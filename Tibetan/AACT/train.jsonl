{"id":401,"text":"བཅུ་དྲུག་དང་ལྡན་པའོ། ། ད་ནི་ཆོས་སྐུ་དེ་ཉིད་ཀྱི་ལྡོག་པ་བསྟན་པ་ནི། ཡན་ལག་མེད་པའི་རྩིས་ལས་འདས་ཞེས་པ་སྟེ། ཡན་ལག་ནི་སྐྱེ་འགག་གཉིས་རྟག་ཆད་གཉིས་འགྲོ་འོང་མེད་པ་ནི་དེ་ལ་སོགས་པའོ། །དེ་ཡང་སྐྱེ་བ་མེད་པ་འགག་པ་མེད། །རྟག་པ་མེད་པ་ཆད་པ་མེད། །ཐ་དད་དོན་མིན་དོན་ཅིག་མིན། །འགྲོ་བ་མེད་པ་འོང་མེད་པ། ། སྤྲོས་པ་ཉེར་ཞི་ཞི་སྤྱོད་པ། །ཞེས་གསུངས་པས་སོ། །རྩིས་ལས་འདས་ཞེས་པ་ནི་བརྗོད་པར་བྱ་བའི་རྩིས་ཐམས་ཅད་བྲལ་བའོ། ། ད་ནི་ཡུལ་ཅན་ཡེ་ཤེས་སུ་བསྟན་པ་ནི། དེ་ཉིད་ལྡན་ཞིང་མི་རྟོག་འདས་ཞེས་པ་སྟེ། ། དེ་ཉིད་ནི་དེ་ཁོ་ན་ཉིད་ཆོས་ཉིད་སྟོང་པ་སྟེ། གོང་དུ་བསྟན་པ་དེ་རྣམས་ལྡན་པའོ། །འོ་ན་སྟོང་པ་ཁོ་ནར་ཡོད་དམ་ཞེ་ན། མི་རྟོག་འདས་ཞེས་པ་སྟེ། བདེ་སྟོང་གི་ངོ་བོར་ཤར་བའོ། ། ད་ནི་ཆོས་སྐུ་དེ་རྟོག་ན་བྱང་ཆུབ་གསུམ་གྱི་ལམ་དུ་བསྟན་པ་ནི།ངེས་འབྱུང་ཀུན་གྱི་ལམ་གང་ཡིན་ཞེས་པ་སྟེ། ངེས་འབྱུང་ནི་ཉན་རང་བ་དེ་དང་གསུམ་མོ། ། ལམ་ནི་ཆོས་སྐུ་མཐར་ཐུགས་དེ་ཉིད་བྱུང་བའོ། ། ད་ནི་དེ་ལ་གདམས་པ་བསྟན་པ་ནི། དོན་གསུམ་ཐེ་ཚོམ་མེད་པའི་བློས་ཞེས་པའི་ཚིག་གསུམ་གྱིས་བསྟན་ཏེ། དོན་གསུམ་ནི་འདས་པའི་དུས་ཀྱི་དོན་དང་། མ་འོངས་པའི་དུས་ཀྱི་དོན་དང་། ད་ལྟར་གྱི་དུས་ཀྱི་དོན་གསུམ་མོ། །དེ་ཉིད་གང་ཞེ་ན། ལུས་ཀྱི་མཐའ་ཞེས་པར་སྦྱར་ཏེ། ཅིའི་ཕྱིར་ན་ལུས་ན་བསགས་པའི་དོན་གྱིས་ན་ལུས་སོ། །དེའི་མཐའ་ནི་སྟོང་པ་ཉིད་དུ་རྟོགས་པར་བྱ་སྟེ། གང་གིས་རྟོགས་པར་བྱ་ཞེ་ན། ཐེ་ཚོམ་མེད་པའི་བློ་ཞེས་པ་སྟེ། དང་པོ་ཐོས་པ་དང་། བར་དུ་བསམ་པ་དང༌། ཐ་མར་བསྒོམ་པ་གསུམ་གྱིས་དུས་གསུམ་དུ་བསགས་པའི་ལུས་ཀྱི་མཐའ་སྟོང་པ་ཉིད་དུ་རྟོགས་པར་གྱིས་ཤིག་ཞེས་གདམས་པའོ། ། དེས་ཅི་ཐོབ་ཞེ་ན། བྱང་ཆུབ་བླ་ན་མེད་པ་པོ་ཞེས་པ་སྟེ། འབྲས་བུ་ཆོས་སྐུ་ཐོབ་པར་བསྟན་ཏོ། །དེ་ལྟ་བུའི་ཆོས་སྐུ་དེ་ལ་མཆོད་པར་བྱ་བའི་འོས། བསྟོད་པར་བྱ་བའི་འོས། རིམ་འགྲོའི་གནས་སུ་འདུག་བྱ་བའམ། ཡང་ན་ཆོས་སྐུ་དེ་ལ་དེ་བཞིན་གཤེགས་པ་ཐམས་ཅད་ཀྱིས་མཆོད་པར་བྱ་བའི་འོས་སུ་འདུག་པས་མཆོད་འོས་ཞེས་གསུངས་སོ། །དེ་ལ་ཞིང་དག་པའི་བྱང་ཆུབ་སེམས་དཔའ་ལ་ཆོས་སྐུའི་བྱིན་བརླབས་ལས་ལོངས་སྐུ་འབྱུང་བར་བསྟན་པ་ནི། གསང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2674_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":402,"text":"།། ལེའུ་བརྒྱད་པ་ལས་ནི་ལམ་གྱི་སྔོན་དུ་འགྲོ་བའི་ཡན་ལག་སྨིན་ལམ་དབང་གི་བྱེ་བྲག་གསང་བའི་དབང་བསྐུར་བ་སྟོན་པ་ལས། དེ་ནས་ཞེས་པ་ལ་སོགས་པས་ནི་དབང་གི་དོན་དུ་བསྟོད་ཅིང་གསོལ་བ་གདབ་པ་སྟེ། བྱེ་བྲག་བྱང་ཆུབ་སེམས་ནི་རྒྱས་པའི་རྒྱན་ནི་ཐོགས་མར་དགེ་བ་བྱང་ཆུབ་ཀྱི་སེམས་ལེགས་པར་བསྐྱེད་ཅིང་བར་དུ་དགེ་བ་རིམ་པ་གཉིས་ཀྱི་སྒོ་ནས་ཚོགས་གཉིས་ཡོངས་སུ་རྫོགས་པ་ལས། ཐ་མར་དགེ་བ་སངས་རྒྱས་ཀྱི་ཡོན་ཏན་གྱི་ཆོས་ཀྱི་བྱེ་བྲག་སྤྱན་ལྔ་ཐོབ་པ་སྟེ། དེ་ཡང་ཤའི་སྤྱན་ཐ་མས་འཛམ་བུའི་གླིང་གཅིག་པུ། བར་མས་ནི་གླིང་བཞི་རི་རབ་དང་། ཚངས་པའི་འཇིག་རྟེན་དང་བཅས་པའོ། །མཆོག་གིས་སྟོང་དང་པོའི་གནས་ལ་སོགས་པའོ། །ལྷའི་སྤྱན་གྱིས་རང་གཞན་གྱི་འཆི་འཕོ་དང་སྐྱེ་བ་ཤེས་པའོ། །ཤེས་རབ་ཀྱི་སྤྱན་གྱིས་ཆོས་ཐམས་ཅད་ལ་རྣམ་པར་མི་རྟོག་པས་སྤྱི་དང་རང་གི་མཚན་ཉིད་ཇི་ལྟ་བ་མངོན་དུ་གྱུར་པའོ། །ཆོས་ཀྱི་སྤྱན་ནི་ཐེག་པ་གསུམ་ལ་སོགས་པ་འཕགས་པའི་ཆོས་རྣམས་ཀྱི་རྒྱུ་འབྲས་སོ་སོར་མ་འདྲེས་པར་གཟིགས་པའོ། ། ཆོས་ཀྱི་འཁོར་ནི་ཙཀྲའི་སྒྲ་ལས་དྲངས་ནས་ཉོན་མོངས་པ་དུམ་བུར་བཅད་ནས་རྒྱུད་གཞན་ལ་ཕོ་བར་བྱེད་པ་སྟེ་རབ་སྐོར་བ་ནི་ཐུན་མོང་དང་ཁྱད་པར་གཉིས་ལས་དང་པོ་ནི་དྲང་པའི་དོན་ཀུན་རྫོབ་བདེན་པའི་ཚུལ་ཕལ་ཆེར་སྟོན་པ་བདེན་པ་བཞིའི་དང༌། ངེས་པའི་དོན་དམ་བདེན་པ་གཙོ་བོར་སྟོན་པ་ཚད་མེད་པའི་དང་། སྙིང་པོའི་དོན་བདེན་པ་གཉིས་ཟུང་འཇུག་ཁོ་ནར་སྟོན་པ་ཐེག་པ་སྣ་ཚོགས་པའི་ཆོས་ཀྱི་འཁོར་ལོ་བསྐོར་བར་མཛད་པའོ། ། རྡོ་རྗེའི་ཐེག་པ་ནི་ཉོན་མོངས་པ་དང་ཡེ་ཤེས་ངོ་བོ་གཉིས་སུ་མེད་པར་ཤེས་པས་ལམ་དུ་བྱེད་པའི་ཐབས་སུ་གྱུར་པ་སྟེ། རྒྱུད་ཕྱི་མ་ལས། གཏི་མུག་ཞེ་སྡང་འདོད་ཆགས་དང་། །རྡོ་རྗེ་དགའ་བ་རྟག་པར་གནས། །དེས་ན་སངས་རྒྱས་རྣམས་ཀྱི་ཐབས། །རྡོ་རྗེ་ཐེག་པ་ཞེས་བཤད་དོ་ཞེས་སོ། །དཔལ་ཡེ་ཤེས་སྙིང་པོའི་ལྟར་ན་ལེའུ་འདི་ལ་ཡང་ལྔ་ལས།བརྗོད་བྱ་ནི་བདེ་བ་དང་སྟོང་པ་གཉིས་སུ་མེད་པའི་ཡེ་ཤེས་སོ། ། །བརྗོད་བྱེད་ནི་མཐའ་དྲུག་ཚུལ་བཞི་དང་ལྡན་པར་རོ། ཁྱད་པར་ནི་རྒྱུད་དང་མདོ་དང་རྟོག་པ་ཐམས་ཅད་ལ་གསང་ཆེན་གྱི་ཕྱག་རྒྱས་བཏབ་པའོ། ། །ཉམས་སུ་བླང་པ་ནི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2695_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":403,"text":"༄༅། །མརྒད་མར་གྲགས་མཆོད་སྡོང་དབུས། །གཡོན་གཡས་རིམ་བཞིན་རྗེ་བཙུན་བླ་མ་དང་། །འབྲོམ་སྟོན་དགེ་འདུན་གྲུབ་པའི་ཚེམས་བཞུགས་པ། །དད་ལྡན་བསོད་ནམས་ཞིང་དུ་མངོན་སུམ་དུ། །བྱིན་རླབས་གཟི་འོད་སྟོང་འབར་ལྷང་ངེར་ནི། །ཚོགས་མཆོག་གསོལ་བ་འདེབས་པའི་རྟེན་དུ་བསྐྲུན། །དེ་མཚུངས་སྔར་གྱི་དབྱེན་བཟླུམས་མཆོད་རྟེན་དེའི། །ཆོས་འཁོར་ཡན་ཆད་གསེར་ཟངས་དག་ལས་བསྒྲུབས། །འདི་དག་བསྒྲུབས་པའི་དགེ་བས་ཐུབ་དབང་གི་།བསྟན་པ་རིན་ཆེན་ཕྱོགས་བཅུར་རྒྱས་པ་དང་། །མར་གྱུར་འགྲོ་ཀུན་རྟག་ཏུ་བདེ་ལྡན་ཞིང་། །ཐམས་ཅད་གཟིགས་པའི་གོ་འཕང་མྱུར་ཐོབ་ཤོག་།ཅེས་པའང་དཀོན་མཆོག་གསུམ་གྱི་བཀའ་འབངས་ཐ་ཆུང་བཙུན་པ་བློ་བཟང་ཆོས་ཀྱི་རྒྱལ་མཚན་གྱིས་སྨྲས་པ་དགེ་ལེགས་འཕེལ།། །།༄༅། །དོན་གྲུབ་ཚོགས་མཆོག་སྟོང་ཙམ་འདུས་པ་ལ། །ཆོས་འཁོར་སྔོན་མེད་གསར་བཙུགས་ཟླ་གཅིག་བར། །ཕོགས་དང་ཇ་ཚུལ་བཟང་པོ་ལེགས་པར་བསྐྲུན། །རྔ་ཆེན་རང་བྱུང་ལྔ་ལྡན་དབུ་ཐོག་ཏུ། །གསེར་ཟངས་རྒྱ་ཕིགས་བཀོད་པ་མཛེས་པས་བརྒྱན། །རབ་བྱུང་སླར་ཡང་གཙང་ཁང་ཟུར་ཟུང་དང་། །རྒྱུད་ཁང་གཉྗིར་གསུམ་མཉམ་དུ་བཀོད། །རབ་མྱོས་བྱང་ཕྱོགས་བདེ་བར་གཤེགས་པའི་བཀའ། །ཇི་སྙེད་འགྱུར་རྣམས་ཡོངས་རྫོགས་གླེགས་བམ་བཞེངས། །དེ་རྗེས་དགེ་ལྡན་གསེར་གྱི་ཐོག་གིས་བརྒྱན། །སྐྱེས་བདག་ཆོས་གྲྭ་ཆེན་པོའི་གཙུག་ལག་ཁང་། །ཤིང་རྩི་རི་མོའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/SMON LAM_MAKING PRAYERS\/PAn CHEN BLO BZANG CHOS KYI RGYAL MTSAN_PANCHEN LOBSANG CHUKYI GYELTSEN\/s05977mg8.txt","subfolder":"PAn CHEN BLO BZANG CHOS KYI RGYAL MTSAN_PANCHEN LOBSANG CHUKYI GYELTSEN","origin":"Autochthonous","scripture_category":null,"reference":null},"SCCT_class":null}
{"id":404,"text":"ཁྲི་བསོད་ནམས་གྲགས་པ་གཉིས་ལ་རྒྱལ་མཁན་ཆེན་གྲགས་པ་རྒྱལ་མཚན་གྱིས་གསན། རྗེ་ཤེས་རབ་རྒྱ་མཚོ། དེ་བར་མ་བརྙེད། ཆེ་ཤོས་རིན་པོ་ཆེ། རྡོ་རྗེ་འཆང་ཕ་བོང་ཁ་པ་བྱམས་པ་བསྟན་འཛིན་འཕྲིན་ལས་རྒྱ་མཚོ། དེས་བདག་གར་དབང་ལའོ།། ༈ སྟག་ཕུ་ཡོངས་འཛིན་ཡེ་ཤེས་རྒྱ་མཚོའི་གསུང་གི་སྟེང་ནས་ཞི་ཁྲོ་སྦྲགས་སྒྲུབ་ཀྱི་སྒོམ་ལུང་ལེགས་པར་ཐོབ་པའི་བརྒྱུད་པ་ནི། དྭགས་པོ་བསྐལ་བཟང་མཁས་གྲུབ་རིན་པོ་ཆེ་ཡན་གྱི་བརྒྱུད་པ་ཚོལ། དེ་ནས་དྲིན་ཅན་བླ་མ་གྲུབ་པའི་དབང་ཕྱུག་ཆེན་པོ་ཡབ་རྗེ་པདམ་རྡོ་རྗེ། ཁྱབ་བདག་རྡོ་རྗེ་འཆང་ཕ་བོང་ཁ་པ་དཔལ་བཟང་པོ། དེས་བདག་ལའོ།། སྙན་བརྒྱུད་མན་ངག་རྣམ་གསུམ་གྱི་གཉིས་པ་འཁྲུལ་འཁོར་གྱི་སྐོར་ནི། རྭ་ཆེན་པོས། གཞན་ཡང་དགོས་པའི་ཆོས་དྲུག་ཡོད། །ལམ་འཁྱེར་གདམས་ངག་རྣམས་བཞི་ཡོད། །ངོ་མཚར་གཅེས་པའི་ཆོས་གསུམ་ཡོད། །འཁྲུལ་འཁོར་ཉི་ཤུ་རྩ་བརྒྱད་ཡོད། །ཡི་གེ་བཞི་པའི་བསད་བཟློག་ཡོད། གདམས་ངག་ཟབ་མོ་རྩིས་ལས་འདས། །མཁས་གྲུབ་ཀྱི་བླ་མ་མཇལ་བའི་ཕྱིར། །གདམས་ངག་མི་ཆེའི་དོགས་པ་མེད། ཅེས་གསུང་པ་ལྟར། རྡོ་རྗེ་འཇིགས་བྱེད་ཀྱི་བཤད་བརྒྱུད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.11 (GSAN YIG_RECORDS OF TEACHINGS RECEIVED)\/SKYABS RJE KHRI BYANG RIN PO CHE_KYABJE TRIJANG RINPOCHE\/s00238e.txt","subfolder":"SKYABS RJE KHRI BYANG RIN PO CHE_KYABJE TRIJANG RINPOCHE","origin":"Autochthonous","scripture_category":null,"reference":null},"SCCT_class":null}
{"id":405,"text":"༄༅། །སྨྲ་བ་ཟླ་མེད་འདྲེན་མཆོག་ཤཱཀྱའི་ཏོག་།མཁྱེན་རབ་དབང་ཕྱུག་མི་ཕམ་འཇམ་དཔལ་དབྱངས། །རྒྱལ་སྲས་ཡོན་ཏན་འོད་དང་ཤྰྐྱ་འོད་སོགས༑ །རྒྱལ་དང་རྒྱལ་སྲས་རྣམས་ལ་གུས་ཕྱག་འཚལ། །བསྟན་པ་གསལ་མཛད་འདུལ་བཟང་དུལ་བ་ལྷ། །དགེ་ལེགས་བཤེས་གཉེན་པཎ་ཆེན་ཚུལ་ཁྲིམས་བསྐྱངས༑ །དྲི་མེད་བཤེས་གཉེན་ཆོས་ཀྱི་བཤེས་གཉེན་སོགས། །འདུལ་བའི་བསྟན་འཛིན་རྣམས་ལ་ཕྱག་འཚལ་ལོ། །འཇམ་དབྱངས་མི་ཡི་གར་མཛད་བློ་བཟང་གྲགས༑ །དེ་སྲས་ཐུ་བོ་རྒྱལ་ཚབ་མཁས་གྲུབ་རྗེ། །ཟླ་མེད་མཁས་པའི་དབང་པོ་དགེ་འདུན་གྲུབ། །ཕན་བདེའི་རྩ་ལག་རྣམས་ལ་གུས་པས་འདུད། །བྱམས་ཆེན་ཆོས་རྗེ་བློ་གྲོས་རིན་ཆེན་མཛོད། །འཇམ་མགོན་ཆོས་ཀྱི་རྒྱལ་མཚན་ལེགས་བཟུང་ཞིང་། །བདེ་ལེགས་སྣང་བ་བསྐྱེད་པའི་ཉི་མ་མཆོག་།འདུལ་འཛིན་བཀའ་དྲིན་ཅན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/MTSAN MI GSAL_UNKNOWN\/s00206i.txt","subfolder":"MTSAN MI GSAL_UNKNOWN","origin":"Autochthonous","scripture_category":null,"reference":null},"SCCT_class":null}
{"id":406,"text":"ངོ་བོ་ཐ་དད་པར་མ་དམིགས་པའི་ཕྱིར། ཞེས་དེ་ལྟ་བུར་རྣམ་པར་གནས་པའི་འཇིག་རྟེན་གྱི་ཀུན་རྫོབ་ཕྱིན་ཅི་ལོག་ཏུ་སྨྲ་བ་དེའི་ལྟར་ན། བཤད་མ་ཐག་པའི་ཡན་ལག་ཅན་མེད་པའི་གཏན་ཚིགས་དེ་ཉིད་ཀྱིས། ཡན་ལག་ལ་སོགས་པ་ཙམ་ཡང་མེད་པར་འགྱུར་བས་འཇིག་རྟེན་ན་གྲགས་པའི་ཀུན་རྫོབ་ཤིང་རྟ་ལ་སོགས་པ་མ་བརླག་པ་སྟེ་འཇིག་པར་མ་བྱེད་ཅིག་ཅེས་འདི་ནི་བཟློག་པར་བྱ་བ་ཁོ་ནའོ། །འདིར་རང་གི་སྡེ་པ་གོང་འོག་གཞན་རྣམས་ཡན་ལག་ཚོགས་པ་ལ་སོགས་པ་ཡན་ལག་ཅན་ལ་སོགས་པར་འདོད་པ་ནི། དེ་རྣམས་ཡན་ལག་ཅན་ལ་སོགས་པར་མ་བཞག་ན་དེ་རྣམས་ལས་ངོ་བོ་ཐ་དད་པའི་ཡན་ལག་ཅན་ལ་སོགས་པ་ཡང་མེད་པར་མཐོང་ནས་བྱ་བ་བྱེད་ནུས་ཀྱི་ཡན་ལག་ཅན་ལ་སོགས་པ་འཇོག་མ་ཤེས་པས་དེ་ལྟར་འདོད་དེ། དེ་དག་གིས་ཡན་ལག་ཅན་ལ་སོགས་པའི་བཏགས་དོན་བཙལ་ནས་མ་རྙེད་ན། དེ་རྣམས་འཇོག་མི་ཤེས་པ་ཡིན་ནོ། །དེའི་ཕྱིར་ཤིང་རྟ་སོགས་མིང་དུ་བཏགས་པ་ཙམ་དུ་མི་འདོད་པས་ཤིང་རྟ་ལ་སོགས་པ་རྣམས་རང་གི་མཚན་ཉིད་ཀྱིས་གྲུབ་པར་འདོད་པ་ཡིན་པས། དེ་ལ་གསུང་རབ་ཀྱི་དོན་ཕྱིན་ཅི་ལོག་ཏུ་རྟོགས་པ་ཞེས་འགྲེལ་པར་གསུངས་ཏེ། ལུགས་དམ་པ་འདིས་ནི་ཡན་ལག་ཚོགས་ཙམ་དང་། དེའི་ཡ་གྱལ་སོགས་གང་ཡང་ཡན་ལག་ཅན་ལ་སོགས་པའི་མཚན་གཞིར་མ་བཟུང་ཡང་། ཡན་ལག་ཅན་ལ་སོགས་པ་མིང་དུ་བཏགས་པ་ཙམ་ལ་བྱ་བྱེད་ལེགས་པར་འཇོག་ནུས་པ་གསུང་རབ་ཀྱི་དོན་དུ་འགྲེལ་པ། ཐུབ་པའི་དགོངས་པ་ཐུན་མོང་མ་ཡིན་པ་ཡིན་པས། རྣམ་དཔྱོད་ཅན་གྱིས་དགོངས་པ་འགྲེལ་ལུགས་འདི་ལ་སྦྱང་བར་བྱའོ། །དྲུག་པ་ལ་ལྔ། དངོས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/DBU MA LA _JUG PA_I _GREL PA_COMMENTARIES ON _ENTERING THE MIDDLE WAY_ (MADHYAMAKA AVATARA)\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/st05408e.txt","subfolder":"RJE TZONG KHA PA BLO BZANG GRAGS PA_JE TSONGKAPA LOBSANG DRAKPA","origin":"Autochthonous","scripture_category":null,"reference":null},"SCCT_class":null}
{"id":407,"text":"༄༅། །ཕྱིར༑ མ་གྲུབ་ན། རྟག་དངོས་གཉིས་མ་ཡིན་པར་རྟོགས་པའི་ཚད་མ་ཆོས་ཅན། ཡོད་པ་དང་དངོས་པོ་གཉིས་ཀ་ཡིན་པར་ཐལ། དངོས་པོ་ཡིན་པའི་ཕྱིར། མ་གྲུབ་ན། རྟག་དངོས་གཉིས་མ་ཡིན་པར་རྟོགས་པའི་ཚད་མ་དངོས་པོ་ཡིན་པར་ཐལ། རྟག་དངོས་གཉིས་མ་ཡིན་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། དེར་ཐལ། རྟག་དངོས་གཉིས་མ་ཡིན་པའི་ཕྱིར། མ་གྲུབ་ན། རྟག་དངོས་གཉིས་མ་ཡིན་པར་ཐལ། རྟག་པ་ཡིན་ན། དངོས་པོ་མ་ཡིན་དགོས། དངོས་པོ་ཡིན་ན། རྟག་པ་མ་ཡིན་དགོས་པའི་ཕྱིར། དང་པོ་མ་གྲུབ་ན། རྟག་པ་ཡིན་ན། དངོས་པོ་མ་ཡིན་དགོས་པར་ཐལ། རྟག་པ་ཡིན་ན། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་ཡིན་དགོས་པའི་ཕྱིར། མ་གྲུབ་ན། དེར་ཐལ། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ། རྟག་པའི་མཚན་ཉིད་ཡིན་པའི་ཕྱིར། གོང་གི་རྟགས་གཉིས་པ་མ་གྲུབ་ན། དངོས་པོ་ཡིན་ན། རྟག་པ་མ་ཡིན་དགོས་པར་ཐལ། དངོས་པོ་ཡིན་ན། དོན་བྱེད་ནུས་པ་ཡིན་དགོས་པའི་ཕྱིར། དེར་ཐལ། དངོས་པོ་ཡིན་ན། རང་གི་འབྲས་བུ་སྐྱེད་པའི་དོན་བྱེད་ནུས་པ་ཡིན་དགོས་པའི་ཕྱིར། མ་གྲུབ་ན། དེ་དགོས་པར་ཐལ། སེམས་ཅན་ཡིན་ན། རང་གི་འབྲས་སྐྱབས་སུ་གྱུར་པའི་སངས་རྒྱས་འཕགས་པའི་རྒྱུ་ཡིན་དགོས་པའི་ཕྱིར། མ་གྲུབ་ན། དེ་དགོས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/BSDUS GRVA_COLLECTED TOPICS OF LOGIC\/spyi_general treatments\/rva stod bsdus grva_the collected topics of logic from ratu monastery\/RTZA BA_ROOT TEXT\/s00033n.txt","subfolder":"RTZA BA_ROOT TEXT","origin":"Autochthonous","scripture_category":null,"reference":null},"SCCT_class":null}
{"id":408,"text":"བ་བདག་འཛིན་འགོག་ལུགས་ནི་ཡེ་ཤེས་ཞབས་ལུགས་གསལ་ཏེ་སྒྲུབ་ཐབས་ཀུན་བཟང་ལས། ཐ་མལ་རྣམ་རྟོག་རྒྱུན་ལས་གཞན་པ་ཡི། །སྲིད་པའི་སྡུག་བསྔལ་གཞན་ཅིའང་ཡོད་མ་ཡིན། །དེ་དང་རྣམ་པ་འགལ་བར་གྱུར་པའི་སེམས། །འདི་ནི་མངོན་སུམ་དུ་ནི་རྟོགས་པར་འགྱུར། །ཟབ་ཅིང་རྒྱ་ཆེ་བ་ཡི་བདག་ཉིད་ཅན། །གང་ཡིན་དེར་ནི་ཀུན་རྟོག་སྣང་མི་འགྱུར། །ཞེས་གསུངས་སོ། །འདིས་དོགས་པ་གང་གཅོད་པ་ནི་དེའི་འགྲེལ་པར་ཐ་ག་ནས་སྔར་ལྷའི་རྣལ་འབྱོར་སྒོམ་པའི་ཚུལ་རྒྱས་པར་བཤད་པ་ལ་འབད་པ་བྱས་པ་འདི་ཐམས་ཅད་འཁོར་བ་ལས་གྲོལ་བའི་ཆེད་ཡིན་ན་ཁྱེད་ཀྱི་རིམ་པ་དང་པོའི་ལམ་འདི་བསྒོམས་པས་འཁོར་བ་ལས་གྲོལ་བར་མི་འགྱུར་ཏེ་བདག་མེད་སྒོམ་པ་མི་འདུག་པའི་ཕྱིར་རོ་སྙམ་དུ་བསམས་ནས་རྒོལ་བའི་ལན་དུ་གཞུང་དེ་དག་གིས་རིམ་པ་དང་པོ་འཁོར་བའི་རྩ་བ་དང་འགལ་ལུགས་སྟོན་པར་བཤད་དོ། །སྨན་ཞབས་ཀྱིས་ཀྱང་། དེ་ནི་རབ་ཏུ་བྱེད་བ་མདོར་བསྡུས་ནས་བསྟན་པའི་ཕྱིར་གོང་དུ་གསུངས་པའི་དཀྱིལ་འཁོར་གྱི་འཁོར་ལོ་བསམ་གྱིས་མི་ཁྱབ་པའི་རང་བཞིན་དེ་ཉིད་སྲིད་པའི་སྡུག་བསྔལ་གྱི་གཉེན་པོར་གསུངས་པ། ཞེས་གསུངས་ཏེ་ཡེ་ཤེས་ཞབས་ལུགས་ཀྱི་འགྲེལ་པ་གཞན་རྣམས་དང་ཡང་འདྲའོ། །འདིར་ཐ་མལ་གྱི་རྣམ་རྟོག་ཅེས་གསུངས་པའི་དོན་ནི་བོད་དང་རྒྱ་གར་བ་ཁ་ཅིག་གིས་ལྷའི་རྣམ་པར་མི་སྣང་བའི་སྣང་བ་རང་དགའ་བའི་རྟོག་པ་ཙམ་ལ་འཆད་པ་ནི་ཡེ་ཤེས་ཞབས་ཀྱི་བཞེད་པ་གཏན་མ་ཡིན་ཏེ་འདིའི་འགྲེལ་བར་ཐག་ནས། ཐ་མལ་པའི་རྣམ་པར་རྟོག་པ་ནི་བདག་དང་བདག་གིར་རྣམ་པར་རྟོག་པའོ། །ཞེས་དང་བཞི་བརྒྱ་ལྔ་བཅུ་པའི་འགྲེལ་པར","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/_GREL PA_GENERAL COMMENTARIES\/JE TSONGKAPA LOBSANG DRAKPA_RJE TZONG KHA PA BLO BZANG GRAGS PA (1357-1419)\/s05281e.txt","subfolder":"JE TSONGKAPA LOBSANG DRAKPA_RJE TZONG KHA PA BLO BZANG GRAGS PA (1357-1419)","origin":"Autochthonous","scripture_category":null,"reference":null},"SCCT_class":null}
{"id":409,"text":"པ་ཐམས་ཅད་སྦྱངས། སངས་རྒྱས་སྲས་བཅས་ཀྱི་བྱིན་རླབས་ཐམས་ཅད་འོད་ཟེར་གྱི་རྣམ་པར་བསྡུས་ནས་རང་གི་ལུས་ལ་ཐིམ་པར་བསམས་ལ། གཟུངས་རིང་ངམ། དེ་མ་ནུས་ན། ན་མཤྩཎྜ་བཛྲ་ཀྲོ་དྷཱ་ཡ། ཧུ་ལུ་ཧུ་ལུ༑ ཏིཥཊཿཨ་ཏིཥཊཿཨ། བན་དྷ་བན་དྷ། ཧ་ན་ཧ་ན། ཨ་མྲྀ་ཏེ་ཧཱུཾ་ཕཊ། ཅེས་བཟླའོ། །མཇུག་ཏུ། དགེ་བ་འདི་ཡིས་མྱུར་དུ་བདག་།རྡོ་རྗེ་རྣམ་འཇོམས་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག་༑ཅེས་སོགས་བསྔོ་བ་དང་སྨོན་ལམ་བྱའོ། །འདིའི་སྒོ་ནས་གཞན་དོན་དུ་བུམ་ཆོག་བྱེད་པར་འདོད་ན། བུམ་པ། མགུལ་ཆིངས། ཁ་རྒྱན། དྲི་བཟང་གི་ཆུ་དང་བཅས་པ་སྟ་གོན་བྱ། བུམ་པའི་ནང་དུ་སྔར་བཞིན་རྡོ་རྗེ་རྣམ་འཇོམས་བསྐྱེད། མཆོད་བསྟོད་ཀྱི་བར་བྱ། ཐུགས་ཀའི་སྔགས་ཕྲེང་ལས་འོད་ཟེར་འཕྲོས། སངས་རྒྱས་བྱང་སེམས་ཀྱི་སྐུ་གསུང་ཐུགས་ཀྱི་བྱིན་རླབས་ཐམས་ཅད་འོད་ཟེར་གྱི་རྣམ་པར་སྤྱན་དྲངས། སྔགས་ཕྲེང་ལ་ཐིམ༑ སྔགས་ཕྲེང་ལས་བདུད་རྩིའི་རྒྱུན་བབས། བུམ་པ་གང་བར་བསམས་ལ། སྔགས་མང་དུ་བཟླ་བ་ནི་བུམ་པ་བསྒྲུབ་པའོ། །དེ་ནས་བསྒྲུབ་བྱ་རྣམས་མདུན་དུ་བཞག་ལ། རང་རྡོ་རྗེ་རྣམ་འཇོམས་སུ་གསལ་བས་བསྒྲུབ་བྱ་ལ་ཁྲུས་བྱས་པས་སྡིག་སྒྲིབ་དག་པར་བསམས་ལ། ངག་ཏུ། ཇི་ལྟར་བལྟམས་པ་ཙམ་གྱིས་ནི། ཞེས་པ་ནས། དེ་བཞིན་བདག་གིས་ཁྲུས་བགྱིའོ། །ན་མཥྩཎྜ་བཛྲ་ཀྲོ་དྷཱ་ཡ་ནས། ཨ་མྲྀ་ཏེ་ཧཱུཾ་ཕཊ། ཆེ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/_GREL PA_GENERAL COMMENTARIES\/LOBSANG CHUKYI GYELTSEN_BLO BZANG CHOS KYI RGYAL MTSAN (1565-1662)\/s05977e.txt","subfolder":"LOBSANG CHUKYI GYELTSEN_BLO BZANG CHOS KYI RGYAL MTSAN (1565-1662)","origin":"Autochthonous","scripture_category":null,"reference":null},"SCCT_class":null}
{"id":410,"text":"།། ད་ནི་རྫོགས་པའི་རིམ་པ་བསྒོམ་པ་བསྟོན་ཏེ།དེ་ཡང་ལེའུ་དང་པོའི་ཡེ་ཤེས་རྣམ་ཤེས་དང་ཞེས་པ་དེས་མདོར་བསྟན། དེའི་དོན་འདི་ནས་རྒྱས་པར་བཤད་པའོ། །འདི་ལ་དོན་བཅུ་གསུམ་ཡོད་པ་ལས་དང་པོ་ཆགས་ཅན་ལས་ཀྱི་ཕྱག་རྒྱ་ལ་བརྟེན་ནས་ལྷན་ཅིག་སྐྱེས་པའི་ཡེ་ཤེས་ཀྱི་དོན་བསྒོམ་པ་གཅིག་བཤད་དེ། ལེའུ་འདིའི་འོག་ན་ནམ་མཁའི་དབུས་སུ་བྷ་ག་བསམ་ཞེས་པའི་ཚིག་བཞི་པོ་དེ་ལ་བསྐྱེད་རིམ་ལ་ཆོས་འབྱུང་དང་འབྱུང་བ་རིམ་བརྩེགས་བསྒོམ་པ་ལ་ནས་བཤད། འདིར་རྫོགས་པའི་རིམ་ལ་ཡང་དེ་ཚོ་རྩ་བར་བླངས་ནས་བཤད་དེ། དེ་ཡང་ལས་ཀྱི་ཕྱག་རྒྱའི་མཚན་ཉིད་བརྟག་པ་ནས་རྩ་བསླང་པ་ཡན་ཆད་བྱས་ནས་མ་དཀྱིལ་འཁོར་བྱིན་གྱིས་བརླབ་པ་ནི་ལེ་མགོའི་ནམ་མཁའི་དབུས་ཞེས་པ་དེ་བཤད་པས་ནམ་མཁའི་ཁམས་ནི་པད་མ་ཞེས་པ་ལས་ཀྱི་ཕྱག་རྒྱ་མ་འདུ་ཤེས་རྣམ་པ་གསུམ་ལྡན་གྱི་ཆོས་འབྱུང་བར་ཆད་བྱིན་གྱིས་བརླབ་པ་སྟེ་ཡུལ་ཆོས་ཉིད་སྟོང་པ་ཉིད་དོ། །ལེ་འགོའི་བྷ་ག་བྱ་བ་དེ་བཤད་པས་ཡེ་ཤེས་སུ་བརྗོད་བསྒྲུབ་པ་པོ་འདུ་ཤེས་གསུམ་ལྡན་གྱི་ཐབས་ཀྱི་རྡོ་རྗེ་དེ་ཡུལ་ཅན་རིག་པའི་ཡེ་ཤེས་སུ་རྡོ་རྗེ་བྱིན་གྱིས་བརླབས་པས་སོ། །ལེ་འགོའི་དབུས་སུ་རྣམ་པར་བསྒོམ་པ་ནི་ཞེས་པ་དེ་བཤད་པས་སྙོམས་འཇུག་ཉིད་ཞེས་པ་ལས་ཀྱི་ཕྱག་རྒྱའི་པད་མ་དེ་ཡུལ་ཆོས་ཉིད་སྟོང་པ། ཐབས་ཀྱི་རྡོ་རྗེ་དེ་ཡུལ་ཅན་རིག་པའི་ཡེ་ཤེས། ཡུལ་ཆོས་ཉིད་སྟོང་པ་དེར་ཡུལ་ཅན་རིག་པའི་ཡེ་ཤེས་ཀྱིས་རྟོགས་ཤིང་སད་པར་བྱ་བའི་ཕྱིར་སྙོམས་པར་ཞུགས་པའོ། །ལེ་འགོའི་འཁོར་ལོ་ཞེས་པ་དེ་བཤད་པས་འཁོར་ལོ་དེ་ལ་བརྗོད་ཞེས་པར་སྡེབས་ཏེ་འཁོར་ལོས་གཅོད་པར་བྱེད་པ་བཞིན་དུ་དེའི་བདེ་བ་ནི་སྙོམས་འཇུག་གི་དུས་ཀྱི་དགའ་བ་བཞིའི་བདེ་བ་དེས་རྣམ་པར་རྟོག་པའི་སྒྲོ་འདོགས་ཐམས་ཅད་གཅོད་པས་སོ། །ལེ་འགོའི་ཅི་རིགས་པ་བཤད་པས་རིམ་པ་ཇི་བཞིན་ནི་སྙོམས་པར་ཞུགས་པའི་དུས་སུ་དང་པོ་དགའ་བ་གཉིས་པ་མཆོག་དགའ་གསུམ་པ་ལྷན་ཅིག་སྐྱེས་པའི་དགའ་བ་བཞི་པ་དགའ་བྲལ་གྱི་དགའ་བ་སྟེ་དགའ་བ་བཞི་རིམ་ཀྱིས་སྐྱེ་བའོ། །རང་རིག་ཉིད་ནི་རང་གིས་ལྷན་ཅིག་སྐྱེས་པའི་ཡེ་ཤེས་དེ་རིག་ཅིང་རྟོགས་པའོ། །ལེ་འགོའི་ལྷ་རྣམས་ཞེས་པ་དེ་བཤད་པས་བྱང་ཆུབ་སེམས་ཞེས་ཏེ་དོན་དམ་བྱང་ཆུབ་ཀྱི་སེམས་བདེ་བ་གསལ་བ་སྟོང་པ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2686_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":411,"text":"སེམས་དཔའ་དྲུག་གི་ངོ་བོ་ཡིན་ཏེ། རིམ་པ་བཞིན་ས་སྙིང་ཕྱག་རྡོར་ནམ་སྙིང་འཇིག་རྟེན་དབང་ཕྱུག་སྒྲིབ་སེལ་ཀུན་བཟང་རྣམས་ཀྱི་ངོ་བོ་ཡིན་པའི་ཕྱིར། དེ་དྲུག་གནས་དེ་རྣམས་སུ་འགོད་བའི་རྒྱུ་མཚན་ཡོད་དེ། རང་གི་སྦྱང་གཞིའི་གཙོ་བོ་སྐྱེད་ཆེད་རྣམས་གནས་དེ་དག་ཏུ་ཡོད་པའི་ཕྱིར་རོ། །གསུམ་པ་ཁམས་བྱིན་གྱིས་བརླབ་པ་ནི། ལྟེ་བ་ས་ལ་ལཾ་སེར་པོ་ཞེས་སོགས་འབྱུང་བ་ལྟར་བྱ་བ་ཡིན་ཏེ། གནས་དེ་རྣམས་སུ་ལཾ་སེར་པོ་སོགས་ས་བོན་ལྔ་ལས་རང་རང་གི་མདོག་དང་མཐུན་པའི་ལྟུང་བྱེད་མ་སོགས་ལྷ་ལྔ་པོ་དེར་བསྐྱེད་བར་བྱ་བའི་ཕྱིར། དེ་ལྔ་པོ་གང་གི་ངོ་བོ་ཡིན་པ་ཡོད་དེ། ལྟུང་བྱེད་མ་སྦྱན་མའི་ངོ་བོ་ཡིན་པ་ནས་པདམའི་དྲ་བ་ཅན་ཆོས་དབྱིངས་རྡོ་རྗེ་མའི་ངོ་བོ་ཡིན་པའི་ཕྱིར། ལྷ་དེ་རྣམས་གནས་དེ་དང་དེར་སྒོམ་པའི་རྒྱུ་མཚན་ཡོད་དེ། སྦྱོང་བྱེད་ལྷ་རྣམས་ཀྱི་སྦྱང་གཞིའི་གཙོ་བོ་ཁམས་རྣམས་དེ་དང་དེར་གནས་པའི་ཕྱིར། གོང་དུ་བཤད་བ་དེ་རྣམས་ཇི་ལྟར་བསྒོམ་པའི་ཚུལ་ཡོད་དེ། ལྷ་དེ་དག་རང་གི་ཕུང་པོ་དང་སྐྱེ་མཆེད་དང་ཁམས་རྣམས་དང་ངོ་བོ་དབྱེར་མེད་དུ་བལྟ་ཞིང་གནས་དེ་དང་དེར་གཟུགས་བརྙན་ཤར་བ་བཞིན་དུ་བསམ་པ་དང་བདེ་སྟོར་དབྱེར་མེད་ཀྱི་ཡེ་ཤེས་ལྷ་དེ་དང་དེ་དག་ཏུ་ཤར་བའི་ང་རྒྱལ་དང་གསལ་སྣང་ལ་སློབ་པ་ཡིན་པའི་ཕྱིར། དེ་ནས་པྲ་ཀྲྀ་ཏ་ཞེས་སོགས་བརྗོད་ནས་ང་རྒྱལ་འཛིན་པ་ཡིན་ཏེ། སྔགས་དོན་ནི་རང་བཞིན་གྱིས་ཡོངས་སུ་དག་པའི་ཆོས་ཐམས་ཅད་རང་བཞིན་གྱིས་ཡོངས་སུ་དག་བ་དེ་ངའོ་སྙམ་དུ་ང་རྒྱལ་བཟུང་བའི་དོན་ཡིན་བའི་ཕྱིར་རོ། །གསུམ་པ་སྲུང་འཁོར་བསྒོམ་ཆུལ་ལ་གཉིས། བདེ་མཆོག་གི་སྐོར་ནས་གསུངས་ཚུལ་མདོར་བསྡུས་དགོས་པ་དང་། སྐབས་འདིར་ཇི་ལྟར་བསྒོམ་པའི་ཚུལ་ལོ། །དང་པོ་ནི་ཡོད་དེ། རྩ་རྒྱུད་ལས། ར་བ་རྣམས་ནི་ཕྱོགས་སུ་དགོད། །ཞེས་སོགས་གསུངས་པའི་དོན་མངོན་བརྗོད་སོགས་ཀྱིས་སྲུང་འཁོར་རྒྱས་འབྲིང་བསྡུས་པ་གསུམ་གྱི་བསྒོམ་ཚུལ་དུ་མཛད་ལ། དེ་ཡང་རྒྱས་པ་ནི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/BDE MCHOG_HIGHEST BLISS (SHANVARA)\/_GREL PA_COMMENTARIES\/s0255a.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":412,"text":"༄༅། །སོན་ན་དངོས་གཞིའོ་ཞེས་སོ། །འཆོས་པ་ལས་གྱུར་པ་དྲུག་ལས། སྐྲ་ཤད་པ་བཞིའི་གླེང་གཞི་ནི་བཅུ་གཉིས་སྡེ་རྣམས་པུ་ཤེལ་ཙིས་སྐྲ་ཤད་པ་ན་དགེ་སློང་མ་རྣམས་ཀྱིས་སྨྲས་པ། ཕུ་ནུ་མོ་དག་འདིས་ཅི་བྱེད། དེ་དག་གིས་སྨྲས་པ། སྐྲ་མ་འཛིངས་པར་བསྐྱེད་མོད། ཁྱེད་ཅག་ནི་སྐྲ་བསྐྱེད་པ་མ་ཡིན་གྱི། ཉོན་མོངས་པ་བསྐྱེད་དོ་ཞེས་སྐབས་འདི་ཉིད་ཀྱི་ལུང་རྣམ་འབྱེད་ལས་ཁྲུས་ནི་གཉིས་ཏེ། དབང་བསྐུར་བའི་ཁྲུས་དང་། འཇུག་པའི་ཁྲུས་ལས་དོན་འདི་ལ་ནི་འཇུག་པའི་ཁྲུས་ལ་བྱ་བར་དགོངས་པའོ། །ཞེས་སོ། །སྨྲས་པ་དང་། དེ་བཞིན་དུ་བཅུ་གཉིས་སྡེས་སོ་མང་དང་། རྩྭའི་ཐུམ་བུ་དང་། དེ་གསུམ་སྦྲག་གཤིབས་པས་སྐྲ་ཤད་པར་བྱེད་པ་ལས་སོ།། དགག་བྱ་ནི་རྒྱགས་པ་འཕེལ་བའོ། །གཞུང་གི་དོན་ནི་དགེ་སློང་མས་སྐྲ་མ་འཛིངས་པར་ལེགས་པར་བཅོས་པའི་ཕྱིར་པུ་ཤེལ་ཙིས་སྐྲ་ཤད་པ་ལ་ལྟུང་བྱེད་དུ་འགྱུར་རོ། །ཕུ་ཤེལ་ཙི་ནི་མའི་སོ་སོ་ཐར་པའི་འགྲེལ་པ་ལས་དྲེས་མའི་རྩ་བ་ལས་བྱས་པའོ་ཞེས་སོ། །སྐབས་འདི་ཉིད་ཀྱི་ལུང་རྣམ་འབྱེད་ལས་ཀྱང་པུ་ཤེལ་ཙི་ཞེས་བྱ་བ་ནི་པི་ར་ཎའི་རྩ་བའོ་ཞེས་བཤད་ཅིང་། བིར་ཎ་ཞེས་བྱ་བ་ནི་དྲེས་མ་ཡིན་པར་ཆེད་དུ་བརྗོད་པའི་ཚོམས་ཀྱི་འགྲེལ་པ་ལས་བཤད་དོ། །དགེ་སློང་མས་སྐྲ་བཅོས་པའི་ཕྱིར་སོ་མང་དང་སྨྱུགས་ཤད་དང་དེ་དག་གསུམ་ཆར་བསྡུས་པ་ཞེས་བྱ་བ་དེ་དག་གིས་སྐྲ་ཤད་དགེ་སློང་མའི། པ་ལ་ཡང་ལྟུང་བྱེད་རེ་རེར་འགྱུར་རོ། །སྐྲ་བརྙན་ཐོགས་པའི་གླེང་གཞི་ནི་སྦོམ་དགའ་མོས་བསམས་པ། བདག་གིས་བྱས་སོ་ཅོག་ཐམས་ཅད་ནི་ཕུལ་དུ་ཕྱིན་པར་བྱས་ཀྱིས། བདག་གིས་སྐྲ་བརྙན་ཡང་ཐོགས་པར་བྱའོ་སྙམ་ནས། པུ་ཤེལ་ཙི་དང་སོ་མང་དང་སྨྱུག་བཤད་དང་། གར་མཁན་ལ་སྐྲ་བརྙན་བརྙས། རོལ་མོ་མཁན་ལ་གོས་དང་ལྷམ་ཟུང་གཅིག་བརྙས་ཏེ། སྨད་འཚོངས་ཡོད་པའི་རྟགས་བཙུགས་ཏེ། གནས་གཅིག་ཏུ་བསྡོད་པ་ལས་སོ། །དགག་བྱ་ནི་རྒྱགས་པ་འཕེལ་བའོ། །གཞུང་གི་དོན་ནི་དགེ་སློང་མ་ལ་སྐྲ་བརྙན་གྱིས་ཀྱང་ལྟུང་བྱེད་དུ་འགྱུར་ཏེ། སྐྲ་ཚབ་གྱོན་ནའོ། །ཁྱིམ་པའི་རྒྱན་ཐོགས་པའི་གླེང་གཞི་ནི། ཕྱུག་པོའི་བུད་མེད་དེ་དག་སྐྲའི་བྱི་ངོར་བྱེད་པ་ན་རྒྱན་རྣམས་རྒྱན་གྱི་སྣོད་སྤྲོག་མ་དག་ཏུ་བཞག་པ་ན། དེ་སྦོམ་དགའ་མོས་བླངས་ཏེ་རྒྱན་དེ་དག","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/MTSO SNA BA SHES RAB BZANG PO_TSONAWA SHERAB SANGPO\/sl06850i2.txt","subfolder":"MTSO SNA BA SHES RAB BZANG PO_TSONAWA SHERAB SANGPO","origin":"Autochthonous","scripture_category":null,"reference":null},"SCCT_class":null}
{"id":413,"text":"༄༅། །རྫས་སུ་གྲུབ་པ་ཁས་མི་ལེན་པའི་ཕྱིར་ཏེ། ཐལ་འགྱུར་བས་རྫས་སུ་གྲུབ་ན་བདེན་པར་གྲུབ་པས་ཁྱབ་པ་ཁས་ལེན་པའི་ཕྱིར། གཉིས་པ་བསྡུ་བ་ནས་བཤད་ཚུལ་འཆད་པ་ལ། བསྡུ་བ་ནས་ཞེས་པ་ནས། བྱ་དགོས་པའི་ཕྱིར་རོ། །ཞེས་པའི་བར་གསུངས། དོན་ནི། དབུ་མ་ཐལ་རང་རྣམས་ནི། ཆོས་ཅམས་ཀུན་རྫོ་བཏུ་ཡོད་ཅིང་། དོན་དམ་དུ་མེད་དོ། །ཞེས་ཟེར་རོ། །འོ་ན། དོན་དམ་གང་ཡིན། ཀུན་རྫོབ་གང་ཡིན་ཞེས་དྲིས་པས། ཆོས་རྣམས་བདེན་མེད་དོན་དམ་དང་། བདེན་འཛིན་ཀུན་རྫོབ་ཡིན་ཞེས་ཟེར་རོ། །དེ་ཡང་དོན་དམ་གང་ཡིན་དྲིས་པ་ནི། དོན་དམ་བདེན་པ་གང་ཡིན་དྲིས་པ་ཡིན་གྱི། དོན་དམ་དུ་མེད་ཅེས་པའི་མེད་པ་དྲིས་ས་མ་ཡིན་ཏེ། ཆོས་ཀྱི་བདག་མེད་དུ་ཡོད་ན། དོན་དམ་དུ་ཡོད་པས་ཁྱབ་པ་དབུ་མ་པས་ཁས་མི་ལེན་པའི་ཕྱིར། གཞན་དུ་ན། དོན་དམ་གང་ཡིན་དྲིས་པའི་ལན་དུ། ཆོས་ཀྱི་བདག་མེད་དོན་དམ་ཡིན་ནོ། །ཞེས་པའི་ལན་དབུ་མ་པས་བདེ་བས་མི་རིགས་པའི་ཕྱིར། ཀུན་རྫོབ་གང་ཡིན་དྲིས་པ་ཡང་། ཀུན་རྫོབ་བདེན་པ་ཞེས་པའི་ཀུན་རྫོབ་དྲིས་པ་ཡིན་གྱི། ཀུན་རྫོབ་ཏུ་ཡོད་ཅེས་པའི་ཀུན་རྫོབ་དྲིས་པ་མ་ཡིན་ཏེ། བདེན་འཛིན་གྱི་དོར་ཡོད་ན༑ ཀུན་རྫོབ་ཏུ་ཡོད་པས་ཁྱབ་པ་དབུ་མ་པས་ཁས་མི་ལེན་པའི་ཕྱིར་དང་། ཀུན་རྫོབ་གང་ཡིན་དྲིས་པའི་ལན་དུ། བདེན་འཛིན་ཀུན་རྫོབ་བོ། །ཞེས་ངོ་བོ་ཉིད་མེད་པར་སྨྲ་བས་ལན་བཏབ་པའི་ཕྱིར། གསུམ་པ་དེ་དག་ལས་གཞན་པའི་གཞུང་ནས་བཤད་ཚུལ་ལ། མདོ་སྡེ་རྒྱན་ལས་བཤད་ཚུལ་དང་། དབུས་མཐའ་ལས་བཤད་ཚུལ་ལོ། །དང་པོ་ལ། ངོ་བོ་ཉིད་མེད་པར་སྟོན་པའི་མདོ་དོན་བཤད་པ། སྐྱེ་མེད་སོགས་སྟོན་པའི་མདོ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/MKHAS SGRUB SBYIN PA DAR RGYAS_Kedrup Jinpa Dargye (1558-1633_4)\/S06832E.TXT","subfolder":"MKHAS SGRUB SBYIN PA DAR RGYAS_Kedrup Jinpa Dargye (1558-1633_4)","origin":"Autochthonous","scripture_category":null,"reference":null},"SCCT_class":null}
{"id":414,"text":"༄༅། །བསྐུལ་བས། །མཚུངས་མེད་དྲིན་ཅན་བླ་མའི་མཆོག་སྤྲུལ་གྱི་ཞལ་བཟང་། །བདག་ཅག་ཕན་བདེའི་དཔྱིད་དུ་མྱུར་བ་རུ་འཆར་ནས། །རླབས་ཆེན་གོང་མའི་རྣམ་ཐར་སྐྱོང་བ་རུ་གྱུར་ཅིག་། འདིར་ཚོགས་དམ་ཚིག་གཙང་མའི་བུ་སློབ་ཀྱི་ཚོམ་བུ། །ཚེ་རབས་མགོན་པོ་ཁྱོད་ཉིད་རིགས་བདག་ཏུ་བསྙེན་པས། །བློ་བཟང་སྙན་བརྒྱུད་སྙིང་པོ་བཤད་སྒྲུབ་ཀྱིས་འཛིན་པའི། །རྣམ་ཐར་ཕ་རྗེས་བུ་ཡིས་ཟིན་པ་རང་གྱུར་ཅིག་། ། གཟུགས་སྣང་ཐམས་ཅད་བླ་མ་བདེ་མཆོག་གི་འཁོར་ལོ། །སྒྲ་གྲགས་སྔགས་ཀྱི་རོལ་མོ་བླ་མ་ཡི་གསུང་དབྱངས། །དྲན་རིག་བདེ་ཆེན་ཆོས་སྐུའི་རང་མདངས་སུ་འཆར་བས། །གསང་གསུམ་རྡོ་རྗེའི་རྣལ་འབྱོར་མཐར་ཕྱིན་ཏུ་གྱུར་ཅིག་།མི་ཤིགས་འོད་ལྔ་འབར་བ་འོག་མིན་གྱི་ཞིང་ན། །མ་བཅོས་སྤྲོས་པ་ཀུན་བྲལ་གཉུག་མ་ཡི་འོད་གསལ། །ངེས་དོན་བླ་མའི་རང་ཞལ་མངོན་སུམ་དུ་མཇལ་ནས། །མཆོག་གི་བླ་མའི་གཏན་སྲིད་ཟིན་པ་རུ་གྱུར་ཅིག་། ཡིད་སྨོན་ཇི་བཞིན་འགྲུབ་བའི་བདེན་ཚིག་གི་མཐུན་འགྱུར། །དབྱིངས་ནས་སྲས་བཅས་རྒྱལ་བས་དབྱངས་གཅིག་ཏུ་སྒྲོག་ཅིང་། །དཔོན་སློབ་ལྷན་ཅིག་འཛོམས་པའི་ལེགས་ཚོགས་ཀྱི་རྟེན་འབྲེལ། །བཀྲ་ཤིས་ངོ་མཚར་ཆེན་པོར་་་་སྨིན་པ་རུ་གྱུར་ཅིག་།ཅེས་པ་འདི་ནི་ཆུ་རྟ་གྲོ་བཞིན་ཟླ་བའི་ཡར་ཚེས་ནང་དབེན་གནས་བཀྲ་ཤིས་ཆོས་གླིང་དུ་བདག་ཅག་ལ་དུས་གསུམ་གྱི་རྒྱལ་བ་ཐམས་ཅད་ལས་ཐུགས་རྗེ་དང་བཀའ་དྲིན་ལྷག་པར་དུ་ཆེ་ཞིང་། ཧེ་རུ་ཀཿདཔལ་མི་ཡི་གར་རོལ་བཀའ་དྲིན་གསུམ་ལྡན་གྱི་རྩ་བའི་བླ་མ་རྡོ་རྗེ་འཆང་ཕ་བོང་ཁ་པ་དཔལ་བཟང་པོའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/GSOL _DEBS_PRAYERS OF SUPPLICATION\/SKYABS RJE KHRI BYANG RIN PO CHE_KYABJE TRIJANG RINPOCHE BLO BZANG YE SHES BSTAN _DZIN RGYA MTSO\/s12409e.txt","subfolder":"SKYABS RJE KHRI BYANG RIN PO CHE_KYABJE TRIJANG RINPOCHE BLO BZANG YE SHES BSTAN _DZIN RGYA MTSO","origin":"Autochthonous","scripture_category":null,"reference":null},"SCCT_class":null}
{"id":415,"text":"༄༅། །སོ༑ ༑གཉིས་པ་ནི། གཞན་ཡང་སྡུག་བསྔལ་ལ་བདེ་བར་ཞེན་པ་མི་རིགས་པར་ཐལ། ལུས་ཅན་རྣམས་ལ་བཀྲེས་པ་དང་སྐོམ་པ་སོགས་ཀྱི་གནོད་པ་རྟག་ཏུ་ཡོད་པར་གྱུར་ན་སྡུག་བསྔལ་གྱི་རྒྱུས་གནོད་བཞིན་པ་ནི་བདེའོ་ཞེས་རྣམ་པ་ཀུན་ཏུའང་རིགས་པ་མིན་པའི་ཕྱིར་རོ། །དཔེར་ན་མནའ་མ་ཁ་ཅིག་ཁྱིམ་གྱི་དབང་དོན་དུ་གཉེར་བས་དེ་བྱས་པས་སྡུག་བསྔལ་བར་འགྱུར་ཀྱང་བདེ་བར་རློམ་པ་བཞིན་ནོ། །གསུམ་པ་ནི། འབྱུང་བཞི་གང་རུང་རེ་རེ་ལ་རང་གི་ལུས་འགྲུབ་པའི་ནུས་པ་མེད་པས་འབྱུང་བ་ཀུན་ལ་སྟེ་ཀུན་ཚོགས་པ་ལས་ལུས་ཞེས་བྱ་བ་སྐྱེ་བར་འགྱུར་ཏེ་རླུང་གིས་གཞན་རྣམས་འཐོར་བ་དང་། མེས་ས་བསྲེག་ཅིང་ཆུ་སྐེམ་པ་སོགས་ཕན་ཚུན་གནོད་པ་བྱེད་པར་ཞུགས་པ་ཡིན་ལ། ཕན་ཚུན་མི་མཐུན་ཞིང་འགལ་བ་ཚོགས་པ་རྣམས་བདེའོ་ཞེས་རྣམ་པ་ཀུན་ཏུའང་མི་རིགས་སོ། །དཔེར་ན་རྟ་དང་ཅེ་སྤྱང་དང་སྦྲུལ་དང་འདབ་ཆགས་དང་། རི་དྭགས་དང་ཆུ་སྲིན་བྱིས་པ་གསོད་དང་དྲུག་ལྷན་ཅིག་ཏུ་འདུས་པ་ལ་བདེ་བ་མེད་པ་དང་འདྲའོ། ། བཞི་པ་ནི། ལུས་ཅན་རྣམས་གྲང་བ་དང་ཚ་བ་སོགས་རྣམས་ལ་ཕྱིར་འཆོས་པའི་ཐབས་སྟོབས་ལྡན་རྟག་ཏུ་ཡོད་པ་མ་ཡིན་ན་གནོད་བྱེད་ཀྱི་བརླག་བཞིན་པ་ནི་བདེའོ་ཞེས་རྣམ་པ་ཀུན་ཏུའང་རིགས་པ་མིན་ནོ། །དཔེར་ན་ཞགས་པ་དང་དབྱུག་པ་ཅན་གྱིས་བདས་པའི་རྐུན་པོ་ལ་བདེ་བ་མེད་པ་བཞིན་ནོ། །ལྔ་པ་ནི། གང་གི་ཕྱིར་འཇིག་རྟེན་ན་ལྷས་བྱིན་བདེ་བར་ཉལ་འདུག་གོ་ཞེས་པའི་ཐ་སྙད་ཡོད་པས་བདེ་བ་རང་མཚན་པ་ཡོད་དོ་ཞེ་ན། ལུས་སེམས་ཀྱི་འབད་རྩོལ་མེད་པར་ཉལ་བ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/BZHI BRGYA PA_I _GREL PA_COMMENTARIES ON THE 400 VERSES OF MASTER ARYADEVA\/s05428i.txt","subfolder":"BZHI BRGYA PA_I _GREL PA_COMMENTARIES ON THE 400 VERSES OF MASTER ARYADEVA","origin":"Autochthonous","scripture_category":null,"reference":null},"SCCT_class":null}
{"id":416,"text":"༄༅། །སོགས་པ་ཐམས་ཅད་ལ་སྦྱིན་པར་བྱ་བ་དང་། སྦྱིན་པ་པོ་དང་། ལེན་པ་པོ་ལ་སོགས་པ་མི་དམིགས་པར་སྒྲུབ་པར་བྱའོ་ཞེས་ཤེས་པར་བྱེད་པའི་དོན་ཅན་གྱིས་བྱང་ཆུབ་རྒྱས་པར་བཤད། སེམས་ཅན་ཐམས་ཅད་སྐལ་པ་ཇི་ལྟ་བ་བཞིན་དུ་མྱ་ངན་ལས་འདས་པ་ལ་དགོས་པར་འདོད་པས་ཤེར་ཕྱིན་པ་འདི་ཉིད་ལ་བསྒྲུབ་པར་བྱའོ་ཞེས་པས་གཞན་དོན་མདོར་བསྟན་ཅིང་། སེར་སྣ་ཅན་ལ་སོགས་པ་རྣམས་སྦྱིན་པ་ལ་སོགས་པ་ལ་དགོད་པར་འདོད་པས་ཤེར་ཕྱིན་པ་འདི་ཉིད་ལ་བསྒྲུབ་པར་བྱའོ་ཞེས་པས་གཞན་དོན་རྒྱས་པར་བཤད་པ་ལ་སོགས་པ་ནི་རྒྱས་བསྡུས་ཀྱི་ཚིག་སྡུད་པའོ། །དེ་དག་གི་དོན་རབ་ཏུ་སྟོན་པ་ལྷུར་ལེན་པ་རྒྱན་གྱི་ངག་གིས་མདོ་དེ་འདྲའི་དོན་དང་མི་འགལ་བར་མཚན་ཉིད་སྟོན་པའི་རྩ་ཚིག་གིས་བྱང་ཆུབ་དང་གཞན་དོན་གྱི་མིང་ཙམ་སྨོས་པའི་སྒོ་ནས་མདོར་བསྡུས་པ་དང་རབ་དབྱེ་སྟོན་པའི་རྩ་ཚིག་གིས་ཕར་ཕྱིན་བཅུར་ཕྱེ་ཤིང་། གཞན་དོན་བྱེད་ཚུལ་དཔེས་བསྟན་ནས་རྒྱས་པར་བཤད་པའི་སྒོ་ནས་ཡང་དག་པར་རྫོགས་པའི་བྱང་ཆུབ་དང་། གཞན་གྱི་དོན་བསྟན་ཏེ། དེ་ལྟར་ན་སེམས་བསྐྱེད་པ་ནི་གཞན་གྱི་དོན་གྱི་ཕྱིར་ཡང་དག་པར་རྫོགས་པའི་བྱང་ཆུབ་འདོད་པའི་བདག་ཉིད་ཡིན་པར་རྗེ་བཙུན་གྱིས་རང་བཟོར་བསྟན་པ་མིན་གྱི་མདོ་གཞན་དུ་བཤད་པ་ཡིན་པར་ཤེས་པར་བྱའོ། །འོ་ན་རྒྱས་བསྡུས་ཀྱི་མདོ་མི་འགོད་པ་ཅི་ཞེ་ན། གཙུག་ལག་གི་གཞུང་སྐབས་ཀྱི་དོན་སེམས་བསྐྱེད། སྟོན་པ་ལྷུར་ལེན་པ་ནི་ཡུམ་གསུམ་ཐམས་ཅད་ལས་ཀྱང་གསུང་མོད་ཀྱི་ཚིག་མངོས་སུ་དོགས་ནས་རྒྱས་བསྡུས་ཁུངས་ཉིད་དུ་མ་བྲིས་སོ། །གསུམ་པ་དབྱེ་བ་ལ་ས་མཚམས་ནི། དེ་ལྟར་ཞེས་སོགས་རྩ་བ་ནི་དེ་ཡང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO\/s05461m.txt","subfolder":"MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO","origin":"Autochthonous","scripture_category":null,"reference":null},"SCCT_class":null}
{"id":417,"text":"གཅིག་གི་དབང་ཆེན། འཇིགས་བྱེད་བསྙེན་ཆེན་ཁས་ལེན་བྱ་མི་དྲུག་ཅུ་རེ་གསུམ་ལ་ཉིན་བཅུ་གཉིས་རིང་འཇིགས་བྱེད་བསྐྱེད་རྫོགས་དང་བསྙེན་ཆེན་གྱི་ཟབ་ཁྲིད་བཅས་བླ་མ་རྡོ་རྗེ་འཆང་གི་ཕྱག་བཞེས་ལྟར་བྱས། དེ་ལོ་ཟླ་བ་བཞི་པ་ནང་ལོ་རྗེས་མར་དགོན་པའི་རྟེན་གཙོ་གསེར་ཟངས་ཀྱི་བྱམས་སྐུ་གསར་བཞེངས་བྱ་རྩིས་ཀྱིས་ཕྲ་རྒྱན་སོགས་དགོས་མཁོ་ཉོ་སྒྲུབ་སོགས་ཀྱི་སླད་མདུན་གཡོག་ལྷ་བུ་རོགས་ཟླ་དང་བཅས་ལྷ་ལྡན་དུ་ཆེད་གཏོང་བྱས་ཤིང་། དེ་གདོང་༸་གོང་ས་༸་སྐྱབས་མགོན་ཆེན་པོ་མཆོག་དང་། ༸་སྐྱབས་མཆོག་རྡོ་རྗེ་འཆང་ཕ་བོང་ཁ་པ། བཀའ་འགྱུར་བླ་མ་རིན་པོ་ཆེ། རྒན་ཡོངས་འཛིན་རིན་པོ་ཆེ་བློ་བཟང་ཚུལ་ཁྲིམས་ཞལ་སྔ་ནས་དང་། དགེ་བཤེས་ཤེས་རབ་རིན་པོ་ཆེ་ལ་སོགས་པའི་ཆོས་འབྲེལ་དངོས་ཐོབ་ཀྱི་༸་སྐྱབས་ཡུལ་བླ་མ་རྣམས་ལ་སྐྱབས་ཞུ་འབུལ་བསྐུར་ཞུས་པའི་ཁོངས་ཁྱབ་བདག་རྡོ་རྗེ་འཆང་ཕ་བོང་ཁ་པ་དཔལ་བཟང་པོར་སྐྱབས་ཞུ་སྙན་ངག་ཚིགས་བཅད་ཅན་ཞིག་འབུལ་ལམ་ཞུས། དེ་མཚུངས་གྲོ་མོ་དགེ་བཤེས་རིན་པོ་ཆེ་ངག་དབང་སྐལ་བཟང་མཆོག་ལ་ཞུ་ཡིག་དང་གྲོ་མོ་དུང་དཀར་དགོན་གྱི་རྒྱལ་ཆེན་ཤུགས་ལྡན་སྐུ་ཕེབས་ལ་ཆ་ཕྲེང་གི་གནས་ཚུལ་རྣམས་ཞིབ་བཀོད་དང་འབྲེལ་བའི་ལུང་ཞུ་ཕུལ། དེ་སྔོན་ཕྲན་ཁམས་ཕྱོགས་ཆ་ཕྲེང་དུ་མ་སླེབས་གོང་གི་ལོ་སྔོན་མ་དེར་ཆ་ཕྲེང་འབུ་ཚ་བུ་རྒན་ཟེར་བའི་གྲགས་ཅན་ཞིག་ཡོད་པ་དེ་ཆ་ཕྲེང་ནང་ཁུལ་ནས་ཕྱག་ཞྭ་བསྟན་པ་སོགས་ཀྱིས་ཕྲག་དོག་དང་དགའ་མིན་གྱིས་ལྐོག་བསད་བྱུང་བའི་སྙིང་ནད་ཞེ་བཞག་གི་མུར་ཡོད་པ་དང་། ཆ་ཕྲེང་གྲྭ་ཚང་གི་མཛོད་སྦུག་ནས་དངུལ་མང་ཙམ་ཞིག་རྐུ་ཤོར་བྱུང་འདུག་པའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/SKYABS RJE KHRI BYANG RIN PO CHE_KYABJE TRIJANG RINPOCHE\/s00296i.txt","subfolder":"SKYABS RJE KHRI BYANG RIN PO CHE_KYABJE TRIJANG RINPOCHE","origin":"Autochthonous","scripture_category":null,"reference":null},"SCCT_class":null}
{"id":418,"text":"བླ་ཏེ། རྒྱུད་ལས། མ་དེ་ཉིད་དོ། །ཅེས་སོ། ། ཐུགས་རྗེའི་རྩལ་ནི། སྐྱེ་མེད་ངང་ནས་ཐུགས་རྗེ་ཡིས། ། །མཉམ་ཉིད་གཞན་དོན་བྱེད་པའི་ཕྱིར། །ངར་ཞེན་འཇོམས་པ་ཐུགས་རྗེའི་རྩལ། །དེ་ཡང་མ་འཁྲུལ་བ་སྐྱེ་མེད་དུ་རྟོགས་པའི་ཀློང་ནས། ཐུགས་རྟོག་མེད་མཉམ་ཉིད་དུ་གཞན་དོན་བྱེད་པའི་ཕྱིར། ང་བདག་ཏུ་ཞེན་པ་འབློམས་པས་ན་ཐུགས་རྗེའི་རྩལ་ཡིན་ཏེ། རྒྱུད་ལས། ང་བདག་འཛིན་པ་མུ་སྟེགས་འཁྲུལ་པའི་ལམ། །བྱིས་པས་བསླུས་པའི་ཆོས་སྤྱོད་སྤྱོད་པ་ཡང༌། །རྣམ་པར་རྟོག་པའི་ལམ་དུ་བཙུད་པ་ནི། །ཕྱིན་པའི་ལམ་མེད་རྟོགས་པའི་དུས་མེད་པའི། །ཆོས་ཀྱིས་ཆོས་ཚོལ་རྟོགས་པར་ག་ལ་འགྱུར། ། ཞེས་སོ། །འདི་ལ་འགྲེལ་པས་གོལ་ས་གཅོད་པའི་ལམ་དུ་ཐ་སྙད་བཏགས་ཏེ། བདག་གི་གོལ་ས་ཆོད་པ་ཀས་ཐུགས་རྗེ་འབྱུང་སྟེ། དེའི་ཕྱིར་བཟློག་ན་ཐུགས་རྗེའི་དོན་ནོ། ། དེ་ནས་གཞིའི་རྩལ་ནི། ། བླ་མ་བཟང་པོས་རྩོལ་མེད་སྟོན། །ལྷུན་གྲུབ་འདུས་མ་བྱས་པའི་ཕྱིར། །འབད་རྩོལ་འཇོམས་པ་གཞི་ཡི་རྩལ། །དེ་ཡང་བླ་མ་བཟང་པོས་རྩོལ་མེད་ཀྱི་དོན་བསྟན་པས་སངས་རྒྱས་རང་ལ་ལྷུན་གྱིས་གྲུབ་པར་རྟོགས་ཏེ་འདུས་མ་བྱས་པའི་ཕྱིར། འབད་རྩོལ་འཇོམས་པས་ན་གཞིའི་རྩལ་ཡིན་ཏེ། རྒྱུད་ལས། སློབ་དཔོན་ཚད་མར་མ་གྱུར་སྤྲེ་འདྲའི་ལུང་། །རྟེན་དང་ལམ་ནོར་རྟོག་པས་ཟིན་ཏ་རེ། །དེ་བས་གསེར་ལ་ནག་ཚུར་གཏོང་བ་ཡི། །སློབ་དཔོན་རིན་ཆེན་ལྟ་བུའི་མཁས་པ་དེ། །རིན་ཐང་དཔག་ཏུ་མེད་པའི་རིན་གྱིས་བསླུ། །ཅེས་སོ། ། དེ་ཡང་འགྲེལ་པ་མཁན་པོས་སློབ་དཔོན་གྱི་རྩལ་དུ་ཐ་སྙད་བཏགས་ཏེ། དེ་ཡང་སློབ་དཔོན་མཁས་པས་གཞི་ངོ་སྤྲད་ན་གཞིའི་དོན་རྟོགས་པས་གཞི་སློབ་དཔོན་གྱི་རྩལ་དུ་འོང་པ་ཡིན་ནོ། །དེ་ནས་ཡོངས་སུ་རྒྱས་པའི་ཆེ་བ་དྲུག་ནི་ལྟ་བསྒོམ་སྤྱོད་འབྲས་ཐུགས་རྗེ་དང་གཞིའི་ཆེ་བ་ཡིན་ཏེ། ལྟ་བའི་ཆེ་བ་ནི། འཁོར་འདས་ཆོས་རྣམས་ཐམས་ཅད་ཀུན། །སྣང་སྟོང་གཉིས་མེད་ཁྱབ་བརྡལ་ལ། །རྣམ་རྟོག་སྤྲོས་པའི་མ་སླད་པས། །ལྟ་བ་སྒྱུ་མ་ལྟ་བུར་ཆེ། །དེ་ཡང་འཁོར་འདས་ཀྱི་ཆོས་ཐམས་ཅད་ཡེ་ནས་གཉིས་མེད་ཁྱབ་བརྡལ་ཆེན་པོ་ཡིན་པ་ལ། རྟག་ཆད་ལ་སོགས་པ་གྲུབ་མཐའི་རྣམ་རྟོག་གི་སྤྲོས་པས་མ་བསླད་པས་ན་ལྟ་བ་སྒྱུ་མ་ལྟ་བུར་ཆེ་བ་ཡིན་ཏེ། རྒྱུད་ལས། ཡངས་སོ་ཆོག་གོ་ཆོས་ཆེན་པོ། ཆུང་ངུ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2697_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":419,"text":"༄༅། །ལྷ་བདེ་གཤེགས་ལྔ། །སྤྱན་དྲངས་ཐུགས་ཀའི་ལྷ་མོས་བུམ་པའི་ཆུས། །དབང་བསྐུར་ཆུ་ལྷག་སྤྱི་བོར་ལུད་པའི་རྒྱུན། །ཚེ་སྦྱིན་མགོན་དང་འདྲེས་པས་དབུ་བརྒྱན་ཏེ། །འཆི་མེད་བདུད་རྩིའི་རྒྱུན་བཟང་སྩོལ་བཞིན་པར། །རིགས་ཀྱི་བདག་པོར་དགྱེས་བཞིན་བཞུགས་པར་གྱུར།། ༈ རྩ་བརྒྱུད་བླ་མ་མཆོག་གསུམ་ཀུན་འདུས་སྐུ། །ཚེ་མཐའ་ཡས་དང་ཡིད་བཞིན་འཁོར་ལོ་མར། །སྒོ་གསུམ་གུས་པས་ཕྱག་འཚལ་སྐྱབས་སུ་མཆི། །འཆི་མེད་ཚེ་ཡི་དངོས་གྲུབ་སྩལ་དུ་གསོལ། །ཡིད་འོང་དངོས་འབྱོར་ཡིད་སྤྲུལ་མཆོད་ཚོགས་འབུལ། །སྡིག་ལྟུང་ཀུན་བཤགས་དགེ་ལ་རྗེས་ཡི་རང་། །འགྲོ་ལ་ཐེག་ཆེན་ཆོས་འཁོར་བསྐོར་བའི་ཕྱིར། །རྟག་པར་བཞུགས་གསོལ་དགེ་རྩ་བྱང་ཆེན་བསྔོ། །གླིང་བཞི་རི་རབ་ཉི་ཟླ་རིན་ཆེན་བདུན། །རིན་ཆེན་མཎྜལ་ཀུན་བཟང་མཆོད་པའི་ཚོགས། །བླ་མ་ཡི་དམ་དཀོན་མཆོག་གསུམ་ལ་འབུལ། ཐུགས་རྗེས་བཞེས་ནས་བྱིན་གྱིས་བརླབ་ཏུ་གསོལ། །ཞེས་ཡན་ལག་བདུན་པ་མཎྜལ་དང་བཅས་པ་ཕུལ་ནས། སྤྲོ་ན། ཉི་གཞོན་འཆར་ཀ་མ་དང་། མཁྱེན་བརྩེ་དྲི་མེད་མས་བསྟོད་པའི་མཐར། རང་ཉིད་རྗེ་བཙུན་ཡིད་བཞིན་འཁོར་ལོའི་སྐུ། །སྣང་སྟོང་སྒྱུ་མ་ལྟ་བུར་གསལ་བ་ཡི། །ཐུགས་ཀར་རྩིབས་བརྒྱད་འཁོར་ལོ་ཟླ་བའི་དངོས། །མུ་ཁྱུད་རིམ་པ་ལྔ་ལྡན་ལྟེ་བའི་སྟེང་། །རང་སེམས་ཏཱཾ་དཀར་ཐིག་ལེར","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SGROL MA_LADY OF LIBERATION (TARA)\/TSE SGRUB_RITUAL FOR LONG LIFE\/s06363e2.txt","subfolder":"TSE SGRUB_RITUAL FOR LONG LIFE","origin":"Autochthonous","scripture_category":null,"reference":null},"SCCT_class":null}
{"id":420,"text":"ཉི་ཤུ་དང་། སངས་རྒྱས་ཐོད་པ་ལས་ར་ཧའི་ཆོས་ལྔ་དང་། འཇིགས་མེད་འབྱུང་སྦས་དང་པདམ་མཛད་ཀྱིས་མཛད་པ་སྟེ་བདུན་དང་། རྡོ་རྗེ་བདུད་རྩི་ལ་བྷ་གོས་མཛད་པ་དང་གཉིས་ཡོད། ཉི་སྦས་དང་ཏ་ཐཱ་ག་ཏ་རཀྵི་ཏས་མཛད་པའི་སྒྲོ་ལ་སྐོར་དང་། ས་ར་ཧི་བྷ་དྲ་སོགས་ཀྱི་ཨོ་རྒྱན་སྒྲོལ་སྐོར་དྲུག་སོགས་དང་། བྷ་བ་བྷ་དྲའི་ཆོས་བཞི་དང༑ རལ་གཅིག་མའི་སྐོར་ལ་རྟག་པའི་རྡོ་རྗེ་དང་མག་པོ་པ་དང་སྙིང་རྗེ་ཆེན་པོ་དང་བསོད་སྣུ་ཡོམས་པ་དང་ཀཱ་མ་ལ་ཤྲཱི་དང་ཌོམ་བྷི་ཧེ་རུ་ཀས་མཛད་སོགས་སོ་བཞི་འདིར་བཀོད་བྱང་ཁ་ཅིག་ཐེ་སོམ་ཅན་དང་ལ་ལ་རྣལ་བྱོར་ཆེན་པོ་མིན་པའང་ཡོད་དོ། ། དུས་འཁོར་སྐོར་ལ་དྲི་མེད་འོད་དང་། རྒྱལ་པོ་པད་དཀར་དང་དུས་འཁོར་ཞབས་དང་ནཱ་རོལ་པ་དང་དཱ་རི་ཀ་པ་དང་བྲམ་ཟེ་བསོད་སྙོམས་པ་དང་སཱ་དྷུ་པུ་དྲ་དང་རོལ་པའི་རྡོ་རྗེ་དང་ཨ་བ་དྷུ་ཏི་པ་དང་འཇམ་དཔལ་དང་ཨ་བྷ་དང་བི་བྷུ་ཏི་ཙནྡྲ་དང་དཔལ་ཕྱག་ན་རྡོ་རྗེ་དང་དཔེ་མེད་མཛོད་དང་ཉི་མ་དཔལ་ཡེ་དང་ཤ་བ་རི་དང་མི་དབང་གྲགས་པ་དང་དཔེ་མེད་མཚོ་དང་ཤཱ་ཀ་ཤྲཱི་དང་ས་མན་ཤྲཱི་དན་ས་དྷུ་ཀིརྟིས་མཛད་པ་སོགས་ཞེ་གསུམ་ཡོད་ལ། ཡང་མ་རྙེད་པ་གཉིས་ཡོད་ཟེར་རོ།། །། གཉིས་པ་སྤྱིའི་ཆོས་སྐོར་གྱི་སྒྲུབ་ཐབས་སྐོར་ལ། སྒྲུབ་ཐབས་བརྒྱ་རྩ་དང་རྒྱ་མཚོ་གཉིས། རྡོ་རྗེ་གན་པ་མངོན་ཤེས་ཅན་དང་ཐུ་བོ་རཱ་ཛ་ཧ་སྟི་དང་ཧཱུཾ་མཛད་རྡོ་རྗེ་དང་བསོད་སྙོམས་པ་དང་གསེར་གླིང་པ་དང་ཀཱ་མ་ལ་ཤྲཱི་དང་དཱ་རི་ཀ་པ་དང་ཤཱ་བ་རི་བ་དང་རིན་རྡོར་དང་ཤེས་རབ་གསང་བ་དང་ཤ་ཀ་ཤྲཱི་དང་གཉིས་མེད་རྡོ་རྗེ་དང་ཏ་ཐཱ་ག་ཏཱ་རཀྵི་ཏ་དང་ལོངས་སྤྱོད་རྡོ་རྗེ་དང་ཧཱུཾ་ཀ་ར་དང་ཀླུ་སྒྲུབ་ཀྱིས་མཛད་ཟེར་བ་དང་མི་ཕམ་སྦས་བའི་ཐུགས་རྗེ་ཆེན་པོའི་སྒྲུབ་ཐབས་བརྒྱ་རྩད་དང་། བ་རིའི་སྒྲུབ་ཐབས་བརྒྱ་རྩ་སྟེ་བཞི་བརྒྱ་ཡོད་དོ།། །།དཀྱིལ་ཆོག་སྐོར་ལ། འཇིགས་མེད་འབྱུང་སྦས་པའི་འཕྲེང་བ་སྐོར་གསུམ་དང་། ཡང་སངས་རྒྱས་གསང་བ་དང་པདམ་དང་སངས་རྒྱས་ཡེ་ཤེས་འཇམ་གྲགས་དང་མཻ་ཏྲི་པ་དང་དགའ་སྐྱོང་དང་རིགས་ཤིང་ཏུ་དགའ་བ་དང་ཀུ་རུ་རཱ་ཛ་དང་དཔའ་བོ་རྡོ་རྗེ་དང་ཤེར་གསང་དང་མཆོག་སྡེ་དང་འཕགས་པ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/SUMBHA MKHAN PO YE SHES DPAL _BYOR GYI CHOS _BYUNG_RELIGIOUS HISTORY BY SUMBHA KENPO YESHE PELNJOR\/s12263e.txt","subfolder":"SUMBHA MKHAN PO YE SHES DPAL _BYOR GYI CHOS _BYUNG_RELIGIOUS HISTORY BY SUMBHA KENPO YESHE PELNJOR","origin":"Autochthonous","scripture_category":null,"reference":null},"SCCT_class":null}
{"id":421,"text":"༄༅། །ཁས་ལེན་ན་རང་གིས་མི་སྟོན་ཀྱང་ཉེས་པ་མེད་པར་སྤྲུལ་པ་རབ་ཏུ་ཕྱུང་བ་དང་། སྤངས་པ་ལ་སྟོབས་པའི་བྱུང་བའི་མཐའ་ལས་ཤེས་སོ། །གཉིས་པ་སློབ་དཔོན་ནི། བསྙེན་པར་རྫོགས་པའི་སྡོམ་པ་དག་པ། ལྟ་བ་མཐུན། མཚན་མཐུན། ཐ་སྙད་གསུམ་དང་ལྡན། ལུས་ཐ་མལ་དུ་གནས། ས་རང་བཞིན་དུ་གནས། མཁན་པོ་ལས་གཞན་ཡིན་པ། དགེ་ཚུལ་གྱི་སྡོམ་པ་འབོགས་པར་ནུས་པ་སྟེ་ཆོས་བརྒྱད་ལྡན་ནོ། །གསུམ་པ་ཞུ་བའི་གང་ཟག་ནི་མཁན་པོ་ལས་གཞན་ཡིན་པ་ཡན་ཆད་སློབ་དཔོན་དང་འདྲ་ལ་དེའི་སྟེང་དུ་མཚམས་ནང་ན་གནས་པ། ཞུ་བའི་ཆོ་ག་ལ་མཁས་པ་སྟེ་ཆོས་དགུ་དང་ལྡན་པའོ། །བཞི་པ་ཞུ་སའི་ཡུལ་ནི། གྲངས་ཚང་། ས་རང་བཞིན་དུ་གནས། ཐོས་པའི་ཉེ་འཁོར་དུ་གནས་པ་སྟེ་ཆོས་གསུམ་ལྡན་ན། །གཉིས་པ་བསྙེན་རྫོགས་སུ་སྒྲུབ་པའི་རྟེན་ལ། མཁན་པོ། སློབ་དཔོན། དགེ་འདུན། དུས་གོ་བ་དང་བཞི། དང་པོ་ནི་སྔར་དང་འདྲ་ལ། གཉིས་པ་སློབ་དཔོན་ལ་གཉིས་ལས་ལས་ལས་བྱད་པ་ནི་ཁ་སྐོང་དུ་འོས་ཤིང་ལས་ཀྱི་ཆོ་ག་ཤེས་པའོ། །ཁ་སྐོང་དུ་འོས་པའི་ལས་མཁན་མེད་པའི་ཚེ་དགེ་འདུན་མཚན་ཉིད་དང་ལྡན་པ་ཚང་ན་རྩ་བའི་ལྟུང་ངས་མ་གས་པ་ཙམ་གྱིས་ཀྱང་ལས་འཆགས་ལ། ལྟུང་པ་ཉས་བྱས་སུ་འགྱུར་རོ། །གསང་སྟེ་སྟོན་པ་ནི་བསྙེན་རྫོགས་ཀྱི་སྡོམ་པ་དག་པ་ནས་ས་རང་བཞིན་དུ་གནས་པའི་བར་དྲུག་དགེ་ཚུལ་གྱི་སློབ་དཔོན་དང་འདྲ་ལ། དེའི་སྟེང་དུ་བར་ཆད་དྲི་བའི་ཆོག་ལ་མཁས་པ་སྟེ་རང་གི་ངོ་བོ་ཆོས་བདུན་དང་ལྡན་ཞིང་། བསྐོ་བའི་དུས་སུ། འདུན་པ། ཞ་སྡང་། འཇིགས་པ། རྨོངས་པས་མི་འགྲོ་བ། ཚོགས་སུ་མ་ལོངས་པ། སྤྲོ་བ་དྲིས་ནས་སྤྲོ་བ། སྔར་མ་བསྐོས་པ་སྟེ་ཆོས་བཅུ་བཞི་དང་ལྡན་པའོ། །གསུམ་པ་དགེ་འདུན་ལ།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/DGE SLONG_VOWS OF FULL MONKS\/s05272m.txt","subfolder":"DGE SLONG_VOWS OF FULL MONKS","origin":"Autochthonous","scripture_category":null,"reference":null},"SCCT_class":null}
{"id":422,"text":"ཅན་གྱི་དབང་དུ་བྱས་པའི་ཐབས་ཤེས་གཉིས་ངོ་བོ་དབྱེར་མེད་དུ་སྦྱོར་བ་མེད་ལ། བླ་མེད་ཀྱི་འོད་གསལ་ལྷན་སྐྱེས་ཀྱི་བདེ་ཆེན་བསྒོམས་པའི་སྟེང་ན་ཆོས་སྐུའི་ཉེར་ལེན་གྱི་རྒྱུའི་གཙོ་བོར་མ་ཟད། གཟུགས་སྐུའི་ཉེར་ལེན་གྱི་རྒྱུའི་གཙོ་བོ་ཐབས་ཀྱི་ཆ་ཡང་ཚང་བ་ཤིན་ཏུ་གསལ་བའི་ཕྱིར། དེ་ཡང་དཔེ་དོན་གྱི་འོད་གསལ་ལས་དག་མ་དག་གི་སྒྱུ་མའི་སྐུ་བསྒྲུབ་ཚུལ་ཤེས་ན་འབྱུང་བ་ཡིན་ནོ། །གཉིས་པ་ལ་བདེ་སྟོང་དབྱེར་མེད་ཀྱི་ལྷན་སྐྱེས་སྐྱེ་བ་ལ་ལུས་ལ་གནད་དུ་བསྣུན་དགོས་ཏེ། ལུས་ལ་གནད་དུ་བསྣུན་པ་དང་བྲལ་ན་དེ་མི་སྐྱེ་བའི་ཕྱིར། གནད་དུ་བསྣུན་པ་ལ་ནི་ཕྱི་ཕྱག་རྒྱ་ལ་བརྟེན་པ་དང་། ནང་རྩ་རླུང་ཐིག་ལེ་ལ་བརྟེན་པ་གཉིས་གསུངས་ཤིང་། ཐབས་དེ་གཉིས་གང་རུང་ལ་བརྟེན་ནས་རོ་རྐྱང་གི་རླུང་དྷཱུ་ཏཱིར་ཞུགས་གནས་ཐིམ་གསུམ་བྱས་པ་ལས། གཏུམ་མོ་སྤར་ནས་བྱང་སེམས་བཞུས་པའི་བདེ་བས་སྟོང་ཉིད་རྟོགས་པའི་བདེ་སྟོང་དབྱེར་མེད་དུ་སྦྱོར་བ་ནི་གདམས་ངག་ཐམས་ཅད་ཀྱི་གནད་བསྡུས་པ་ཡིན་ཏེ། ས་ར་ཧས། ཟ་ཞིང་འཐུང་ལ་གཉིས་སྤྲོད་ཀྱིས་དགའ་ཞིང་། །རྟག་ཏུ་ཡང་དང་ཡང་དུ་འཁོར་ལོའི་འགེངས། །ཆོས་འདི་ལྟ་བུས་འཇིག་རྟེན་ཕ་རོལ་འགྲུབ་འགྱུར་ཏེ། །རྨོངས་པའི་འཇིག་རྟེན་མགོ་བོར་རྡོག་པས་མནན་ནས་སོང་། །གང་དུ་རླུང་དང་སེམས་ནི་མི་རྒྱུ་ཞིང་། །ཉི་མ་ཟླ་བ་འཇུག་པ་མེད་གྱུར་བ། །མི་ཤེས་པ་དག་གནས་དེར་སེམས་ནི་དབུགས་ཕྱུངས་ཤིག་།མདའ་བསྣུན་གྱིས་ནི་མན་ངག་མཐའ་དག་བརྟེན་ནས་སོང་། །ཞེས་གསུངས་པའི་ཕྱིར། གཉིས་པ་ནི། ཨེ་ཝཾ་གྱི་དོན་ལ་དྲང་ངེས་ཀྱི་བཤད་པ་གཉིས་ཡོད་པའི་ངེས་དོན་གྱི་དབང་དུ་བྱས་ན། སྟོང་ཉིད་རྟོགས་པའི་ཤེས་རབ་དེ་ཨེ་ཡིག་གི་མཚོན་དོན་དང་། ལྷན་སྐྱེས་ཀྱི་བདེ་བ་དེ་ཝ་ཡིག་གི་མཚོན་དོན་དང་། དེ་གཉིས་ངོ་བོ་དབྱེར་མེད་དུ་སྦྱོར་བ་ནི་ཐིག་ལེའི་མཚོན་དོན་ཡིན་ལ། དེ་ནི་བདེ་སྟོང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JIGS BYED_FRIGHTENER (BHAIRAVA)\/_GREL PA_COMMENTARIES\/s00257a.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":423,"text":"དཔོན་རྒན་ལ་ཧོར་སྤྱིས་ཉེས་བརྡུང་མནར་གཅོད་ཚབས་ཆེན་བྱས་པ་ཙམ་ལས། བླ་མ་མཇལ་ཞིང་དགེ་འདུན་ཆེས་མང་པོ་འཛོམ་པ་སོགས་འདི་འདྲ་ཕྱིན་ཆད་རྙེད་དཀའ་བས་ད་རེས་ཤི་ཐུབ་པ་དཔོན་དེ་ཉིད་སྐལ་བ་མཆོག་ཏུ་བཟང་ཞེས་གླེང་པའང་མང་དུ་བྱུང་། གསུང་ཆོས་སྐབས་བཞུགས་ཁྲིའི་འཁྲིས་སུ་གཞུང་སའི་དྲུང་སྐོར་གྱི་ཆས་བྱོན་པ་གཟུགས་པོས་ཆེན་པོ་ཞིག་སྔགས་གྲྭ་ཐུབ་ཉེས་མཐོང་བ་རྗེ་བླ་མ་མཆོག་ལ་སུ་ཡིན་ཞུས་སྐབས་དགོན་གྱི་གཞི་བདག་ཡིན། གྲིབ་ལ་འཛེམ་ནས་འགྲེང་སྟེ་ཆོས་ཞུ་ཆོག་པའི་གནང་བ་ཞུས་བྱུང་ཞེས་ཕེབས། དགོན་གྱི་ལས་སྣེ་རྣམས་ལའང་ཁྱོད་ཚོའི་གཞི་བདག་དེ་རྫིག་པོ་ཞེ་དྲག་འདུག་།ལས་སྣེ་ཚོ་ལང་རྫིག་པོ་མི་ཡོང་ངམ་ཞེས་དང་། གཞི་བདག་ཡབ་སྲས་ལེགས་པོ་འདུག་སྲས་ལ་འཁོར་བའི་མི་མིན་ཅིག་གིས་དགོན་འདིར་རྣམ་ཀུན་འཕྲིན་ལས་སྒྲུབ་ཀྱང་བྱ་བ་འགངས་ཅན་རེའི་འགོར་བར་གཅོད་ཕྲན་བུའང་བཏང་གི་འདུག་ཅེས་ཕེབས་པ་ན། ལས་སྣེ་རྣམས་ཀྱིས་དེ་མེད་པ་མཛད་དགོས་གསོལ་བས། སེམས་ཅན་ཀུན་ལ་མ་བུ་གཅིག་པ་ལ་བརྩེ་བ་ལྟ་བུ་མངའ་བའི་སྟོབས་ཀྱིས་ཐུགས་ཧ་ལས་པ་ལྟ་བུའི་སྒོ་ནས་དེ་འདྲ་བྱེད་པ་མི་རུང་སྔར་ནས་ཡོད་ཅེས་ཕེབས། དགོན་གྱི་ལས་སྣེ་རྣམས་ནས་ཞུས་ངོར་རབ་དགོན་རྒྱབ་རིའི་གཞི་བདག་གི་བསང་མཆོད་དང་། འཕྲིན་བཅོལ་གཉེར་གཏད། གསང་འདུས་རིམ་གཉིས་ཀྱི་ཁྲིད་བརྒྱུད་གསོལ་འདེབས་ཁ་སྐོང་སོགས་བཀའ་རྩོམ་མཛད། སྐབས་ཤིག་རྫི་ཐོ་ཕྱོགས་ནས་མཁན་ཆུང་ཟླ་བ་ལགས་ཕེབས་པར་མཇལ་ཁ་ལྷོད་འགོལ་ཐོག་།དགྱེས་པའི་གསུང་གླེང་དང་།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/PHA BONG KHA RIN PO CHE BDE CHEN SNYING PO_PABONGKA RIN PO CHE DECHEN NYINGPO\/s0993e.txt","subfolder":"PHA BONG KHA RIN PO CHE BDE CHEN SNYING PO_PABONGKA RIN PO CHE DECHEN NYINGPO","origin":"Autochthonous","scripture_category":null,"reference":null},"SCCT_class":null}
{"id":424,"text":"༄༅། །འདིར་དེ་ཉིད་རྒྱས་པར་བསྟན་པའི་སྒོ་ནས། བསྟན་བཅོས་འདིས་རྩ་བ་ཤེས་རབ་ཀྱི་དགོངས་པ་འགྲེལ་བ་བདེ། བསྟན་བཅོས་འདི་རྩ་བ་ཤེས་རབ་ལ་འཇུག་པའི་ཚུལ་ཡིན། ཞེས་ཟེར། དེ་སྐད་དུ་ཡང་འགྲེལ་བཤད་ལས། འདི་ལྟར་དབུ་མའི་བསྟན་བཅོས་སུ་ཀུན་རྫོབ་དང་དོན་དམ་པའི་རང་བཞིན་རྒྱས་པར་མ་བརྗོད་ལ། འདིར་དེ་ཉིད་རྒྱས་པར་བསྟན་པས་འདི་དེ་ལ་འཇུག་པར་འགྱུར་པའོ། ཞེས་ཟེར། དེ་འགོག་པ་ལ། ཊིཀ་ཆེན་ལས། འདི་ལ་ཁ་ཅིག་བསྟན་བཅོས་དེར་ཀུན་རྫོབ་དང་དོན་དམ་པའི་རང་བཞིན་རྒྱས་པར་མ་བརྗོད་ལ་འདིར་དེ་གཉིས་རྒྱས་པར་བསྟན་པས་དེ་ལ་འཇུག་གོ་ཞེས་ཟེར། དེ་ཁོ་ན་ཉིད་གཏན་ལ་འབེབས་པའི་རིགས་པའི་རྣམ་གྲངས་ནི། འཇུག་པ་ལས་རྩ་བ་ཤེས་རབ་ཤིན་ཏུ་རྒྱས་པས་བཤད་པ་དེས་ལེགས་པར་མ་མཐོང་ངོ། ཞེས་གསུངས། འདིའི་དོན་ནི་འགྲེལ་བཤད་ཀྱི་ལུགས་དེ་མི་འཐད་དོ། དེ་ལྟར་ན། རྩ་ཤེས་ལས་དོན་དམ་གྱི་རང་བཞིན་རྒྱས་པར་མ་བསྟན། འདིར་དེ་ཉིད་རྒྱས་པར་བསྟན་པའི་སྒོ་ནས། བསྟན་བཅོས་འདིས་རྩ་ཤེས་དགོངས་པ་འགྲེལ་བ་དེ། བསྟན་བཅོས་འདི་རྩ་བ་ཤེས་རབ་ལ་ཟབ་པའི་སྒོ་ནས་འཇུག་པའི་ཚུལ་དང་། རྩ་ཤེར་ཀུན་རྫོབ་གྱི་རྣམ་བཞག་རྒྱས་པར་མ་བསྟན༑ འདིར་དེ་ཉིད་རྒྱས་པར་བསྟན་པའི་སྒོ་ནས། བསྟན་བཅོས་འདིས་རྩ་བ་ཤེས་རབ་ཀྱི་དགོངས་པ་འགྲེལ་བ་དེ། འདི་རྩ་བ་ཤེས་རབ་ལ་རྒྱ་ཆེ་བའི་སྒོ་ནས་འཇུག་པའི་ཚུལ་དུ་ཁས་ལེན་དགོས་པ་ལ་དེ་ལྟར་ཁས་ལེན་མི་རིགས་པའི་ཕྱིར་ཏེ། རྩ་ཤེས་ལ་དོན་དམ་པའི་རང་བཞིན་རྒྱས་པའི་བསྟན་པའི་ཕྱིར་ཏེ། རྩ་ཤེས་དེ་ཁོ་ན་ཉིད་རིགས་པའི་རྣམ་གྲངས་མཐའ་ཡས་པའི་སྒོ་ནས་བསྟན་པའི་མཁས་པ་མུ་སྲས་ཁ་ཅིག་འགྲེལ་བཤད་ཀྱི་ལུགས་དེ་དོན་དམ་གྱི་རྣམ་བཞག་སྟོན་པ་ཡང་རྩ་ཤེས་ལས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/_GREL PA SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/sn06838i1.txt","subfolder":"SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN","origin":"Autochthonous","scripture_category":null,"reference":null},"SCCT_class":null}
{"id":425,"text":"༄༅། །ཤོད༑ དཀར་ཤོང་། མངའ་རིས་དཔེ་ཐུབ། ཁྲིག་སེ་དགོན། ཤེལ་དཀར། མཚོ་འགྲམ་གླིང་། རྒྱལ་ཤོད་བཅས་ཀྱི་དགེ་ལུགས་པའི་དགོན་པ་རྣམས་སུ་ཁ་བཏགས་ཉིས་སྟོང་ལྔ་བརྒྱ་ལྷག་ཙམ་ལ་རིགས་གསུམ་མགོན་པོའི་སྐུ་པར་བཏབ་ནས་ཕུལ། གཞན་ཡང་གནས་བརྟན་བཅུ་དྲུག། གྲུབ་ཐོབ་བརྒྱད་ཅུ། རྒྱན་དྲུག་མཆོག་གཉིས། བདེ་བ་ཅན་གྱི་ཞིང་བཀོད་ཀྱི་པར་བཏབ་པ་བཅས་གོང་གསལ་དང་ཁྱོན་བསྡོམས་ཁ་བཏགས་ཁྲི་ཕྲག་གཅིག་ལྷག་ཙམ་སོང་བས་མཚོན་བློར་མི་ཤོང་བའི་རྣམ་དཀར་རླབས་པོ་ཆེ་སྒྲུབ་པར་མཛད་དོ། །ཕལ་པའི་འགྲོ་རྣམས་སྡུག་བསྔལ་རང་བཞིན་དུ། །སྦྱོར་བའི་ཟང་ཟིང་བདོག་པའི་དངོས་པོ་གང་། ། ཁྱོད་ལ་དོན་གཉིས་ལྷུན་གྲུབ་བདེ་བ་མཆོག་།སྒྲུབ་པའི་ཐབས་སུ་གྱུར་འདི་ཨེམ་མཚར། །མནལ་ལྟས་བྱུང་བའི་ཚུལ་ནི། ཀློང་རྡོལ་དུ་བཞུགས་སྐབས་མནལ་ལམ་དུ། བླ་མ་བྱམས་པ་རིན་པོ་ཆེ་སྤང་རི་མེ་ཏོག་ཅན་ཞིག་གི་སྟེང་དུ་བཞུགས་འདུག་པའི་ཞལ་ནས། ཁྱེད་རང་ཡར་ཤོག་དང་ཁྱེད་ཀྱི་སྐྱེ་བ་སྔ་མ་ངས་བཤད་པར་བྱ་གསུང་བ་ལྟར་མདུན་དུ་ཕྱིན་པས་རྒྱ་གར་གྱི་གྲོང་ཁྱེར་ལྷས་བརྟན་དང་། ཤཱཀྱ་ལེགས་པར་རབ་སད་ཁྱེད་ཀྱིས་ཨེ་ཤེས་ཞེས་གསུང་བར་ཤེས་ཞུས་པས། ཁྱེད་རང་དེའི་བུ་མོ་བུམ་ཆུང་བྱ་བའི་བུ་ཡིན། བུ་མོ་དེ་ད་ལྟ་ངའི་མ་བཀྲ་ཤིས་མཚོའི་སྐྱེ་བ་སྔོན་མ་ཡིན། དེའི་སྐབས་སུ་འབྲེལ་བའི་དབང་གིས་ད་ལྟ་ཁྱེད་ཀྱིས་ང་ལ་ཆོས་ཉན་རྒྱུ་བྱུང་བ་ཡིན་གསུང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/NGAG DBANG BLO BZANG DPAL BZANG PO_NGAWANG LOBSANG PEL SANGPO\/s12133e.txt","subfolder":"NGAG DBANG BLO BZANG DPAL BZANG PO_NGAWANG LOBSANG PEL SANGPO","origin":"Autochthonous","scripture_category":null,"reference":null},"SCCT_class":null}
{"id":426,"text":"པ་སྟེ། དེ་ཡང་རྩ་བ་ནི་ཡན་ལག་དམ་ཚིག་ཉི་ཤུ་རྩ་བརྒྱད་གསང་བ་ཆེན་པོའི་གཞུང་ལས་འབུམ་སྡེར་བཞུགས་པ་རྣམས་ཀྱི་ཡང་རྩ་བར་གྱུར་པས་ནའོ། །བརྒྱད་ལ་སོགས་པ་རྣམས་ཀྱི་གཞི་མའམ་རྩ་བར་གྱུར་པས་ནའོ། །ལྟུང་བ་ཞེས་ནི་ཉམས་ན་ངན་སོང་དུ་ལྟུང་བས་སོ། །བཅུ་བཞི་ནི་གསལ་བའི་དབྱེ་བ་སྟེ། གཞུང་གི་ཚོགས་སོ། །ཚུལ་ཇི་ལྟར་འཆད་ན། རྒྱུད་ལས་གསུངས་པ་ཞེས་པ་སྟེ། རྣལ་འབྱོར་གྱི་རྒྱུད་གཤིན་རྗེ་ནག་པོ་ལ་སོགས་པ་དང༌། རྣལ་འབྱོར་མའི་རྒྱུད་མཁའ་འགྲོ་མ་གུར་ལ་སོགས་པ་ནས་གསུངས་པའི་དོན་འཆད་ཞེས་བྱ་བའོ། །དེས་ནི་རང་བཟོ་སྤངས་པ་ཡང་ཡིན་ནོ། །དེ་ཡན་ཆད་ཀྱིས་ཀླད་ཀྱི་དོན་བཤད་པ་ལ་འཇུག་པའི་ཡན་ལག་བཤད་ཟིན་ཏོ། ། ད་ནི་གཞུང་རྩ་ལྟུང་སོ་སོའི་མཚན་ཉིད་འཆད་དེ། འདི་ལ་ཡང་བསྡུས་དོན་རྣམ་པར་གཞག་པ་དང་། གཞུང་དོན་སྟན་ལ་དབབ་པ་གཉིས་ཀྱིས་ཤེས་པར་བྱའོ། །དེ་དང་པོ་ལ་དོན་རྣམས་བཅུ་གསུམ་སྟེ། རྟེན་གྱི་གང་ཟག་དང་ལྟུང་པའི་ངོ་བོ་དང་། ངེས་ཚིག་དང་། མིང་གི་རྣམ་གྲངས་དང་། དབྱེ་བ་དང་། ལྟུང་བ་འབྱུང་བའི་རྒྱུ་དང་། མི་འབྱུང་བའི་རྒྱུ་དང་། གྲངས་ངེས་པ་དང་། གོ་རིམ་ངེས་པ་དང་། མཚན་ཉིད་དང་། ཕྱིར་བཅོས་པའི་ཐབས་དང་། ལྕི་ཡང་རྣམ་པར་གཞག་པ་དང་། ཤན་འདྲ་ཕྱོགས་སུ་བསྡུའ་བའོ། །དེ་ལ་དང་པོ་ལྟུང་བའི་རྟེན་གྱི་གང་ཟག་ནི་དབང་ཐོབ་ལ་མ་ཉམས་པའམ། ཉམས་ན་ཡང་ཕྱིས་གསོས་པའི་གང་ཟག་དེའོ། ། དབང་མ་ཐོབ་པའམ་ཉམས་པ་གཅིག་ཡིན་ན། དངོས་པོ་འདི་རྣམས་བྱས་ཀྱང་ལྟུང་བའི་མིང་མི་ཐོབ་དེ། མི་དགེ་བ་ཞེས་པའམ་སྡིག་པ་ཞེས་བྱའོ། །དེ་ལྟར་ཡང་རྒྱ་ཆེར་འགྲེལ་ལས། ཉེས་པ་དེ་དག་ཀུན་གྱི་ཐུན་མོང་དུ་དབང་དཔལ་ལྡན་པ་རྣམས་ལ་ཤེས་པར་བྱའོ། །ཞེས་གསུངས་སོ། །ལྟུང་བའི་ངོ་བོ་ནི་རང་བཞིན་གྱི་ཁ་ན་མ་ཐོ་བ་དང་བཅས་པའི་ཁ་ན་མ་ཐོ་བའོ། །ངེས་ཚིག་ནི་འདི་དག་གིས་མི་འདོད་པར་ལྟུང་བར་བྱེད་པས་ན་ལྟུང་བ་ཞེས་བྱའོ། །མིང་གི་རྣམ་གྲངས་ནི་ལྟུང་བ་དང་ཉེས་པ་ལ་སོགས་པའོ། །དབྱེ་ན་བཅུ་བཞིའོ། །ལྟུང་བ་འབྱུང་པའི་རྒྱུ་ནི་བཞི་སྟེ། མི་ཤེས་པ་ལྟུང་བ་འབྱུང་པའི་རྒྱུ་དང་། བག་མེད་པ་ལྟུང་བ་འབྱུང་བའི་རྒྱུ་དང༌། ཉོན་མོངས་པས་ལྟུང་བ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2684_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":427,"text":"ཞུགས་ཞུགས་པའི་རྒྱུད་ཀྱི་སྡུག་ཀུན་གཉིས་ལ་རགས་པ་དང་འགོག་ལམ་གཉིས་ལ་ཞི་བའི་རྣམ་པར་བལྟས་ནས་སྒོམ་པར་བྱེད་པའི་མཁྱེན་པ་ཆོས་ཅན། ཞི་རགས་ཀྱི་རྣམ་པ་ཅན་གྱི་བསམ་གཏན་དང་པོའི་ཉེར་བསྡོགས་མ་ཡིན་པར་ཐལ། བསམ་གཏན་དང་པོའི་ཉེར་བསྡོགས་མི་ལྕོགས་མེད་ཡིན་པའི་ཕྱིར། །བདེན་པའི་རྣམ་པ་ཅན་གྱི་བསམ་གཏན་དང་པོའི་ཉེར་བསྡོགས་ཡིན་པའི་ཕྱིར། ཆོས་ཅན་དེའི་ཕྱིར། འདོད་ན། དེ་ཡིན་པར་ཐལ། བདེན་བཞི་ལ་ཞི་རགས་སུ་བལྟས་ནས་སྒོམ་པར་བྱེད་པའི་བསམ་གཏན་དང་པོའི་ཉེར་བསྡོགས་ཡིན་པའི་ཕྱིར་ན་མ་ཁྱབ། རེ་ཞིག་དོགས་པ་ནི། བསམ་གཏན་དང་པོའི་ཉེར་བསྡོགས་ཡིད་ལ་བྱེད་པའི་ལས་དང་པོ་ཐོབ། ཉོན་མོངས་རྣམ་སྤྱོང་གི་བསམ་གཏན་དང་པོའི་ཉེར་བསྡོགས་མ་ཐོབ་པའི་གང་ཟག་གི་རྒྱུད་ཀྱི་བསམ་གཏན་དང་པོའི་ཉེར་བསྡོགས་ཡིན་ན། བསམ་གཏན་དང་པོའི་ཉེར་བསྡོགས་ལས་དང་པོའི་ཡིད་བྱེད་ཡིན་པས་མ་ཁྱབ་པར་ཐལ། བསམ་གཏན་དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་ཐོབ། དེའི་སྦྱོར་བ་མཐའི་འབྲས་བུ་ཡིད་བྱེད་མ་ཐོབ་པའི་གང་ཟག་གི་རྒྱུད་ཀྱི་བསམ་གཏན་དང་པོའི་ཉེར་བསྡོགས་ཡིན་ན། དེའི་ཉེར་བསྡོགས་སྦྱོར་བ་མཐའི་ཡིད་བྱེད་ཡིན་པས་མ་ཁྱབ་པའི་ཕྱིར་ན་མ་ཁྱབ། མ་གྲུབ་ན། མཐོང་ལམ་གྱི་སྔ་རོལ་དུ་འཇིག་རྟེན་པའི་སྒོམ་སྤངས་སུ་གྱུར་པའི་འདོད་ཉོན་བརྒྱད་པ་སྤངས་པའི་འབྲས་བུ་ཐོད་རྒལ་བའི་ཕྱིར་འོང་ཞུགས་པའི་རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་མེད་ལམ་ཆོས་ཅན། དེར་ཐལ། དེའི་ཕྱིར། དེ་དེར་ཐལ། དེ་འདྲའི་ཞུགས་པ་དེས་བསམ་གཏན་དང་པོའི་སྦྱོར་བ་མཐའི་ཡིད་བྱེད་ཐོབ། དེའི་སྦྱོར་བ་མཐའི་འབྲས་བུ་ཡིད་བྱེད་མ་ཐོབ་པའི་ཕྱིར། དང་པོ་མ་གྲུབ་ན། དེ་ཆོས་ཅན། དེར་ཐལ། དེ་ལ་བརྟེན་ནས་འཇིག་རྟེན་པའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/bsam gzugs_form & formless realms\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/s06823m.txt","subfolder":"SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN","origin":"Autochthonous","scripture_category":null,"reference":null},"SCCT_class":null}
{"id":428,"text":"ཆེའི་རྣམ་ཐར་དུ་གསལ། ཕྱག་རྟེན་ལ་འོག་རྟས་གཙོས་པའི་ཡོད་འབུལ་ལྟ་དུ་བྱས་ཞེས་རྣམ་ཐར་དུ་འདུག་པ་ལྟར། དངོས་བཤམས་ཡིད་སྤྲུལ་གྱི་མཆོད་པ་རྒྱ་ཆེན་པོ་དང་བཅས་ཏེ་ཐུགས་དང་དཔེ་མེད་མཛད། ཁྲི་རིན་པོ་ཆེ་དགེ་འདུན་རྒྱལ་མཚན་གྱི་འཆར་སྟོན་ལྟར། ཞབས་དྲུང་རིན་པོ་ཆེ་དང་ཕྱག་མཛོད་རྣམ་གཉིས་བཀའ་གྲོས་ཐུགས་རྩེ་མཐུན་ནས་ཁོང་དཔོན་སློབ་ལ་བཀའ་ཆོས་ཀྱི་སྙན་གསན་ཕུལ། ཐུགས་དགྱེས་པ་ཆེན་པོའི་སྒོ་ནས་ཞལ་གྱིས་བཞེས་ཏེ། བཀྲ་ཤིས་ལྷུན་པོའི་སློབ་དཔོན་སོགས་ཕྱིར་ལོག། པཎ་ཆེན་རིན་པོ་ཆེ་རེ་ཞིག་འབྲས་སྤུངས་སུ་གཞིས་ཕེབ་ནས་བཞུགས་ཏེ། གསུང་ཆོས་ཀྱི་རིམ་པ་འགྲོ་གང་ཆེ་ཕུལ། དཔོན་སློབ་རྣམས་ཕན་ཚུན་ཐུགས་ཡིད་གཅིག་འདྲེས་ལྟ་བུར་གྱུར། ཐོག་མར་མཇལ་སྐབས་བཀྲ་ཤིས་ལྷུན་པོ་སོགས་གཙང་ཕྱོགས་ཀྱི་པཎ་ཆེན་སྤྱིའི་གདན་བཟོས་ས་གདན་གྲུམ་འཇག་ཁ་གདན་ཙམ་ལ། བཀའ་ཆོས་གསན་ནས་བཞུགས་ཁྲི་སོགས་ཏི་ཤྲིར་འོས་པའི་བཀུར་བཟོས་ཇེ་མཐོར་གནང་། ཐམས་ཅད་མཁྱེན་པ་དེ་བཤེས་གཉེན་བསྟེན་ཚུལ་ལ་འབྲོམ་སྟོན་པ་དངོས་ཡིན་ཚུལ་སོགས་ཀྱི་རྒྱུ་མཚན་ཡང་ཡང་གསུང་། ཤིང་འབྲུག་གི་ཆོ་འཕྲུལ་ཆེན་པོའི་སྨོན་ལམ་གྱི་མཆོད་པའི་གྲལ་དབུར་ཕེབས། དད་པ་དང་ལྡན་པ་མང་པོ་ཞལ་མཇལ་གསུང་ཐོས་ཀྱི་ཆེད་དང་། ལ་ལ་དག་དེ་ལོ་བྱང་འགྲུལ་གཏོས་ཆེན་པོ་སླེབས་པའི་གྲགས་པ་ལ་བརྟེན། རྙེད་པ་འཚོལ་བའི་ཕྱིར་དུ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)\/s12128.txt","subfolder":"_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)","origin":"Autochthonous","scripture_category":null,"reference":null},"SCCT_class":null}
{"id":429,"text":"དུ་གསོ་སྦྱོང་མཛད་པའི་ཚེ། བཟོད་པ་དཀའ་ཐུབ་བཟོད་པ་དམ་པ་ནི། མྱ་ངན་འདས་པ་མཆོག་ཅེས་སངས་རྒྱས་གསུངས། རབ་ཏུ་བྱུང་བ་གཞན་ལ་གནོད་པ་དང་། །གཞན་ལ་འཚོ་བ་དགེ་སློང་མ་ཡིན་ནོ། །ཞེས་པ་འདིས་འདོན་པའི་ཕྱིར༑ གཉིས་པ་སངས་རྒྱས་གཙུག་ཏོར་ཅན་གྱི་དུས་ཀྱི་གསོ་སྦྱོང་ཡོད་དེ། ཟླ་བ་ཕྱེད་ཕྱེད་དུ་གསོ་སྦྱོང་མཛད་པའི་ཚེ། མིག་ལྡན་འགྲོ་བ་ཡོད་པའི་ཡིས། །ཉམས་བ་དག་ཇི་བཞིན་དུ། །མཁས་པ་འཚོ་གའི་འཇིག་རྟེན་དུ། །སྡིག་པ་རྣམས་ནི་ཡོངས་སུ་སྤོང་། །སྐུར་བ་མི་གདབ་གནོད་མི་བྱ། །སོ་སོར་ཐར་པའང་བསྔམ་པར་བྱ། །ཟས་ཀྱི་ཚོད་ཀྱང་རིག་པར་བྱ། །བས་མཐའི་སེམས་ལ་གནས་པར་བྱ། །ལྷག་པའི་སེམས་ལ་ཡང་དག་སྦྱོར། །འདི་ནི་སངས་རྒྱས་བསྟན་པ་ཡིན། །ཞེས་འདེན་པ་དེ་དུས་གཞན་གྱི་སྐྱོན་རྟོག་པ་ཆེ་བས་དེ་སྤངས་ཆེད་ཡིན་པའི་ཕྱིར། གསུམ་པ་སངས་རྒྱས་ཐམས་ཅད་སྐྱོ་བ་ཀྱི་གསོ་སྦྱོང་མཛད་ཚུལ་ཡོད་དེ། དེའི་ཚེ་ཟླ་བ་ཕྱེད་ཕྱེད་དུ་གསོ་སྦྱོང་མཛད་པ་ན། །ཇི་ལྟར་བུང་བ་མེ་ཏོག་ལས༑ ༑ཁ་དོག་དྲི་ལ་མི་གནོད་པར། །ཁུ་བ་འཇིབ་ནས་འཕུར་བ་ལྟར། །དེ་བཞིན་ཐུབ་པ་གྲོང་དུ་རྒྱུ། །ཞེས་འདོན་པ་དེའི་ཚེ་ཁྱིམ་པར་འགྲོགས་པར་དགའ་བ་སྦངས་པའི་ཆེད་ཡིན་པའི་ཕྱིར། བཞི་པ་སངས་རྒྱས་འཁོར་བ་འཇིག་གི་གསོ་སྦྱོང་ནི་ཉན་ཐོས་དག་གིས་གཞན་སྐྱོན་རྟོག་པ་དགག་ཆེད་ཡིན་ཏེ། ཟླ་བ་ཕྱེད་ཕྱེད་དུ་གསོ་སྦྱོང་མཛད་པ་ན། བདག་གི་རིག་དང་མི་རིག་ལ། །བརྟགས་པར་བྱ་སྟེ་གཞན་རྣམས་ཀྱི། །མི་མཐུན་པ་དང་གཞན་དག་གིས། །བྱས་དང་མ་བྱས་རྣམས་ལ་མིན།།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/’JAM DBYANGS BZHAD PA_I RDO RJE_JAMYANG SHEPAY DORJE\/s00839e2.txt","subfolder":"’JAM DBYANGS BZHAD PA_I RDO RJE_JAMYANG SHEPAY DORJE","origin":"Autochthonous","scripture_category":null,"reference":null},"SCCT_class":null}
{"id":430,"text":"པར་ཐལ། རྟག་པ་ཡིན་པར་ཐལ། ཡོད་པ་ཡིན་པའི་ཕྱིར་ཞེས་པའི་ཐལ་འགྱུར་གྱི་རྗེས་ཁྱབ་རྣལ་མར་ངེས་པའི་ཕྱིར། ཁ་ཅིག་གིས། རྟགས་གསལ་དང་བཅས་པའི་ཐལ་འགྱུར་ཡིན་ན། ཁྱོད་ཀྱི་ཁྱབ་པ་སྒོ་བརྒྱད་པོ་གང་རུང་ངེས་པས་ཁྱབ་ཟེར་ན། མ་བྱས་པ་ཡིན་པར་ཐལ། མཚན་ཉིད་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཁྱོད་ཀྱི་ཁྱབ་པ་སྒོ་བརྒྱད་པོ་གང་རུང་ངེས་པར་ཐལ། ཁྱོད་རྟགས་གསལ་དང་བཅས་པའི་ཐལ་འགྱུར་ཡིན་པའི་ཕྱིར། མ་གྲུབ་ན། དེར་ཐལ། རྟགས་གསལ་ཐ་དད་ཀྱི་ཐལ་འགྱུར་ཡིན་པའི་ཕྱིར། དེར་ཐལ། མ་བྱས་པ་དང་མཚན་ཉིད་གཉིས་དངོས་མིང་གི་འདོགས་ཚུལ་ཐ་དད་པ་ཡིན་པའི་ཕྱིར། རྩ་བར་འདོད་ན། མ་བྱས་པ་ཡིན་པར་ཐལ། མཚན་ཉིད་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། ཁྱོད་ཀྱི་ཁྱབ་པ་སྒོ་བརྒྱད་པོ་གང་རུང་མ་ངེས་པར་ཐལ། ཁྱོད་ཀྱི་ཁྱབ་པ་རྣལ་མ་བཞི་པོ་གང་རུང་མ་ངེས་པ་གང་ཞིག། ཕྱིན་ཅི་ལོག་བཞི་པོ་གང་རུང་མ་ངེས་པའི་ཕྱིར། དང་པོ་མ་གྲུབ་ན། དེ་འདྲའི་ཐལ་འགྱུར་ཆོས་ཅན། ཁྱོད་ཀྱི་ཁྱབ་པ་རྣལ་མ་བཞི་པོ་གང་རུང་དུ་མ་ངེས་པར་ཐལ། ཁྱོད་ཀྱི་རྗེས་ཁྱབ་མ་ངེས་པ་གང་ཞིག། ལྡོག་ཁྱབ་ཀྱང་མ་ངེས། ཐུར་ཁྱབ་ཀྱང་མ་ངེས། འགལ་ཁྱབ་ཀྱང་མ་ངེས་པའི་ཕྱིར། དང་པོ་མ་གྲུབ་ན། མཚན་ཉིད་ཡིན་ན་མ་བྱས་པ་ཡིན་པས་ཁྱབ་པར་ཐལ། དེ་འདྲའི་ཐལ་འགྱུར་གྱི་རྗེས་ཁྱབ་ངེས་པའི་ཕྱིར། འདོད་ན། དོན་བྱེད་ནུས་པ་ཆོས་ཅན། མ་བྱས་པ་ཡིན་པར་ཐལ། མཚན་ཉིད་ཡིན་པའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/BSDUS GRVA_COLLECTED TOPICS OF LOGIC\/spyi_general treatments\/NGAG DBANG _PHRIN LAS LHUN GRUB_NGAWANG TRINLEY HLUNDRUP\/s00994e.txt","subfolder":"NGAG DBANG _PHRIN LAS LHUN GRUB_NGAWANG TRINLEY HLUNDRUP","origin":"Autochthonous","scripture_category":null,"reference":null},"SCCT_class":null}
{"id":431,"text":"པའི་གསུང་དང་བཅས་པས་ལམ་དང་འབྲས་བུར་བཅས་པའི་བྱང་ཆུབ་ཀྱི་གནས་ཐོབ་པའི་ཚུལ་བསྟན་པའོ། །དེ་ནས་ཞེས་པ་ལ་སོགས་པ་ནི་རྒྱུ་དང་ཐབས་དང་འབྲས་བུའི་རྒྱུད་ཀྱི་བརྗོད་བྱ་མ་ལུས་པར་རྫོགས་པའི་རྗེས་ཐོགས་ལ་རྒྱུད་ཡོངས་སུ་གདམ་ཞིང་གཏད་པ་ལས། དེ་ནས་བཅོམ་ལྡན་འདས་ཞེས་པ་ལ་སོགས་པ་ནི་སྤྱིར་གསང་ཆེན་བླ་ན་མེད་པའི་རིགས་སུ་སྐྱེས་ཤིང་སྣོད་དང་ལྡན་པ་ཐམས་ཅད་མཐར་ཐུག་གི་རྒྱུད་འདི་ལ་འཇུག་ཅིང་སྤྱོད་ཅིག་པར་གདམས་པའོ། །དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཞེས་པ་ལ་སོགས་པ་ནི་ཁྱད་པར་བསྟན་པའི་རྒྱུན་མི་ནུབ་པར་བྱ་བའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་རྡོ་རྗེ་ཆོས་ལ་ཡོངས་སུ་གཏད་པའོ། ། དེ་ནས་ཞེས་པ་ལ་སོགས་པ་ནི་དེ་ལྟར་བསམ་གྱིས་མི་ཁྱབ་པའི་མཛད་པ་མཐར་ཕྱིན་པའི་རྗེས་སུ་དལ་ཡོངས་སུ་བསྡུ་བ་བསྟན་པ་སྟེ། དེ་ཡང་སྐུ་གསུང་ཐུགས་ཀྱི་གསང་བ་བསམ་གྱིས་མི་ཁྱབ་པ་ནི་དམ་པ་རིགས་བརྒྱར་དེ་དག་དེ་ཉིད་རིགས་ལྔར། དེ་ཡང་སྐུ་གསུང་ཐུགས་ཀྱི་གསང་བ་རིགས་གསུམ་དུ་བསྡུས་ཤིང་མཐར་དེ་ཉིད་ཀྱང་གསང་ཆེན་རིགས་གཅིག་རྡོ་རྗེ་འཆང་ཆེན་པོའི་རབ་ཏུ་མི་གནས་པའི་ཡེ་ཤེས་འོད་གསལ་བའི་བདག་ཉིད་དུ་གྱུར་པའི་དོན་ཏོ། ། དེ་ནས་ཞེས་པ་ནས་སྐྲའི་རྡོ་རྗེ་ཞེས་པ་ལ་སོགས་པ་ནི་སླར་ཡང་དེའི་ངང་ལས་ཟུང་འཇུག་ཡོངས་སུ་དག་པའི་སྒྱུ་མར་བཞེངས་ཏེ་དེ་ཉིད་ཀྱི་སྐུ་གསུང་ཐུགས་ཀྱི་གསང་བ་ཁམས་གསུམ་པའི་འགྲོ་བ་མ་ལུས་པར་ལུས་ངག་ཡིད་གསུམ་ལ་མཉམ་པར་ཁྱབ་པའི་ཚུལ་གྱིས་མཛད་པ་རྒྱུན་མི་འཆད་པར་འབྱུང་བར་འགྱུར་བ་སྟེ། རྒྱུད་ཕྱི་མ་ལས། དུས་གསུམ་དེ་རྡོ་རྗེའི་ཐུགས་ཡིན་སྲིད་དང་མཐར་ཐུག་གང་ཞི་ཞིང་སྒྲིབ་མེད་ནམ་མཁའ་དག་པའི་ངོ་བོ་ཉིད། སངས་རྒྱས་སྐུ་སོགས་བྱང་ཆུབ་དབང་ཕྱུག་རྡོ་རྗེ་ཅན། དེ་ལ་ལུང་ངག་ཡིད་ཀྱིས་རྟག་ཏུ་ཕྱག་འཚལ་ལོ་ཞེས་གསུངས་པ་བཞིན་ནོ། །གསུམ་པ་གསང་ཆེན་བྱང་ཆུབ་སེམས་ཀྱི་དོན་རྣལ་འབྱོར་པས་ཇི་ལྟར་ཉམས་སུ་བླང་བར་བྱ་བ་ནི་བླ་མའི་ཞལ་ལས་གུས་པས་བླང་བར་བྱ་བ་ཉིད་ཡིན་ནོ། ། གསང་ཆེན་རྒྱུད་རྒྱལ་བླ་མེད་སྙིང་པོའི་དོན། །མཐར་ཐུག་འདི་རྙེད་ཡང་དག་སྤྱོད་པ་ནི། །ལྷ་དབང་སྤྱི་བོར་མེ་ཏོག་མཛེས་བཅིངས་ལྟར། །དུས་རྣམས་ཀུན་ཏུ་མི་ནུབ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2695_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":432,"text":"བའམ་ཉ་ལྕིབས་ལྟ་བུའོ། །བརྒྱད་པ་ལ་ནི་མངལ་ལོག་པའི་རླུང་གིས་སོར་མོ་ཉི་ཤུའི་མཚན་མའོ་ཞེས་སོ། །བུ་ག་དང་ནང་རོལ་དང་རྩ་རྒྱུས་འགྲུབ་པ་ནི་ཡང་དགུ་པ་ལ་རྣམ་པར་འབྱེད་པའི་རླུང་གིས་མིག་གཉིས་དང་རྣ་བ་གཉིས་དང་སྣ་བུག་གཉིས་དང་ཁ་དང་བཤང་བ་དང་གཅི་བའི་བུ་ག་དགུ་སྣང་ངོ། །བཅུ་པ་ལ་ནི་སྲ་བར་བྱེད་པའི་རླུང་གིས་དེ་རྣམས་སྲ་ཞིང་བརྟན་པར་བྱེད་དོ། །ཀུན་ནས་སྐྱེ་བའི་རླུང་གིས་བུས་པས་ནི་རྐྱལ་པ་ལྟར་རྒྱས་པར་བྱེད་དོ། །བཅུ་གཅིག་པ་ལ་ནི་བུ་ག་སྣང་བའི་རླུང་གིས་འཁོར་སྟོང་དུ་བྱེད་པས་བུ་ག་དགུ་འཕེལ་བར་བྱེད་དོ། །བཅུ་གཉིས་པ་ལ་ནི་ཡོད་པའི་སྒོའི་རླུང་གིས་ནང་རོལ་གྱི་རྒྱུ་མ་པདམའི་རྩ་བ་ལྟར་བསྣོལ་མར་གནས་པ་ལ་སོགས་པ་རྣམས་འབྱིན་ཏོ། །བ་སྤུ་རྒྱུ་བའི་རླུང་གིས་ནི་ཚིགས་བརྒྱ་སུམ་ཅུ་དང་གནས་བརྒྱ་རྩ་གཅིག་བསྐྱེད་དོ། །བཅུ་གསུམ་པ་ལ་ནི་རླུང་སྔ་མ་དེས་བཀྲེས་སྐོམ་ཚོར་ནས་མས་ཟོས་པའི་རོ་ཇི་སྙེད་པ་ལྟེ་བར་ཞུགས་ཏེ་ལུས་ལ་ཕན་ནོ། །བཅུ་བཞི་པ་ལ་སྐུད་པའི་ཁའི་རླུང་གིས་རྩ་རྒྱུས་སྟོང་སྐྱེད་པར་བྱེད་དེ། མདུན་ན་ཉིས་བརྒྱ་ལྔ་བཅུ་དང་། རྒྱབ་དང་གཡས་དང་གཡོན་ན་ཡང་དེ་སྙེད་དག་གིས་སོ། །བཅོ་ལྔ་པ་ལ་ནི་པད་མའི་རླུང་གིས་རྒྱབ་ལ་སོགས་པ་ན་ལྔ་ལྔ་ནས་རྩར་རྒྱུ་བ་བསྐྱེད་ནས་རོ་རྣམས་གཞིབ་བོ། །རེ་རེ་ལ་ཡན་ལག་བཞི་བཅུ་ཚ་རེ་ཡོད་པས་དབུགས་གཞིབ་པའི་རྩར་རྒྱུ་བ་བརྒྱད་བརྒྱའོ། །རེ་རེ་ལའང་ཡན་ལག་བརྒྱད་བརྒྱས་སྟོང་ཕྲག་བརྒྱད་བཅུའོ། །དེ་རེ་རེ་ལ་བུ་ག་མང་པོ་ཡོད་པས། བ་སྤུའི་ཁུང་བུ་རེ་རེ་དང་འདྲེས་པས་པད་མ་བུ་ག་མང་པོ་དང་འདྲ་བའོ། །བཅུ་དྲུག་པ་ལ་ནི་པདམ་འགྲོ་བའི་རླུང་གི་སྐྱེ་མཆེད་དྲུག་དང་ཁ་སྒོ་དང་མིད་པ་དང་སྙིང་གི་འཁོར་ཡུག་དང་བཟའ་བཏུང་འཇུག་པའི་གནས་བརྒྱད་བསྐྱེད་དེ། །དབུགས་རྒྱུ་བ་མི་ཐོགས་པར་བྱེད་དོ། །བཅུ་བདུན་པ་ལ་ནི་འབྲི་གདོང་གིས་རླུང་གིས་བུ་ག་དེ་རྣམས་མེ་ལོང་ཕྱིས་པ་ལྟར་དྭང་བར་བྱེད་དོ་ཞེས་སོ། །དབང་པོ་འགྲུབ་པ་ནི་ཡང་བཅོ་བརྒྱད་ལ་དྲི་མ་མེད་པའི་རླུང་གིས་དབང་པོ་དྲུག་དྭང་བར་བྱེད་དོ། །བཅུ་དགུ་པ་ལ་མིག་དང་། རྣ་བ་དང་།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/BSTAN RIM CHEN MO_GREAT BOOK ON THE STEPS OF THE TEACHING\/sl00070n1.txt","subfolder":"BSTAN RIM CHEN MO_GREAT BOOK ON THE STEPS OF THE TEACHING","origin":"Autochthonous","scripture_category":null,"reference":null},"SCCT_class":null}
{"id":433,"text":"༄༅། །སྲས་པོ་དམ་པའི་མཆོག་།ཤེས་པས་སྲིད་འབྱུང་སྐྱེ་གནས་མེད། །ཆོས་ལས་འབྱུང་བ་སྲིད་པ་སེལ། །གཅིག་པུ་སྲ་མཁྲེགས་རྡོ་རྗེའི་བདག་།སྐྱེས་མ་ཐག་ཏུ་འགྲོ་བའི་བདག་།ནམ་མཁའ་འ་འབྱུང་རང་བྱུང་བ། །ཤེས་རབ་ཡེ་ཤེས་མེ་བོ་ཆེ། །འོད་ཆེན་རྣམ་པར་སྣང་བར་བྱེད། །ཡེ་ཤེས་སྣང་བ་ལམ་མེ་པ། །འགྲོ་བའི་མར་མེ་ཡེ་ཤེས་སྒྲོན། །གཟི་བརྗིད་ཆེན་པོ་འོད་གསལ་བ། །སྔགས་མཆོག་མངའ་བདག་རིག་སྔགས་རྒྱལ། །གསང་སྔགས་རྒྱལ་པོ་དོན་ཆེན་བྱེད། །གཙུག་ཏོར་ཆེན་པོ་རྨད་བྱུང་གཅུག་།ནམ་མཁའི་བདག་པོ་སྣ་ཚོགས་སྟོན། །སངས་རྒྱས་ཀུན་བདག་དངོས་པོ་མཆོག་།འགྲོ་ཀུན་དགའ་བའི་མིག་དང་ལྡན། །སྣ་ཚོགས་གཟུགས་ཅན་བསྐྱེད་པ་པོ། །མཆོད་ཅིང་བརྗོད་པ་དྲང་སྲོང་ཆེ། །རིགས་གསུམ་འཆང་བ་གསང་སྔགས་འཆང་། །དམ་ཚིག་ཆེན་པོ་གསང་སྔགས་འཛིན། །གཙོ་བོ་དཀོན་མཆོག་གསུམ་འཛིན་པ། །ཐེག་པ་མཆོག་གསུམ་སྟོན་པ་པོ། །དོན་ཡོད་ཞགས་པ་རྣམ་པར་རྒྱལ། །འཛིན་བ་ཆེན་པོ་རྡོ་རྗེ་ཞགས། །རྡོ་རྗེ་ལྕགས་ཀྱུ་ཞགས་པ་ཆེ། །རྡོ་རྗེ་འཇིགས་བྱེད་འཇིགས་པར་བྱེད། །ཁྲོ་བོའི་རྒྱལ་པོ་གདོང་དྲུག་འཇིགས། །མིག་དྲུག་ལག་དྲུག་སྟོབས་དང་ལྡན། །ཀེང་རུས་མ་ཆེ་བ་གཙིགས་པ་པོ། །ཧ་ལ་ཧ་ལ་གདོང་བརྒྱ་པ། །གཤིན་རྗེ་གཤེད་པོ་བགེགས་ཀྱི་རྒྱལ། །རྡོ་རྗེ་ཤུགས་ཆེན་འཇིགས་བྱེད་པ། །རྡོ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.31 (cho ga_rituals)\/CHOS SPYOD_MONASTIC PRAYER BOOKS\/SE RA SMAD_SERA MEY\/s00207i.txt","subfolder":"SE RA SMAD_SERA MEY","origin":"Autochthonous","scripture_category":null,"reference":null},"SCCT_class":null}
{"id":434,"text":"༄༅། །མེད་ཀྱི་ཤེས་པར་མ་ཟད་གཉིས་སྣང་དེ་ཡིའང་དེ་ཁོ་ན་ཉིད་ཡིན་ཏེ། ཞེས་འབྱུང་བས། གཉིས་སྣང་ཞེས་པ་གཟུང་བྱ་ལ་བྱེད་དགོས་ཤིང་། དེ་ལྟར་ན་གཟུང་འཛིན་གཉི་གའི་ཆོས་ཉིད་ཀྱི་གཞི་མཐུན་བཞག་པར་འདུག་སྙམ་པ་སྐྱེའང་། དེའི་དོན་འཆད་ཚུལ་དེ་ལྟར་མ་ཡིན་པར་ཐལ། དེ་གཟུང་འཛིན་གཉི་གའི་སྟོང་ཉིད་ཀྱི་བཞི་མཐུན་ཡོད་པའི་དོན་མིན་གྱི། གཟུང་འཛིན་གཉི་གའི་སྟོང་ཉིད་ཀྱིས་སྟོང་ཚུལ་མཐུན་པའི་དོན་ཡིན་པའི་ཕྱིར། དེར་ཐལ། རྩ་ཤར་བ་བྱེད་ཉེར་ལྔ་པར། མྱ་ངན་འདས་མཐའ་གང་ཡིན་པ། །དེ་ནི་འཁོར་བའི་མཐའ་ཡིན་ཏེ། །ཞེས་ཚིག་ཟིན་ལ་མྱང་འདས་ཀྱི་སྟོང་ཉིད་དེ་འཁོར་བའི་སྟོང་ཉིད་ཡིན་པ་ལྟ་བུ་ཞིག་ཡོད་ཀྱང་། དེའི་དོན་འཆད་པའི་ཚེ་རིགས་པའི་རྒྱ་མཚོ་ལས། མྱ་ངན་ལས་འདས་པའི་ཡང་དག་པའི་མཐའ་སྟོང་ཉིད་ཀྱིས་སྟོང་ཚུལ་གང་ཡིན་པ་དེ་ནི་འཁོར་བའི་ཡང་དག་པའི་མཐའ་སྟོང་ཉིད་ཀྱིས་སྟོང་ཚུལ་ཡིན་ཏེ། ཞེས་འཁོར་འདས་གཉིས་དགག་བྱའི་བདག་གིས་སྟོང་ཚུལ་འདྲ་བའི་དོན་དུ་གསུངས་པ་ལྟར། འདིར་ཡང་ཕྱི་ཡུལ་དང་ནང་གི་ཤེས་པ་གཉི་ག་གཟུང་འཛིན་རྫས་གཞན་གྱིས་སྟོང་མཉམ་ཡིན་པས། གཉིས་སྟོང་གི་དེ་ཁོ་ན་ཉིད་དེ་གཉི་གའི་སྟེང་དུ་གནས་ཚུལ་དབྱེར་མེད་པའི་དོན་ཡིན་པའི་ཕྱིར། དེར་ཐལ། གོང་དུ། དེ་ཕྱིར་དོན་དང་ཤེས་པ་ལ། །ཞེས་སོགས་ཀྱིས་གཟུང་བྱ་དང་། ཡོངས་གཅོད་ནང་ཡིན་ཕྱི་རོལ་ལྟར། །ཞེས་སོགས་ཀྱིས་འཛིན་པ་རྫས་གཞན་བཀག་ནས། དེའི་དོན་བསྡུར། དེ་ལ་གཅིག་ནི་མེད་པས་ཀྱང་། །གཉིས་ཀའང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/GUNG THANG DKON MCHOG BSTAN PA_I SGRON ME_Gungtang Konchok Tenpay Drunme (1762-1823)\/s00911i.txt","subfolder":"GUNG THANG DKON MCHOG BSTAN PA_I SGRON ME_Gungtang Konchok Tenpay Drunme (1762-1823)","origin":"Autochthonous","scripture_category":null,"reference":null},"SCCT_class":null}
{"id":435,"text":"༄༅། །ནི། ཟལ་མོ་སྒང་། ཚ་བ་སྒང་། སྨང་ཁམ་སྒང་། སྤོ་འབོར་སྒང་། དམར་རྫ་སྒང་། མི་ཉག་རབ་སྒང་དང་དྲུག་གོ་།དེ་དག་ལ་བོད་ཆོལ་ཁ་གསུམ་དུའང་གྲགས་ཏེ། མངའ་རིས་གུང་ཐང་ནས་སོག་ལ་སྐྱ་བོ་ཡན་དབུས་གཙང་ཆོས་ཀྱི་ཆོལ་ཁ། དེ་ནས་རྨ་ཆུ་ཁུག་པ་མདོ་སྟོད་མིའི་ཆོལ་ཁ། དེ་ནས་རྒྱའི་མཆོད་རྟེན་དཀར་པོ་ཡན་མདོ་སྨད་རྟའི་ཆོལ་ཁར་བྱེད་དོ། །འདི་ཐམས་ཅད་ཟམ་ཏོག་བཀོད་པ་སོགས་མདོ་སྡེ་དུ་མར་སྤྱན་རས་གཟིགས་ཀྱི་འདུལ་ཞིང་ཁ་བ་ཅན་གྱི་རྒྱལ་ཁམས་ཞེས་གསུངས་པ་དེ་ཡིན་པས། འགའ་ཞིག་དབུས་གཙང་ཁོ་ན་དེར་ངོས་འཛིན་པ་ནི་རྨོངས་ཞེན་གྱི་གཏམ་ཡིན་ཏེ། གངས་ཅན་མ་ཁ་བ་ཅན་ཞེས་འདོགས་པའི་རྩ་བ་བོད་སྐྱོབས་པའི་གངས་ཆེན་བརྒྱད་དུ་གྲགས་ཤིང་། དེའང་རྗེ་བླ་མས། གངས་ཅན་ཁྲོད་ཀྱི་གངས་རིའི་དབང་པོ་ཞེས་གསུངས་པ་ལྟར། གངས་རིའི་རྒྱལ་པོའོ་དེ་གུང་རྒྱལ། གངས་རིའི་དམག་དཔོན་སྦོ་མར། གངས་རིའི་བློན་པོ་ཐང་ལྷ་སོགས་སུ་བཤད་པ་ལྟར་ཡིན་པས། རྨ་ཆེན་གངས་ཀྱི་གཙོ་བོ་ཞིག་ཏུ་བྱེད་ན་མདོ་སྨད་གངས་ཅན་དུ་མི་བྱེད་པའི་ཐབས་མེད་དོ། །འདི་དག་གནས་ཀྱི་ཁྱད་ཆོས་གཙོ་བོ་ཡིན་པས། རྒྱ་བལ་གྱི་རྒྱལ་པོ་སོ་སོའི་བསྔགས་པ་བརྗོད་ཚུལ་རྒྱལ་པོ་བཀའ་འབུམ་ལས། བོད་ཅེས་བྱ་བ་ཁྱད་པར་འཕགས་པའི་ཡུལ། །ས་མཐོ་རི་གཙང་གངས་རི་གཉན་གྱི་མགུལ་ཞེས་དང་། གངས་རི་རང་བྱུང་མཆོད་རྟེན་ཡ་མཚན་ཅན། །ཞེས་གསུངས་ཏེ། བཀའ་གདམས་གླེགས་བམ་ལས་ཀྱང་། གངས་དཀར་པོ་ཤེལ་གྱི་མཆོད་རྟེན་ཡོད། །ཅེས་བྱུང་བ་དེ་ཀུན་མཁྱེན་འཇམ་དབྱངས་བཞད་པས་དགོན་འདིའི་ལུང་བསྟན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/BLO BZANG CHOS DAR_LOBSANG CHUDAR\/s00952e.txt","subfolder":"BLO BZANG CHOS DAR_LOBSANG CHUDAR","origin":"Autochthonous","scripture_category":null,"reference":null},"SCCT_class":null}
{"id":436,"text":"༄༅། །སོ་སོ་ནས་ལེགས་འབུལ་གྱི་བདོག་པ་བསྟར། འགག་པ་ངག་དབང་བཀྲ་ཤིས་སོགས་དྲུང་འཁོར་གཞན་མ་ཚད་མས་ཀྱང་རང་རང་གི་འབྱོར་པ་དང་བསྟུན་པའི་ལེགས་སོའི་དངོས་འབུལ་བཏེག་།ཐོས་བསམ་གླིང་གྲྭ་ཚང་། ཧར་གདོང་དང་བ་སོ་མི་ཚན་བཅས་སོ་སོ་ནས་ཀྱང་ལེགས་འབུལ་བསྟབས། ལྷ་རྩེ་རྫོང་སྡོད་བློ་བཟང་ཤེས་རབ་ཀྱིས་ཀྱང་ལེགས་འབུལ་ཞུས། མི་ཚན་གཞན་མ་རྣམས་དང་གཞུང་དང་བླ་བྲང་མངའ་ཞབས་ཀྱི་གཙང་ཁུལ་གྱི་དགོན་སྡེ་དང་། སྒྲུབ་སྡེ་ཚང་མས་ཀྱང་སོ་སོ་ནས་ལེགས་འབུལ་བསྟར། ཚེས་བཅོ་ལྔའི་ཉིན་འདུས་པ་རྒྱ་མཚོའི་ཚོགས་དབུར་ཞབས་པད་བཀོད་དེ། ཐུབ་པའི་བསྟན་པ་རིན་པོ་ཆེར་བྱི་དོར་བླ་ལྷག་ཏུ་བསྒྲུབ་པ་དང་། ལྷ་མི་ལ་སོགས་པ་སྐྱེ་བོ་མང་པོ་ཆོས་ཉན་པ་ལ་བསྐུལ་བའི་དོན་དུ་ཆོས་བསྒྲགས་ཀྱི་མདོ་ཚིགས་སུ་བཅད་པ་བཞི་གསུངས་ནས་ཕྱག་འཚལ་བའི་རྒྱུད། མདོ་འདོན་པའི་རྒྱུད། བསྔོ་བའི་རྒྱུད་གསུམ་དང་ལྡན་པའི་སྒོ་ནས་ཚུལ་ཁྲིམས་རྣམ་དག་གི་མདོ་འདོན་པ་སོགས་གསོ་སྦྱོང་གི་བྱ་བ་ཡང་དག་པར་མཛད། དེ་ནས་ཀློག་པ་ཐོས་བསམ་དང་། སྒྲུབ་པ་བསམ་གཏན་འཕེལ་པ་སོགས་ཀྱི་ཆེད་དུ་གནས་མལ་སྟོབ་པ་པོ་སྐོ་བ་དང་། ཚུལ་ཤིང་ཡང་བཞེས་ནས་བསྟན་འགྲོར་ཕན་བདེ་རྒྱས་པའི་བསྔོ་སྨོན་མཛད། ཚེས་བཅུ་དྲུག་གི་སྔ་ཆར་ཐོས་བསམ་གླིང་ཞལ་སྔ་ནས་བློ་བཟང་བཀྲ་ཤིས་གཟིམས་ཆུང་དུ་གདན་དྲངས་ནས་དབྱར་ཞལ་བཞེས་ཀྱི་ཆོ་ག་ཐུགས་ཉམས་སུ་བསྟར། ཚེས་བཅུ་བདུན་ལ་ལྷ་རྩེ་དགོན་དང་། མཁན་པོ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/PAn CHEN GSUM PA BLO BZANG DPAL LDAN YE SHES\/sn12135e.txt","subfolder":"PAn CHEN GSUM PA BLO BZANG DPAL LDAN YE SHES","origin":"Autochthonous","scripture_category":null,"reference":null},"SCCT_class":null}
{"id":437,"text":"འཇོམས། ཆོས་སྐྱོང་མང་པོའི་རྗེས་གནང་སོགས་དབང་ལུང་མང་དུ་ཞུ་བར་མཛད། དགེ་བའི་བཤེས་གཉེན་རིན་པོ་ཆེ་གྲངས་ཅན་པ་ལ་བརྒྱད་སྟོང་པ་སོགས་ཤེར་ཕྱོགས་དང་། མདོ་མང་དང་། འདུལ་བ་ལུང་དང་། རྒྱུད་འགའ་ཞིག་སོགས་ལུང་ཤིན་ཏུ་མང་བ་དྲུང་འཚོ་བ་ཆེན་མོ་སོགས་དང་ལྷན་ཅིག་ཞུ་བར་མཛད། མེས་པོ་དྲུང་འཚོ་བ་ཉིད་ཀྱི་དྲུང་དུ་ཕུ་བོ་དྲུང་འཚོ་བ་རྟ་མགྲིན་བཟང་པོའི་རིགས་བརྒྱུད་ཀྱི་སྲུང་མ་དྲང་སྲོང་ཆེན་པོ་རཱ་ཧུ་ལའི་རིགས་གཏད། གདམས་པ་ཡོངས་རྫོགས་ཀྱི་ལུང་། ཞང་བློན་གྱི་རྗེས་གནང་། སྒྲུབ་སྐོར། རྒྱུད་བཞིའི་ལུང་སོགས་སྨན་དཔྱད་ཀྱི་སྐོར་ཀྱི་དབང་ལུང་རྣམས་ཀྱང་ཞོར་ལ་གསན། དགུང་ལོ་བདུན་པའི་དུས་སུ་འགྲམ་སོ་གཉིས་གསར་དུ་སྐྱེས་པས། འཇིག་རྟེན་གྱི་ཁ་དངགས་སུ་ཕག་འགྲམ་སྐྱེས་ན་ཚེ་ཕྱེད་སོན། ཟེར་བ་གསན་པས་འདི་ཡང་ཕག་འགྲམ་ཡིན་འདུག་ལ། དེ་ལྟར་ན་མྱུར་དུ་འཆི་བར་འགྱུར་བར་གདོན་མི་ཟའོ། སྙམ་དུ་འཆི་བ་རྩོམ་མེད་དུ་དྲན་པ་ནར་མར་བྱུང་ངོ། །སྦྱིན་པ་ནི་འཇིག་རྟེན་ཕྱི་མར་ནོར་བཅོལ་བ་ལེན་པ་དང་འདྲ་སྙམ་དུ་དགོངས་ཏེ་རང་ཉིད་ཀྱི་ཁ་ཟས་ལ་བགོ་བཤའ་བྱས། ཕྱི་མ་བདེ་འགྲོའི་རྟེན་བཟང་ཐོབ་པ་ཚུལ་ཁྲིམས་ལ་རག་ལས་པར་དགོངས་ནས་མི་དགེ་བཅུ་ལ་སྡོམ་སེམས་བསྟེན་གོམས་ཡང་ཡང་མཛད། ཚུལ་འདི་ནི་རྗེ་བཙུན་བློ་བཟང་ཆོས་ཀྱི་རྒྱལ་མཚན་རང་ཉིད་ཀྱི་ཞལ་ནས་སྤྱིར་ན་བྱིས་པ་ཆུང་ངུའི་གནས་སྐབས་ནས། རབ་ཏུ་འབྱུང་ཁའི་བར་རང་བཞིན་གྱི་ཁ་ན་མ་ཐོ་བ་གཞན་ལྟ་ཞིག་།བསམས་བཞིན་དུ་སྲོག་ཆགས་གྲོག་སྦུར་ཕྲ་མོ་བཀུམས་པ་ཙམ་ཡང་དྲན་ལམ་ན་མ་མཆིས་སོ། །ཞེས་གསུངས། རྒྱལ་སྲས་གཞོན་ནུ་དེ་སྔོན་ཡུན་རིང་པོ་ནས་འཁོར་བ་མཐའ་དག་ལ་ཞེན་པ་ལོག་པ་ཞིག་ཡིན་པས་སྐུ་ན་ཕྲ་མོ་དེ་དུས་ནས་གཞན་གྱིས་བསྐུལ་བ་ལ་མི་བལྟོས་པར་ཁྱིམ་དུ་འདུག་པ་ལ་བཙོན་རར་བཅིངས་པའི་འདུ་ཤེས་བཅོས་མ་མིན་པ་འཁྲུངས་ནས་ཁྱིམ་ན་གནས་པ་ལ་ནམ་ཡང་དགའ་བར་མི་མཛད་ཅིང་། སྤྱིར་རབ་ཏུ་བྱུང་བ་དང་ཁྱད་པར་དབེན་དགོན་པའི་དགེ་སློང་དག་བྱུང་ན་ལྷག་པར་དགྱེས་ཤིང་། རང་དབང་འདུས་ན་དེ་དག་དང་འགྲོགས་ནས་བཞུགས་པ་ལ་ཡུན་ཇི་ཙམ་རིང་ཐུགས་སྐྱོ་བ་མི་སྐྱེ། ན་མཉམ་གཞན་དང་དལ་བར་རྩེ་བའི་དུས་སུ་རྡུལ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/PAn CHEN BLO BZANG CHOS KYI RGYAL MTSAN_LOBSANG CHUKYI GYELTSEN\/Bio section from Yongdzin Yeshe Gyeltsen\/s19110e.txt","subfolder":"Bio section from Yongdzin Yeshe Gyeltsen","origin":"Autochthonous","scripture_category":null,"reference":null},"SCCT_class":null}
{"id":438,"text":"༄༅། །ལམ་བསྟན་པའི་སྣོད་དུ་རུང་བ་དང་། ལམ་ཉམས་སུ་བླངས་པས་དངོས་གྲུབ་ཅི་རིགས་པ་འགྲུབ་པའི་སྐལ་པ་ཡོད་པའི་ལས་བཟང་པོ་བསགས་པའི་གདུལ་བྱ་ཡོད་པ་ཙམ་རྒྱུ་མཚན་དུ་མཛད་ནས་གླིང་བཅུ་གཉིས་པོ་ཐམས་ཅད་ལས་ཀྱི་ས་པར་གསུངས་ཏེ། ལས་ཀྱི་ས་པའི་སྒྲ་གླིང་འདི་ཁོ་ན་ལ་སྦྱར་བ་དང་གླིང་བཅུ་གཉིས་པོ་ཐམས་ཅད་ལ་སྦྱར་བ་གཉིས་གའང་རྒྱུ་མཚན་ཕྱོགས་རེ་རེ་ནས་སྦྱར་བ་ཡིན་ལ། རྒྱུ་མཚན་སྔ་མ་དེ་དག་གི་དབང་དུ་བྱས་པའི་གླིང་འདི་ཁོ་ན་ལས་ཀྱི་ས་པ་ཡིན་པ་དང་། རྒྱུ་མཚན་ཕྱི་མ་འདི་ཙམ་གྱི་དབང་དུ་བྱས་ན་གླིང་བཅུ་གཉིས་པོ་ཐམས་ཅད་ཀྱང་ལས་ཀྱི་ས་པ་ཡིན་པ་གཉིས་ཀ་ཁས་བླངས་པ་ལ་འགལ་བ་ཅུང་ཟད་ཀྱང་མེད་དོ། །སྔགས་བླ་མེད་ཀྱི་ལམ་བསྟན་པ་དང་ཉམས་སུ་ལེན་པ་སོགས་ཀྱི་སྣོད་ལྡན་གྱི་གདུལ་བྱ་མང་དུ་ཡོད་པ་དང་། ད་འདྲ་བའི་ལས་ཀྱི་ས་པ་ཡིན་པ་ལ། ཕྱོགས་དེར་སྔགས་ཀྱི་བསྟན་པ་ལེགས་པར་ཞུགས་པའི་ཐོག་མ་དང་རྒྱས་པའི་དུས་ནཾ་ཡང་སྔགས་བླ་མེད་ཀྱི་ལམ་གྱི་ཐོག་མ་ནས་ཉམས་སུ་བླངས་པའི་ཚེ་དེ་ལ་མཆོག་གྲུབ་ནས་འཚང་རྒྱ་བ་མང་དུ་འབྱུང་བས་ཁྱབ་པ་ནི་མ་ཡིན་ཏེ། བོད་བཞིན་ནོ། །རྡོ་རྗེ་མཁའ་འགྲོའི་འགྲེལ་པར་བྷ་ཝ་བྷ་ཏྲས། འདི་ལྟར་འཛམ་བུ་གླིང་ཉིད་ཀྱི་ཡུལ་དང་གནས་དེ་དག་ན་རྣལ་འབྱོར་མ་རྣམས་བཞུགས་ཏེ། གླིང་འདི་ཉིད་ལས་ཀྱི་ས་པ་ཡིན་པས་ལས་རྣམས་འགྲུབ་པར་འགྱུར་གྱི། གླིང་གཞན་རྣམས་ན་ནི་དེ་ཉིད་ཀྱིས་ལས་ཀྱི་ས་དེར་འབྲས་བུ་སྨིན་པར་མི་འགྱུར་ཏེ། གཞན་གྱིས་འབྲས་བུ་ཡིན་པའི་ཕྱིར་དེ་དག་ཏུ་ལས་མི་འགྲུབ་པས་རྣལ་འབྱོར་མ་རྣམས་གླིང་གཞན་དུ་མི་གཤེགས་སོ། ཞེས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/DUS _KHOR_WHEEL OF TIME (KALACHAKRA)\/_GREL PA_COMMENTARIES\/s05463e1.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":439,"text":"མོད། ཡིན་ནའང་། རྫས་དང་ཡོན་ཏན་དེ་དག་གི་འབྲེལ་བ་འཆོལ་བར་འགྱུར་ཏེ། རྫས་དང་ཡོན་ཏན་ལྷན་གཅིག་འཛིན་པ་མི་སྲིད་པའི་ཕྱིར། ༈ ངག་དོན་ནི། བུམ་པ་སྣམ་བུ་ལས་གཞན་དུ་མཐོང་ཡང་། བློ་ལ་ཐ་དད་དུ་མི་ཕྱེད་པར་ཐལ། བུམ་པ་སོགས་རང་གི་དངོས་པོ་གཞན་ལས་ཐ་དད་དུ་གོ་བར་བྱེད་མི་ནུས། བུམ་པ་མཐོང་བའི་བློ་དེས། བུམ་པ་གཞན་ལས་ཐ་དད་དུ་འབྱེད་ཆོས་གང་ཡང་མ་བཟུང་བའི་ཕྱིར། སྔར་རྫས་རྟོགས་ནས་ཕྱིས་ཡོན་ཏན་མཐོང་བས་དུ་མ་རྟོགས་ན་ཡང་། ཡན་ལག་དང་ཡན་ལག་ཅན་ལྷན་ཅིག་ཏུ་བཟུང་མི་སྲིད་པར་འགྱུར། འདི་དག་གི་འབྲེལ་བ་འཆོལ་ནས་འདི་ཡི་ཁྱད་པར་རོ་ཞེས་གང་གིས་ཀྱང་མི་རྟོགས་པར་འགྱུར་རོ། ༈ །ཅིག་ཅར་དུ་མ་འཛིན་པ་གྲངས་ཅན་གྱི་ལུགས་ལ་ཡང་གྲུབ་པ་ལ། རྩ་བར། སྒྲ་སོགས་དུ་མ་ཉིད་ཡིན་ཕྱིར། །ཅིག་ཅར་དུ་མ་འཛིན་པར་གྲུབ། །བཀོད་པ་ཅན་ནི་མ་བཟུང་བར། །བཀོད་པ་འཛིན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/DGE BSHES YE SHES DBANG PHYUG_GESHE YESHE WANGCHUK\/s00023n3.txt","subfolder":"DGE BSHES YE SHES DBANG PHYUG_GESHE YESHE WANGCHUK","origin":"Autochthonous","scripture_category":null,"reference":null},"SCCT_class":null}
{"id":440,"text":"རྣལ་འབྱོར་སྐྱོང་བའི་སྐལ་བཟང་མཁའ་སྤྱོད་བགྲོད་པའི་བདེ་ལམ་ཞེས་བྱ་བ་འདི་ཉིད་མཁའ་འགྲོའི་ཞལ་རླངས་ཐུ་ལེ་བ་གོང་མ་གོང་མའི་བྱིན་རླབས་ཀྱི་ཚན་ཁ་ཉམས་པ་མེད་པ་བདག་མ་གཏོགས་འདིའི་སྒོ་ནས་གྲུབ་པ་བརྙེས་པ་ཤ་སྟག་དང་།རྡོ་རྗེ་འཆང་བློ་གསལ་ཞབས་ཀྱིས་འཁོན་རྡོ་རྗེ་རིན་ཆེན། དངུལ་ཆུ་དྷ་རྨ་བྷ་དྲ་སོགས་བླ་མ་ལྔ་ཙམ་ལས་གསན་མོད། གཙོ་བོར་གྱུར་པ་ནི་ས་ཆེན་ཀུན་བློའི་དངོས་སློབ་རྩེ་གདོང་དགེ་འདུན་བཀྲ་ཤིས་དཔལ་འབྱོར་ཉིད་ཐུན་མོང་མིན་པའི་བརྒྱུད་པའི་གཙོ་བོར་མཛད་ཅིང་།མན་ངག་འདི་དང་འདི་གསུངས། གཞན་གྱི་བཞེད་པ་ཅུང་མི་མཐུན་ཡང་།ཚར་ལུགས་བཞེད་པ་འདིའོ་ཞེས་གསུང་གི་བདུད་རྩི་ཁྱད་པར་ཅན་རྣམས་ལ་ཟིན་བྲིས་རིམ་པར་བགྱིས་མུའི་སྐབས། ཆབ་མདོ་ཞི་བཟང་རིན་པོ་ཆེ་དོན་གྲུབ་རྒྱལ་མཚན་དཔལ་བཟང་པོའི་ཞལ་སྔ་ནས་ཕྱག་དམ་སྤྱི་ཕེབས་དགོངས་དོན། ངེས་ནས་ཁྱབ་བདག་འཁོར་ལོའི་མགོན་པོ་གང་གི་ཞབས་ནས་རོའི་ཁྲིད་བཀའ་ཟབ་མོ་ཡོངས་སུ་རྫོགས་པ་བཀའ་དྲིན་བསྐྱང་སྐབས། ཆོས་ཐུན་རེ་རེ་བཞིན་གྱིས་ཟིན་བྲིས་སྤྱན་ཞུ་དེ་ལྟར་བསྐྱང་ཡང་།ད་དུང་ཐེ་ཚོམ་གྱི་གཞི་ཅུང་ཟད་ཡོད་པ་དང་བཅས། ཉིད་དེ་ཁར་རྟག་པར་ཞབས་འཁོད་ཀྱི་རྗེའི་གསུང་གཙང་མ་གཞན་འདྲེས་མེད་པ་ཟིན་བྲིས་ཞིག་དང་འབྲེལ་བའི་བླ་མ་སྐལ་བཟང་འདི་པར་འཕྲོད་ངེས་ཡོད་པ་ཞེས་སྤྱི་ཕེབས་དང་།གཞན་ཡང་དོན་གཉེར་ཅན་འགའ་ཞིག","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/RDO RJE RNAL _BYOR MA_ANGEL OF DIAMOND (VAJRAYOGINI)\/RNAL _BYOR_PRACTICES\/s00064e.txt","subfolder":"RNAL _BYOR_PRACTICES","origin":"Autochthonous","scripture_category":null,"reference":null},"SCCT_class":null}
{"id":441,"text":"༄༅། །བྱེ་བ་ཐེར་འབུམ་འགྱེད་པ་འབྱུང་ལ། མ་འོངས་པ་ན་འབྱུང་འགྱུར་དེ་ཐམས་ཅད་འབྲས་བུ་ལམ་གྱི་ཚུལ་དུ་ཚེ་འདི་རང་ནས་སད་རྨི་ཀུན་དང་སྦྱར་ཏེ་སྒོམ་ཚུལ་བསྲེ་བསྐོར་དགུའི་མན་ངག་བཞིན་ཡིན་པས། ཚེ་འདི་དང་ཕྱི་མ་བར་དོ་གསུམ་གཅིག་ཏུ་དྲིལ་ཏེ་གཞིའི་སྐུ་གསུམ་ལམ་གྱི་སྐུ་གསུམ་དུ་སྒྱུར་བའི་དམིགས་པ་སྐྱོང་ཚུལ་གྱི་གནད་ཟབ་མོ་འདི་ལ་ད་ལྟ་ནས་བློ་ལེགས་པར་འདྲིས་སུ་ཆུགས་ཤིག་།ཅེས་བའོ།། །། གསུམ་པ་མཇུག་བསྡུས་ཏེ་ཉམས་སུ་ལེན་པར་གདམས་པ་ནི། དེ་གདམས་ངག་ཀུན་གྱི་ཐ་མ་ཡིན། །ཁ་ཆེམས་ཀུན་གྱི་མཇུག་མ་ཡིན། །དོན་དེ་ལས་མེད་དོ་རས་ཆུང་བ། །དེ་ཉམས་སུ་ལོངས་ཤིག་ཕ་ཡི་བུ། །ཞེས་གསུངས། དེ་ཡང་འདིར་སྨོས་པའི་ཞལ་གདམས་ཀྱི་རིམ་པ་དེ་དག་ནི། རྗེ་བཙུན་ཉིད་ཀྱིས་སློབ་མ་སྣོད་ལྡན་མང་པོ་ལ་སྐུ་ཚེ་ཧྲིལ་པོར་ཟབ་རྒྱས་ཀྱི་གདམས་ངག་མང་དུ་སྩལ་བ་ཀུན་གྱི་ཐ་མ་ཡིན་ལ། སྐུ་མྱ་ངན་ལས་འདའ་ཁར་བུ་ཆེན་སོ་སོ་ལ་འཇིག་རྟེན་ལུགས་ཀྱི་ཁ་ཆེམས་ལྟ་བུ་མང་དུ་སྩལ་བ་ཀུན་གྱི་ཡང་མཇུག་མ་ཡིན་ཞིང་། མདོ་རྒྱུད་ཀྱི་བཤད་པའི་རྣམ་གྲངས་མང་ན་ཡང་། དོན་གྱི་གནད་འབབས་དེ་ལས་ལྷག་པ་ཕ་རྒན་མི་ལ་རས་པ་བདག་ལ་སྟོན་རྒྱུ་མེད་དོ། །བུ་རས་ཆུང་བ་ཁྱོད་ཀྱིས་ཀྱང་དེ་ཉམས་སུ་ལོངས་ལ་ཕ་རྗེས་བུ་ཡིས་ཟིན་པ་གྱིས་ཤིག་ཅེས་ཉེ་བའི་ཚིག་གིས་གདམས་པ་ཡིན་ནོ། །སྨྲས་པ། དོན་ཟབ་སྦྲང་རྩིའི་བཅུད་ལྡན་པ་ཀུ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/BSLAB BYA_PERSONAL ADVICES\/GUNG THANG DKON MCHOG BSTAN PA_I SGRON ME_GUNGTANG KONCHOK TENPAY DRUNME\/s00946e.txt","subfolder":"GUNG THANG DKON MCHOG BSTAN PA_I SGRON ME_GUNGTANG KONCHOK TENPAY DRUNME","origin":"Autochthonous","scripture_category":null,"reference":null},"SCCT_class":null}
{"id":442,"text":"༄༅། །གྱུར་པ། །སེམས་དེ་ཉིད་ཀྱིས་རྣལ་འབྱོར་བ། །བདེར་གཤེགས་གནས་སུ་འགྲོ་བར་འགྱུར། ཞེས་གསུངས་པའི་ཕྱིར། མདོར་ན་སེམས་ཅན་གྱི་སྐྱེ་འཆི་གནས་གསུམ་བར་དོ་དང་བཅས་པ་ཐམས་ཅད་རང་རྒྱུ་ཤིན་ཏུ་ཕྲ་བའི་རླུང་སེམས་ཀྱི་རྣམ་འཕྲུལ་དང་། ཤིན་ཏུ་ཕྲ་བའི་རླུང་སེམས་གཉིས་པོ་དེ། འགྲོ་བ་བཟང་ངན་སྣ་ཚོགས་སུ་འགྲོ་བར་གསུངས་ཏེ། རྡོ་རྗེ་ཕྲེང་བ་ལས། སྐྱེ་དང་གནས་དང་འཇིག་པ་དང༑ ༑སྲིད་པ་བར་མར་གནས་པ་སྟེ། །ཇི་སྲིད་འཇིག་རྟེན་གྱིས་བཏགས་པ། །སེམས་ཀྱི་རླུང་གི་རྣམ་འཕྲུལ་ལོ། ཞེས་དང་ལུང་སྟོན་ལས་ཀྱང་། འདུ་ཤེས་ཅན་དང་འདུ་ཤེས་མེད། །སེམས་ཅན་དུ་བཏགས་འདི་གནས་པ། །དེ་རྣམས་རླུང་ལས་བྱུང་བ་སྟེ། །རླུང་ལས་སླར་ཡང་འགག་པ་ཡིན། །མ་རྟོགས་པ་ཡི་སེམས་དེ་ནི། །འཁོར་བའི་རྒྱ་མཚོར་གནས་གྱུར་ཀྱང་། །དེ་ནི་ཕྱིན་ཅི་ལོག་སོང་བས། །ཁྱི་དང་ཅེ་སྤྱང་གླང་པོ་དང་། །སེམས་དེ་ལྟར་ཡང་འགྲོ་བར་འགྱུར། ཞེས་གསུངས་པའི་ཕྱིར། དེས་ན་སེམས་ཅན་ཐམས་ཅད་ཀྱི་རྒྱུད་ལ་སྒྱུ་ལུས་ཀྱི་སྒྲུབ་གཞི་རང་བཅས་སུ་ཡོད་དེ། སེམས་ཅན་རྣམས་ལ་རགས་བ་གནས་སྐབས་པའི་ལུས་དང་། ཕྲ་བ་གཉུག་མའི་ལུས་གཉིས་ཡོད་པ་གང་ཞིག་།ཕྲ་བ་གཉུག་མའི་ལུས་དེ་དེའི་སྒྲུབ་གཞི་ཡིན་པའི་ཕྱིར། སེམས་ཅན་གྱི་གནས་སྐབས་པའི་ལུས་ནི་སེམས་ཅན་སྐྱེ་འཆི་བྱེད་པའི་ཚེ་འདོར་ལེན་བྱེད་དེ། དཔེར་ན་ཆུ་ལ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/_GREL PA_COMMENTARIES\/s00266e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":443,"text":"ཤར་པ་བློ་གྲོས་གྲགས། གཙང་པ་རྒྱ་སྟོན། བོ་དོང་བཞད་ཆོས། གཉལ་པ་དགེ་འདུན་སྐྱབས། ཉང་པོ་གཡོར་སྟོན། གཉལ་གྱི་གཉོས་སྟོན། གཉན་པ་དར་རིན། ཇོ་སྲས་ཀོང་པོ། ལྷོ་པ་དར་མ་གྲགས། སོལ་ཐང་པ་མྱང་། ནགས་མོའི་སྤ་འདུལ། ཞོཌ་པ་ཚུལ་ཤེ། ཞར་སྒོམ་པ་ཕྱི་མ། ཡུང་པ་སྐྱོས་སྟོན། སྟོང་ལུང་མོན་གྲ་པ། ལྷོ་པ་དར་སྟོན། རྒྱལ་པ་བྱང་གྲགས་ལ་སོགས་པ་མང་དུ་བྱོན། བཀའ་བབས་ཀྱི་སྲས་བཞི་ནི། ལོངས་སྤྱོད་ཀྱི་བཀའ་བབས་ཞོ་ཡི་རྣལ་འབྱོར་པ་ཤེས་རབ་རྡོ་རྗེ། ཕྲིན་ལས་ཀྱི་བཀའ་བབས་སྟབས་ཀ་བ་དར་མ་གྲགས། རྣམ་ཐར་གྱི་བཀའ་བབས་གཏུམ་སྟོན་བློ་གྲོས་གྲགས། བྱང་ཆུབ་ཐུགས་ཀྱི་བཀའ་བབས་བྱ་འཆད་ཁ་བ་ཡེ་ཤེས་རྣམས་སོ། །དེ་ལ་རྣལ་འབྱོར་ཤེས་རབ་རྡོ་རྗེ་ནི། བཤེས་གཉེན་པ་གཤེགས་པའི་རྗེས་སུ་ཤར་བར་བཞུགས་ནས་ཆོས་གསུངས་པས། ཤར་བ་པ་ཕྱི་མར་གྲགས། འདི་ལ་ཀརྨ་པ་དུས་གསུཾ་མཁྱེན་པས་ཀྱང་ཆོས་གསན། དུས་གསུམ་མཁྱེན་པ་ནི། ཆུ་མོ་སྦྲུལ་ལ་སྤོ་འབོར་སྒང་དུ་འཁྲུངས། པ་ཏོ་བ་གཤེགས་ནས་ལོ་བརྒྱད་སོང་ཞིང་ཁོང་གི་སྐུའི་སྐྱེ་བར་ཡང་བྱེད།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/BKA_ GDAMS CHOS _BYUNG_RELIGIOUS HISTORIES OF THE KADAMPA TRADITION\/s12403e.txt","subfolder":"BKA_ GDAMS CHOS _BYUNG_RELIGIOUS HISTORIES OF THE KADAMPA TRADITION","origin":"Autochthonous","scripture_category":null,"reference":null},"SCCT_class":null}
{"id":444,"text":"རང་འཛིན་ཤེས་པའི་བདག་ཉིད་དུ་འགྲུབ་པར་སྨྲས་པ་དང་དངོས་སུ་འགལ་ལོ། །གལ་ཏེ་ཁོ་ན་རེ། རྒྱལ་ཚབ་ཐམས་ཅད་མཁྱེན་པས་སེམས་ཙམ་པའི་ལུགས་ལ་བདག་མེད་སྒྲུབ་པའི་རྟགས་ཀྱི་བསྒྲུབ་བྱ་ལ་མེད་དགག་ཁོ་ན་འཛིན་པས་ཁྱབ་པར་བཞེད་དེ། ལྷན་ཅིག་དམིགས་ངེས་ཀྱི་རྟགས་ཀྱི་བསྒྲུབ་བྱ་ལ་མེད་དགག་འཛིན་པའི་ཕྱིར། ཞེས་ཟེར་ན་ལྷན་ཅིག་དམིགས་ངེས་ཀྱི་རྟགས་ཀྱི་བསྒྲུབ་བྱ་ལ་དེ་ལྟར་གསུངས་ཀྱང་སྤྱིར་སེམས་ཙམ་པའི་ལུགས་ལ་དེ་ལྟར་དགོས་སོ་ཞེས་རྒྱལ་ཚབ་ཐམས་ཅད་མཁྱེན་པས་གང་དུ་ཡང་མ་གསུངས་སོ། །ད་ནི་རྟགས་ཀྱི་དོན་བཤད་པར་བྱ་སྟེ། དེ་ལ་པཎ་ཆེན་ཆོས་མཆོག་གིས་བཤད་པ་ལྟར་ལྷན་ཅིག་པ་ནི་དུས་གཅིག་པ། དམིགས་པ་ནི་ཚད་མས་དམིགས་པ། ཁྱབ་པ་ནི་ངེས་པ་སྟེ། མདོར་ན་དུས་གཅིག་ཏུ་རྟོགས་པས་ཁྱབ་པའོ། །དེའི་དོན་ཡང་འདི་ལྟར་ཡིན་ཏེ། རྒྱལ་ཚབ་ཐམས་ཅད་མཁྱེན་པས་སྔོན་པོ་རྟོགས་ན་སྔོ་འཛིན་རྟོགས་པ་དང་གྲུབ་བདེ་རྫས་གཅིག་ལ་སྔོ་འཛིན་རྟོགས་ན་སྔོན་པོ་རྟོགས་པ་དང་གྲུབ་བདེ་རྫས་གཅིག་ཏུ་སྐྱེས་པ་ངེས་པར་དེའི་རིགས་ལ་གནས་པས་ཁྱབ་པའི་དོན་ཡིན་ནོ་ཞེས་གསུངས་ཤིང་། མདོར་ན་ཕན་ཚུན་གཅིག་དམིགས་བྱེད་ཀྱི་ངོ་བོར་སྐྱེས་ན་ཅིག་ཤོས་ཀྱང་དམིགས་བྱེད་ཀྱི་ངོ་བོར་སྐྱེས་པས་ཁྱབ་པ་ལ་བཞེད་དོ། །མཁས་གྲུབ་སྨྲ་བའི་ཉི་མས་ནི་ཕན་ཚུན་གཅིག་ཚད་མས་དམིགས་པའི་དུས་དེའི་ཚེ་ཅིག་ཤོས་ཀྱང་ཚད་མས་དམིགས་པས་ཁྱབ་པ་སྟེ། དཔེར་ན་སྔོན་པོ་སྔོ་འཛིན་མངོན་སུམ་ཚད་མས་ནམ་དམིགས་པ་དང་དུས་མཉམ་དུ་སྔོ་འཛིན་མངོན་སུམ་ཡང་རང་མྱོང་བའི་རང་རིག་མངོན་སུམ་གྱིས་དམིགས་པས་ཁྱབ་ལ། སྔོ་འཛིན་མངོན་སུམ་ཚད་མ་རང་རིག་གིས་དམིགས་པའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.27 (GRUB MTHA__SIDDHANTA)\/lcang skya rol pa_i rdo rje_changkya rolpay dorje\/GRUB MTHA_ CHEN MO_GREAT BOOK ON COMPARATIVE SCHOOLS\/RTZA BA_ROOT TEXT\/s00062m.txt","subfolder":"RTZA BA_ROOT TEXT","origin":"Autochthonous","scripture_category":null,"reference":null},"SCCT_class":null}
{"id":445,"text":"ཤིང་མངོན་པར་དྭང་བས་བསྟོད། །ཁྱོད་ལ་སྙིང་ནས་ཞུ་ཞིང་བསྐུལ་བ་ནི། །ཐུབ་བསྟན་སྤྱི་དང་བློ་བདྲང་རྒྱལ་བའི་བསྟན། །འཇིག་རྟེན་སྤྱི་དང་ཁྱད་པར་ཡུལ་ཕྱོགས་འདིར། །ཉིན་མོ་བཞིན་དུ་གསལ་ལ་བྱར་སྒྲིམས། །ལྟར་སྣང་ལོག་པའི་ཐན་སྒྲ་སྒྲོག་པ་ཡི། །ས་ལི་ཀ་རྣམས་དམིགས་མེད་ཕ་མཐར་སྐྲོད། །ཁྲིམས་འཆལ་ཡན་པོར་འཕྱོ་བའི་གླང་སྨྱོན་རྣམས། །དྲག་པོའི་སྦར་ཁྱིམ་རྣོན་པོས་ཀླད་རྒྱ་ཕྲོལ། །ཚུལ་བཞིན་བག་ཡོང་བླ་གོས་འཆང་བ་རྣམས། །དུས་དྲུག་བསྲུང་སྐྱོབ་མེལ་ཚེས་སྐྱོང་བར་མཛོད།། ཕྱོགས་བཅུའི་བློ་གསལ་ཁྲིམས་ལྡན་དུར་པའི་ཁྱུ། །ཁྲི་ཕྲག་པདམོའི་ཚལ་འདིར་མྱུར་དུ་ཕོབས། །ལྷག་པར་མཁན་ཆེན་མཆོག་གི་སྤྲུལ་སྐུ་ཡི། །སྐུ་ཚེ་མི་ནུབ་མཆོག་གི་རྒྱལ་མཚན་ཚུགས། །འཕྲིན་ལས་གསེར་གྱི་འཁོར་ལོའི་ཆབ་འོག་ཏུ། །བསྟན་འགྲོའི་གླིང་བཞི་མཐའ་དག་བསྡུ་བར་མཛོད། །ཆོས་སྲིད་ཉི་ཟླའི་རྣ་ཆ་གཡོ་བ་ཡི། །མངའ་ཐང་ལྷུན་པོའི་སྤོ་ལ་འགྲན་པར་མཛོད། །ཕྱི་ནང་མི་ནོར་བྱད་ལོངས་སྤྱོད་ཀུན། །སྲུང་ལ་ཉིན་མཚན་དུས་དྲུག་བྱར་ར་སྒྲིམས། །བསམ་སྦྱོར་ལོག་པ་ཕྱི་ནང་གར་གནས་ཀྱང་། །ད་ལྟ་ཉིད་དུ་སྙིང་ཁྲག་ཧུབ་ཀྱིས་དྲོངས། །ལྷག་བསམ་ཚུལ་བཞིན་སྒྲུབ་ལ་ཉིན་མཚན་དུ། །བསྲུང་སྐྱོབ་གཡེལ་བ་མེད་པར་བུ་བཞིན་སྐྱོངས། །མདོར་ན་བླ་བྲང་མི་ནོར་ཆབ་སྲིད་དང་། །འདུས་པའི་སྡེ་ཀུན་ཆབ་འབངས་ཇི་སྙེད་བཅས། །དུས་དྲུག་མེལ་ཚེས་ལེགས་ཉེས་སྟང་འཛིན་ཀུན། །རྣམ་བཞིའི་འཕྲིན་ལས་རྣོ་མྱུར་བཙན་པོས་སྐྱོངས། །ས་མཱ་ཡ་ཏིཥཊཿཨཱ། ཀོང་པོ་འབྲུལ་མཁན་སྤྲུལ་སྐུ་ཕྲེང་བརྒྱད་པ་ངག་དབང་ཐུབ་བསྟན་མཁས་གྲུབ་མཆོག་ནས་བསྐུལ་མི་ཇི་ལྟར་མཛད་བཞིན་རི་ཁྲོད་ཀྱི་གདོང་བཙན་རྟེན་མཁར་གསར་འཛུགས་སྐབས་རྒྱབ་ཡིག་ཏུ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/BSANGS CHOG_RITUAL OF PURIFICATION\/s00525e.txt","subfolder":"BSANGS CHOG_RITUAL OF PURIFICATION","origin":"Autochthonous","scripture_category":null,"reference":null},"SCCT_class":null}
{"id":446,"text":"།།ཟག་པ་དང་བཅས་པའི་ཆོས་བསྐྱེད་པར་སྟོན་པའི་ཚེ།ཆོས་ཅི་ཡང་མ་ཡིན་པ་དང༌།ཤེས་པ་རང་རིག་པའི་སྒོ་དང་འཁྲུལ་བའི་ཆོས་སྣ་ཚོགས་སུ་སྣང་བའི་སྒོ་ནས་བདག་པོའི་རྐྱེན་དུ་བཤད་ཀྱི།རྒྱུའི་རྐྱེན་དུ་མི་བརྗོད་དོ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.iii (Rong-zom_gsung_bum)\/B.iii.1_tantric topics\/commentaries\/mtshan brjod _grel ba.txt","subfolder":"commentaries","origin":"Autochthonous","scripture_category":null,"reference":null},"SCCT_class":null}
{"id":447,"text":"འཛིན་ཞིང་། གཡོན་པ་རྣམས་ཀྱིས་ཁྲག་གིས་གང་བའི་ཐོད་པ་བསྣམས་པ། ཡང་ན་ཕྱག་གཉིས་ཀས་ཐུགས་ཀར་ཕྱག་མཚན་འཛིན་པ། སྤྱན་གསུམ་དམར་པོ་སྡང་མིག་ཏུ་གཟིར་ཞིང་། དབུ་སྐྲ་ཁམ་པ་གྱེན་དུ་འབར་བ་མི་མགོ་བསྐམ་པོ་ལྔའི་དབུ་རྒྱན་དང་། རློན་པ་ཁྲག་འཛག་པ་ལྔ་བཅུའི་དོ་ཤལ་བྱས་པ། བཅོམ་ལྡན་འདས་ཀྱི་ཞལ་དུ་བལྟ་ཞིང་། ཆེར་འཁྲུག་པ། བཞད་པའི་ཞལ་ཅན་ཕཻཾ་གྱི་སྒྲ་སྒྲོག་པ། ཡུམ་བཞི་མ་གཏོགས་པ་ཐམས་ཅད་ཀྱང་མཚན་མ་གྱེན་དུ་འགྲེང་བ། པད་ཟླ་ཉི་མ་རོ་དང་མ་ཧེའི་གདན་ལ། ཞབས་གཡས་བསྐུམས་ཤིང་། གཡོན་བརྐྱངས་པའི་སྟབས་ཀྱིས་བཞུགས་པ། གཅེར་བུ་མི་རུས་ཀྱི་རྒྱན་གྱིས་བརྒྱན་པའོ། །དེ་ནས། སྐྱེ་མཆེད་བྱིན་རླབས་སོགས་བཅུ་གསུམ་མ་བཞིན་བྱ། འཁོར་གྱི་སྔགས་ནི། ཨོཾ་བཛྲ་ཤི་ར་ཧཱུཾ་ཕཊ། ཨོཾ་བཛྲ་ཧ་སྟ་ཧཱུཾ་ཕཊ། ཨོཾ་བཛྲ་ཨནྟྲ་ཧཱུཾ་ཕཊ། ཨོཾ་བཛྲ་པཱ་ད་ཧཱུཾ་ཕཊ། ཨོཾ་བཛྲ་ཀ་པཱ་ལ་ཧཱུཾ་ཕཊ། ཨོཾ་བཛྲ་ཙ་ཀ་ཤ་ཧཱུཾ་ཕཊ། ཨོཾ་བཛྲ་སྨ་ཤ་ན་ཀ་ར་ཡ་ཏ་པ་ར་ཧཱུཾ་ཕཊ། ཨོཾ་བཛྲ་ཤུ་ལཾ་བི་ན་པུ་རུ་ཥ་ན་ཧཱུཾ་ཕཊ། ཨོཾ་བཛྲ་ཀརྟ་རེ་ཧཱུཾ་ཕཊ། རྡོ་རྗེ་མགོ་བོ། ཨོཾ་བཛྲ་རྡོ་རྗེ་ལག་པ། བྷི་དྷི་པཱ་རྡོ་རྗེ་རྒྱུ་མ། ལ་ཧཱུཾ་ཕཊ། རྡོ་རྗེ་རྐང་པ། ཨོཾ་བཛྲ་རྡོ་རྗེ་ཐོད་པ། མུ་པ་ལ་ཧཱུཾ་རྡོ་རྗེ་ཐོད་ཚལ། ཕཊ། རྡོ་རྗེ་རོ་རས། ཨོཾ་བཛྲ་ཙྪུ་རི་ཀ་ཧཱུཾ་ཕཊ། རྡོ་རྗེ་སྐྱེས་བུ་གསལ་ཤིང་ལ་བཙུགས་པ། རྡོ་རྗེ་གྲི་གུག་།རྡི་རྗེ་རྩེ་གཅིག་པ། ཨོཾ་བཛྲ་ཀ་རྡོ་རྗེ་མཚོན་རྩེ་གཅོག་པ། ཎ་ཡ་ཧཱུཾ་ཕཊ། རྡོ་རྗེ་ལྕགས་ཀྱུ། ཨོཾ་བཛྲ་རྡོ་རྗེ་གཏུན་ཤིང་། ཨདཀུ་ཤ་ཧཱུཾ་ཕཊ། རྡོ་རྗེ་མཧེ། ཨོཾ་བཛྲ་མཧཱི་ཥ་ཧཱུཾ་ཕཊ། རྡོ་རྗེ་ཆུ་གྲི།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JIGS BYED_FRIGHTENER (BHAIRAVA)\/SGRUB THABS_RITUAL FOR REACHING THE ANGEL (SADHANA)\/s05915e.txt","subfolder":"SGRUB THABS_RITUAL FOR REACHING THE ANGEL (SADHANA)","origin":"Autochthonous","scripture_category":null,"reference":null},"SCCT_class":null}
{"id":448,"text":"དཔྱད་དེ། མཐར་མཇུག་སྡོམ་གྱི་བཤད་ཚུལ་འདི་རྙེད་ནས། གཅིག་གིས་གཅིག་ལ་བཤད། ཕས་བུ་ལ་བཤད། བུས་རང་གི་བུ་ལ་བཤད་དེ་ངག་རྒྱུན་མ་ཉམས་པར་ཆོས་རྒྱལ་སྲོང་བཙན་སྒམ་པོའི་དུས་ནས་བོད་རང་གི་ཡི་གེ་ཡོད་གཤིས། ཆོས་རྒྱལ་དེ་ཉིད་ཀྱིས་བཀའ་རྩོམ་རྣམས་སུ་ཡི་གེར་བྲིས་ནས་བཞག་ཡོད་པ་འདི་ལྟར་ཡིན་ལ། ཤེས་རབ་གོ་ཆས་མཛད་པའི་ལྷ་ལས་ཕུལ་བྱུང་གི་བསྟོད་འགྲེལ་ལས། རུ་པ་ཏི་དཔུང་བཅས་རི་བོ་གངས་ཅན་དུ་བྲོས་པར་བཤད་པས་ཀྱང་གཉུག་མར་གནས་པའི་མི་དང་ཕྱི་ནས་ཐོན་པའི་མི་ཡང་ཡོད་པ་ཤེས་སོ། ། འདི་ལྟར་སྤྲེལ་རིགས་ལས་བྱུང་བའི་བདེན་དཔང་ཇི་འདྲ་ཡོད་ཅེ་ན། བཤད་ཚུལ་འདི་ལོ་སྟོང་ཕྲག་མང་བོའི་སྔོན་ནས་བྱུང་བ་ཡིན་ལ། ཉེ་བའི་དུས་རབས་ཤིག་ནས་འཛམ་གླིང་འདིར་ཚན་རིག་པའི་སྒོ་ནས་མིའི་འབྱུང་ཁུངས་བརྟག་དཔྱད་བྱེད་པའི་སྲོལ་དར་ནས་བརྟགས་ཤིང་དཔྱད་པའི་མཐར་སྡོམ་ཚིག་བཀོད་པ་ནི། མིའི་འབྱུང་ཁུངས་སྤྲ་དང་སྤྲེའུ་ཡིན་པར་བཤད་དེ། བོད་ཀྱི་མེས་པོ་དག་གི་བཤད་ཚུལ་ལ་བདེན་དཔང་བླ་ན་མེད་པ་ཞིག་བྱས་སོ། ། དེ་དག་ཚིགས་སུ་བཅད་པའི་དབྱངས་ཀྱིས་བསྙད་པར་བྱ་སྟེ། རབ་ཡིད་ཆེས་པའི་ལུང་གི་མཛོད། ། ཤིན་ཏུ་ལྐོག་གྱུར་གསལ་བའི་གཉེན། །","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/DMU DGE BSAM GTAN RGYA MTSO_I CHOS _BYUNG_RELIGIOUS HISTORIES BY MUGE SAMTEN GYATSO\/s12345e.txt","subfolder":"DMU DGE BSAM GTAN RGYA MTSO_I CHOS _BYUNG_RELIGIOUS HISTORIES BY MUGE SAMTEN GYATSO","origin":"Autochthonous","scripture_category":null,"reference":null},"SCCT_class":null}
{"id":449,"text":"ལ་སྔགས་བསྐོར་བར་བསམས་ལ། སྔགས་ཀྱི་གཤམ་དུ་ཨ་ཀར་ཤ་ཡ་ཛ་གཅིག་ཞེས་བཏགས་ལ་བསྒྲུབ་པ་ཁྲི་བྱས་ན། འབྱུང་པོ་རྣམས་ཀྱི་འཇིགས་ཆེན་གྲུབ་ཞེས་པ་འབྱུང་པོ་འདུལ་བྱེད་གྲུབ་པའོ། ། ད་ནི་ལས་ལ་སྦྱར་བ་ནི། གནོད་སྦྱིན་འབྱུང་པོ་དུ་མ་དང་ཞེས་པ་གནོད་སྦྱིན་མོ་འགུགས་ན་ཁྲག་གི་མཎྜལ་གྲུ་གསུམ་པ་ཞིག་བྱས་དེར་མེ་ཏོག་གི་ཚོམ་བུ་གཅིག་བཀོད། དེར་ཡི་གེ་ཁྲྀ་གཅིག་བྲི་ཤ་ཁྲག་སྣ་ཚོགས་པའི་གཏོར་མ་བཤམས། དེར་ཁྲི་ལས་གནོད་སྦྱིན་མོ་ཤིན་ཏུ་འཇིགས་པ་རྐང་ལག་གི་སེན་མོ་རིང་ཞིང་རྣོ་བ་སྐྲ་འཛིངས་པ་ལ་སྐ་ཤིན་ཏུ་རིང་པ་འཁོར་འབྱུང་པོ་དུ་མས་བསྐོར་བ་ཞིག་བསྐྱེད། དེ་ལ་ཡེ་ཤེས་ཀྱི་གནོད་སྦྱིན་མོ་འཁོར་འབྱུང་པོ་དུ་མའི་ཚོགས་ཀྱིས་བསྐོར་བ་གཅིག་སྤྱན་དྲངས་ལ་གཉིས་སུ་མེད་པར་བསྲེ། དེ་ལ་མཆོད་པ་ལྔ་དང་ཤ་ཁྲག་སྣ་ཚོགས་པའི་གཏོར་མ་དེ་ཡི་གེ་གསུམ་གྱིས་བྱིན་གྱིས་བརླབས་ལ་དབུལ། འོག་གི་སྔགས་ཀྱི་གཤམ་དུ་གནོད་སྦྱིན་མོ་ཆེ་གེ་མོ་ཨ་ཀར་ཤ་ཡ་ཛ་ཞེས་བཏགས་ནས་བཟླས་ན། གནོད་སྦྱིན་མོ་དེའང་འདི་ཁོ་ན་བཞིན་དུ་འབོད་པ་ཅི་བྱེད་ཟེར་ནས་འོང་། དེ་བྱུང་ན་བདག་གི་དགྲ་འདི་སོད་ལ་ཤོག་བྱས་ན་བྱེད་དེ་མངོན་སྤྱོད་གསད་པའི་ལས་འགྲུབ་བོ། ། ད་ནི་བཞི་པོ་འདི་དགུག་པའི་ལས་ཡིན། ཀླུའི་བུ་མོ་ཞེས་པ་དེ་ལ་ཀླུའི་བུ་མོ་འགུགས་ན་བའི་རྣམ་ལྔས་བྱུག་པ་སའི་མཎྜལ་གྱི་སྟེང་དུ་དཀར་གསུམ་མངར་གསུམ་གྱི་གཏོར་མ་བཤམས། དེར་མེ་ཏོག་གི་ཚོམ་བུའི་སྟེང་དུ་ནཾ་ལས་ཀླུའི་བུ་མོ་མདོག་དཀར་མོ་ཤིན་ཏུ་མཛེས་པ་ཞིག་བསྐྱེད། ཡེ་ཤེས་ཀྱི་ཀླུ་མོ་དེ་ལྟ་བུ་ཞིག་བསྟིམ། དཀར་གསུམ་གྱི་མངར་གསུམ་གྱི་གཏོར་མ་ཕུལ་ལ། སྔགས་ཀྱི་གཤམ་དུ་ཀླུ་མོ་ཆེ་གེ་མོ་ཨ་ཀར་ཤ་ཡ་ཛ་ཞེས་བཟླས་ན་འོང་། དེ་བྱུང་ན་ལས་ཀྱི་ཕྱག་རྒྱ་བྱ། གནོད་སྦྱིན་མོ་ཞེས་པ་གཞན་ཐམས་ཅད་གོང་དང་འདྲ། ད་རེས་གནོད་སྦྱིན་མོ་ཞི་བའི་ཆ་བྱད་ཅན་དུ་བསྒོམ། མི་མོ་ཞེས་པ་མིའི་བུ་མོ་འགུགས་ན་གནས་ཁང་དུ་བའི་རྣམ་ལྔས་བྱུགས་པའི་མཎྜལ་བྱ་དེའི་སྟེང་དུ་མིང་གི་ཡི་གེ་དང་པོའམ་ནིི་ལས་མི་མོ་ཤིན་ཏུ་མཛེས་པ་ཞིག་བསྐྱེད། ཡེ་ཤེས་བསྟིམ་སྔགས་ཀྱི་གཤམ་དུ་མི་མོ་ཆེ་གེ་མོ་ཨ་ཀཪ་ཤ་ཡ་ཛ་ཞེས་བཟླས་ན་འོང་། བྱུང་ན་ལས་ཀྱི་ཕྱག་རྒྱ་བྱ། ལྷའི་མཛེས་མ་རྣམས་ནི་ལྷའི་བུ་མོ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2693_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":450,"text":"༄༅། །ངེས་པ་མེད་གསུང་། བདག་ཉིད་ཆེན་པོ་འདི་མདོ་སྔགས་ཀྱི་ལམ་ཡོངས་རྫོགས་ལ་ཉམས་ལེན་མཐར་ཕྱིན་པས་བཤད་ཉན་མཛད་པའི་དུས་ནའང་། རྨི་ལམ་དུ་དག་པའི་ཞིས་ཁམས་གང་འདོད་པ་བལྟ་བ་དང་། དེ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་གྲངས་མེད་པ་ལ་ཆོས་ཉན་པར་ནུས་པ་ཞིག་ཡོད། ཆོས་རྗེ་བསོད་ནམས་རྒྱལ་མཚན་གྱིས་བོ་དོང་ཨེའི་ཀུན་དགའ་ར་བ་བཞེངས་ནས་རབ་གནས་མཛད་པའི་དུས་སུ། སེམས་དཔའ་ཆེན་པོ་དང་བུ་སྟོན་རིན་པོ་ཆེ་གཉིས་རྨི་ལམ་གྱི་གསུང་གླེང་བྱུང་བའི་ཚེ། སེམས་དཔའ་ཆེན་པོས་རྨི་ལམ་བཟུང་སྟེ་དགའ་ལྡན་དུ་ཕྱིན་ནས་བྱམས་བ་མགོན་པོ་ལ་བྱམས་པའི་ཆོས་ལྔ་རྫོགས་པར་ཉན་གསུང་། ཆོས་རྗེ་བུ་སྟོན་རིན་པོ་ཆེས་ཆོས་འཆད་པའི་ཚེ་ཉིན་པར་ལྟ་རྟོག་མ་གྲུབ་ན་མཚན་མོ་རྨི་ལམ་བཟུང་ནས་ལྟ་རྟོག་བྱས་གསུང་། རྒྱལ་སྲས་བདག་ཉིད་ཆེན་པོ་འདི་ཆོས་གསུང་བའི་ཚེ་ན་ཡང་ལུང་འདྲེན་ལ་སོགས་པའི་ཚིག་ནམ་འཐོགས་དུས་སྤྱན་ནམ་མཁའ་ལ་ཆེར་མཛད་བས་ཤར་དེ་གསུང་བ་ཞིག་ཡོད་པར་འདུག་སྟེ་དེ་ན་ཡི་དམ་གྱི་ལྷས་སྟོན་པ་ཡིན་ཞེས་སེམས་དཔའ་ཆེན་པོ་ཉིད་ཀྱི་ཐུགས་སྲས་རྣམས་གསུང་ངོ། །རྒྱལ་སྲས་བདག་ཉིད་ཆེན་པོ་འདི་ཇི་ཙམ་གྱི་རྟོགས་པ་མཐོན་པོར་བྱོན་ཡང་དུས་ཀུན་ཏུ་རང་གི་འཁྲུལ་པ་ལ་རྟོག་བ་ལྷུར་མཛད་དེ་ཞལ་ནས། རང་ལ་རང་གིས་གྲོས་འདི་འདེབས་སོ་ཀྭ། མཁས་པ་དང་། བཙུན་པ་དང་། བཟང་བའི་ཡོན་ཏན་གང་ཡང་མེད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.12 (BLA BRGYUD_LAMA LINEAGE)\/LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION\/S05985E2.TXT","subfolder":"LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION","origin":"Autochthonous","scripture_category":null,"reference":null},"SCCT_class":null}
{"id":451,"text":"ཅ་པ་ཀ་པར་རྒྱལ་བ་དགེ་འདུན་གྲུབ་ཀྱི་རྣམ་ཐར་ནོར་བུའི་ཕྲེང་བར་དྲུག་ཅུ་རེ་བཞི། ཁ་པར་དགེ་འདུན་གྲུབ་ཀྱི་རྣམ་ཐར་ངོ་མཚར་མཛད་པ་བཅུ་གཉིས་ལ་བཅུ་དགུ། ག་པར་ཐུབ་དབང་བསྟོད་པ་བདུད་དཔུང་ཕྱེར་འཐག་ལ་དགུ། ང་པར་གསུང་ཐོར་བུ་ཕྱོགས་གཅིག་ཏུ་དྲིལ་བར་བདུན་ཅུ་དོན་བདུན་གྱི་ནང་དུ། རྒྱལ་ཚབ་དར་མ་རིན་ཆེན་གྱི་སྐུ་བསྟོད་གང་སྐུ་མ། ཡང་དེ་ཡི་སྐུ་བསྟོད་རྣམ་དཔྱོད་མ། དགེ་ལེགས་དཔལ་བཟང་གི་སྐུ་བསྟོད་ཕུན་ཚོགས་དགེ་ལེགས་མ། སྤྱན་སྔ་བསོད་ནམས་ལྷུན་གྲུབ་ཀྱི་བསྟོད་པ་རླབས་ཆེན་མ། སྤྱན་སྔ་རིན་ཆེན་འཕེལ་གྱི་བསྟོད་པ་ལྷག་བསམ་མ། བྱང་རྩེ་ཧོར་སྟོན་ནམ་མཁའ་དཔལ་བཟང་ལ་བསྟོད་པ་ལྷག་བསམ་མ། སེམས་དཔའ་ཚུལ་ཁྲིམས་དཔལ་བཟང་ལ་བསྟོད་པ་རྣམ་དག་མ། མཆོག་གསུམ་ལ་བརྟེན་པའི་ཡན་ལག་བདུན་པ། ཐུབ་དབང་ལ་བསྟོད་པ་ལུང་ཀུན་ལས་བཏུས་པ། སངས་རྒྱས་ཀྱི་གསུང་ལ་བསྟོད་པ། དུས་ཆེན་ངོས་འཛིན་ཆོ་འཕྲུལ་བསྟོད་པ། འོད་དཔག་མེད་གཙོ་འཁོར་ལ་བསྟོད་པ། འཇམ་དབྱངས་ལ་བསྟོད་པ་ཤེས་རབ་སྣང་བྱེད། ས་ཡི་སྙིང་པོ་ལ་བསྟོད་པ་ས་ལམ་མ། ཟབ་མོ་ལྟ་བརྒྱུད་ལ་བསྟོད་པ། སྒྲོལ་དཀར་ལ་བསྟོད་པ་མཁྱེན་བརྩེ་དྲི་མེད་མ། སྒྲོལ་ལྗང་ལ་བསྟོད་པ་ལེགས་བྲིས་མ། སྒྲོལ་མའི་ཞིང་གཡུ་ལོ་བཀོད་པ་སེང་ལྡེང་ནགས་ཀྱི་བསྟོད་པ་ཡིད་ཀྱི་ལྕགས་ཀྱུ་མ། དབྱངས་ཅན་མ་ལ་བསྟོད་པ། བཀྲ་ཤིས་ལྷུན་པོའི་གནས་བསྟོད། ཤར་གངས་རི་མ། དྲིན་དྲན་མགུར་མ། བསྟོད་པ་རྒྱལ་གསུང་མ། ཞལ་གདམས་བཀའ་འཕྲེང་། མིག་གཟུངས་སྤྱན་རས་གཟིགས་ཀྱི་སྒྲུབ་ཐབས། ཛམ་བྷ་ལ་སེར་པོའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.11 (GSAN YIG_RECORDS OF TEACHINGS RECEIVED)\/KLONG RDOL BLA MA NGAG DBANG BLO BZANG_LONGDOL LAMA NGAWANG LOBSANG\/s06548i1.txt","subfolder":"KLONG RDOL BLA MA NGAG DBANG BLO BZANG_LONGDOL LAMA NGAWANG LOBSANG","origin":"Autochthonous","scripture_category":null,"reference":null},"SCCT_class":null}
{"id":452,"text":"༄༅། །ཅད་བདག་མེད་པ་ལ་བདག་ཡོད་དོ་ཞེས་ལོག་པར་སྒྲུབ་པ་ལྟ་བུའོ། །དེ་ནི་རྒོལ་ཕྱིར་རྒོལ་གཉིས་འགྱེད་པའི་ཕྱིར་རྩོད་པ་འབྱུང་བའི་རྒྱུ་ཡིན་ནོ། །གཉིས་པ་ནི་ཊཱི་ཀ་ལས། གདམས་ངག་ལ་སོགས་པ་འཇོག་པར་གྱུར་པས་གཞན་སྤང་བ་སྟེ། ཞེས་བཤད་དོ། །དེའི་དོན་ནི་བམ་པོ་ལྔ་བཅུ་པ་ལས། གདམས་ངག་འཇོག་པ་དང་། གསོ་སྦྱོང་འཇོག་པ་དང་། དགག་དབྱེ་འཇོག་པའི་རིམ་པ་དེས། གང་ཟག་ལྟུང་བ་འབྱིན་པ་པོ་གཞན་དེ། དགེ་འདུན་རང་བཞིན་སྤོང་བ་དང་ཞེས། གདས་པ་ལས་ལོགས་ཤིག་ཏུ་སྤོང་བར་བྱེད་པའོ་ཞེས་བཤད་དོ། །དེ་ནི་གདམས་ངག་ལ་སོགས་པ་འཇོག་པར་བྱེད་པ་པོ་དང་བཞག་པར་བྱ་བ་དག་རྩོད་པ་འབྱུང་བའི་རྒྱུ་ཡིན་ཏེ། དེའང་མི་གདམས་པའི་ཕྱིར་རྩོད་པ་འབྱུང་བའི་རྒྱུ་ཡིན་ནོ། །གསུམ་པ་ནི་བམ་པོ་ལྔ་བཅུ་པ་ལས་ལྟུང་བ་སྡེ་ལྔ་ལས་ལྷག་མ་དང་བཅས་པ་གང་ཡང་རུང་བའོ་ཞེས་བཤད་དོ། །དེ་ལྟར་ན་གསོ་བའི་ལྷག་མ་དང་བཅས་པའི་ལྟུང་བ་ཡོད་པ་ལ་ལྟུང་བ་གླེང་བ་ན་ལྟུང་བ་ཁས་མི་ལེན་པ་ནི་གླེང་བྱ་དང་གླེང་བྱེད་གཉིས་ལྟུང་བའི་ཕྱིར་རྩོད་པ་འབྱུང་པའི་རྒྱུ་ཡིན་ནོ། །གསོ་པའི་ལྷག་ལྟུང་བ་དང་བཅས་པ་ཉིད། མ་མེད་པའི་ལྟུང་བ་བྱུང་བ་ནི། ལྟུང་བའི་ཕྱིར་རྩོད་པའི་རྒྱུ་མ་ཡིན་ཏེ། རྩོད་ཟླ་མ་ཡིན་པར་གྱུར་པས་རྩོད་པ་ཉེ་བར་ཞི་བ་ཉིད་ཡིན་པའི་ཕྱིར་ཏེ། སྤངས་པ་ཉིད་ནས་གཞན་གྱི་ཕྱོགས་ཉིད་ཀྱི་བར་དུ་གྱུར་ན་ཡང་ངོ་ཞེས་འབྱུང་ངོ། །བཞི་པ་ནི་གསོལ་བ་འབའ་ཞིག་ལ་སོགས་པའི་ལས་ལ་འདུ་བ་མི་སྟེར་བའམ་ཕྱིར་བཟློག་བྱེད་ཅིང་ལས་ལ་མཐུན་པ་མི་སྦྱིནྤ་སྟེ། དེ་ནི་བྱ་བ་ལས་ཕྱིར་གྱི་རྩོད་པ་འབྱུང་བའི་རྒྱུ་ཡིན་ནོ། །གཉིས་པ་རེ་བྱ་བ་ཕམ་པ་བྱུང་བ་ལུང་། རྩོད་པའི་ངོ་བོ་ངོས་བཟུང་བ་ནི། དགྲ་བོས་མི་མཐུན་པར་སྨྲས་པའི་ལས་ལ་མཐུན་པ་མི་སྦྱིན་པ། ཚིག་གི་ཕྱིར་སེམས་གཞོལ་བ་ཁོ་ན་འཛིན་གྱི་ཤེས་པ་སྟེ། དེ་ལྟར་ཡང་བམ་པོ་ལྔ་བཅུ་པ་ལས་རྩོད་པ་ཞེས་བྱ་བ་ནི་འཁྲུག་ལོང་སྟེ་ཞེས་པ་དང་། ཊཱི་ཀ་ལས་ཚིག་གིཕྱིར་སེམས་གཞལ་བ་གང་ཡིན་པ་དེ་ནི་འཁྲུག་ལོང་ཞེས་བྱའི། ཁྲོ་བོ་ནི་མ་ཡིན་ནོ་ཞེས་སོ། །དེ་ལྟར་རྩོད་པའི་ངོ་བོ་དེ་ཁོ་ན་འཛིན་གྱི་ཤེས་པ་ཡིན་ན་ལུང་གཞི་ལས། དགེ་འདུན་སྣ་ཚོགས་སུ་སྨྲ་བ། འགལ་བར་སྨྲ་བ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/MTSO SNA BA SHES RAB BZANG PO_TSONAWA SHERAB SANGPO\/se06850a1.txt","subfolder":"MTSO SNA BA SHES RAB BZANG PO_TSONAWA SHERAB SANGPO","origin":"Autochthonous","scripture_category":null,"reference":null},"SCCT_class":null}
{"id":453,"text":"༄༅། །སེམས་ཀྱི་རླུང་གི་རྣམ་འཕྲུལ་ལོ། །ཞེས་དང་། དགོངས་པ་ལུང་སྟོན་ལས་ཀྱང་། །འདུ་ཤེས་ཅན་དང་འདུ་ཤེས་མེད། །སེམས་ཅན་དུ་བཏགས་འདི་གནས་པ། །དེ་རྣམས་རླུང་ལས་བྱུང་བ་སྟེ། །སླར་ཡང་རླུང་ལས་འགག་ས་ཡིན། །ཞེས་གསུངས་པའི་སྔ་མས་སྒྱུ་ལུས་ཀྱི་སྒྲུབ་གཞི་ནི་སྲོག་གི་རླུང་ཡིན་པར་བཤད་ལ། ཕྱི་མ་གཉིས་ཀྱིས་འགྲོ་བ་དང་དེའི་སྐྱེ་འཆི་སོགས་རླུང་སེམས་ཀྱི་རྣམ་འཕྲུལ་དུ་གསུངས་སོ། །སྒྱུ་ལུས་སྒྲུབ་ཚུལ་བསྡུ་ན། སྔར་བཞིན་སེམས་དབེན་ལེགས་པར་གོམས་ནས་མཐར་ཕྱིན་པའི་དབེའི་འོད་གསལ་ལས་ལུགས་ལག་ཏུ་ལངས་པའི་ཚེ། ཉེར་ཐོབ་གྲུབ་པ་དང་མཉམ་དུ་འགྲུབ་པ་ཡིན་ལ། དེ་ཡང་རླུང་ཐམས་ཅད་སྙིང་ཁའི་རྩ་འཁོར་གྱི་ནང་དུ་བསྡུས་ནས་ཐིམ་པས་སྣང་མཆེད་ཐོབ་གསུམ་དང་། ཁྱད་པར་འོད་གསལ་གྱི་བཞོན་པའི་རླུང་ཤིན་དུ་ཕྲ་བས་ཉེར་ལེན་དང་འོད་གསལ་གྱི་སེམས་ཀྱིས་ལྷན་ཅིག་བྱེད་རྐྱེན་བྱས་པ་ལ་བརྟེན་ནས་ཆུ་ལས་ཉ་ལྡང་བ་ལྟར་འགྲུབ་པར་འགྱུར་ཞིང་།སྐུ་དེ་སྒྱུ་མའི་དཔེ་བཅུ་གཉིས་ཀྱིས་མཚོན་པར་བྱར་ཡོད་དོ། །ལྡང་བ་ནི་ཐོག་མ་སྙིང་ཁ་ནས་གྲུབ་སྟེ་དེ་མ་ཐག་ལུས་ཀྱི་ཕྱིར་ལྡང་བ་དང་། ཐོག་མ་ཉིད་ནས་ལུས་ཀྱི་ཕྱི་རོལ་ཏུ་འགྲུབ་པའི་ཚུལ་གཉིས་སོ། །འདིར་བསྲེ་བ་ལ་བསྡུ་ན་ཆོས་སྐུ་ལོང་སྐུ་སྤྲུལ་སྐུའི་བསྲེ་བ་སྟེ་གསུམ་བཤད་ཅིང་། ཕྱེ་ན་རེ་རེ་ལའང་གསུམ་གསུམ་སྟེ་དགུ་བཤད་དེ། དེ་ཡང་སད་དུས་ཀྱི་སྐུ་གསུམ་དང་། གཉིད་དུས་ཀྱི་སྐུ་གསུམ་དང་། འཆི་དུས་ཀྱི་སྐུ་གསུམ་དང་བསྲེ་བའོ། །དེ་དག་ཀྱང་བསྡུ་ན་སད་དུས་ཆོས་སྐུ་དང་བསྲེ་བ་ནི། གཉིད་སད་པའི་དུས་སུ་ལུས་ལ་གནད་དུ་བསྣུན་པ་ལ་བརྟེན་ནས་སྟོང་བཞི་དགའ་བཞིའོ་ངོ་བོ་དྲང་སྟེ་འོད་གསལ་གྱི་དུས་སུ་བདེ་སྟོང་སྦྱར་ནས་བསྒོམ་པའོ། །སང་དུས་ཀྱི་ལོང་སྐུ་དང་བསྲེ་བ་ནི། འོད་གསལ་དེ་ལས་ཡིད་དོར་རམ་དངོས་གནས་ལ་སྒྱུ་ལུས་རྡོ་རྗེ་འཆང་གི་སྐུར་ལངས་པའོ། །སད་དུས་ཀྱི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/_GREL PA_GENERAL COMMENTARIES\/CHONE LAMA DRAKPA SHEDRUP_CO NE BLA MA GRAGS PA BSHAD SGRUB (1675-1748)\/s00215a.txt","subfolder":"CHONE LAMA DRAKPA SHEDRUP_CO NE BLA MA GRAGS PA BSHAD SGRUB (1675-1748)","origin":"Autochthonous","scripture_category":null,"reference":null},"SCCT_class":null}
{"id":454,"text":"འཇོག་མི་ནུས་པས། རྟོག་པ་དང་རྟོག་མེད་ཀྱི་ཚད་མ་གང་ཡིན་ཀྱང་ཚད་མར་སོང་ས་རྟོག་མེད་ཀྱི་སྣང་ཡུལ་དང་རྟོག་པའི་ཞེན་ཡུལ་རང་མཚན་ལ་མ་འཁྲུལ་བ་ཞིག་དགོས་སོ། །ཞེས་ཁས་ལེན་ལ། གཉིས་པ་རྟགས་ཕྱི་མ་ཁས་བླངས་ཚུལ་ནི། དེ་ལྟ་ན་དེའི་ཚེ་ཐ་སྙད་དུ་མིང་དུ་བཏགས་པ་ཙམ་མིན་པའི་དོན་ཡུལ་རང་གི་གནས་ཚུལ་གྱི་ངོ་པོའམ་རང་བཞིན་ཅིག་ལ་ཚད་མར་འགྲོ་དགོས་ཤིང་ལེགས་ལྡན་རང་གིས་ཁས་ལེན་པ་ཡང་ཡིན་ནོ། དེ་འདྲ་བའི་མ་འཁྲུལ་བའི་ཚད་མས་རྙེད་པའི་དོན་ཡིན་ན་བདེན་པ་ཡིན་དགོས་ཤིང་དེ་ཡིན་ན་ཤེས་བྱ་ཕྱིན་ཅི་ལོག་ཡིན་པར་འགལ་བས་ཕྱིན་ཅི་ལོག་མ་ལོག་ཐ་དད་པ་སོགས་རྟགས་ཕྱི་མ་འགྲུབ་པོ། །གཉིས་པ་འཁྲུལ་ཤེས་ཀྱི་རྙེད་དོན་ཕྱིན་ཅི་མ་ལོག་པར་འགལ་བར་བསྟན་པ་ནི། དེ་བཞིན་དུ་གྲངས་ཅན་གྱི་རྒྱུད་ཀྱི་ཤེས་པ་འཁྲུལ་པས་རྙེད་པའི་དོན་ཡིན་ན་ཡང་ཤེས་བྱ་ཕྱིན་ཅི་མ་ལོག་པ་ཡིན་པ་འགལ་ལོ། །གོང་གི་གཉིས་པ་དེས་ན་ཆོས་ཅན་མ་གྲུབ་པའི་སྐྱོན་སྤོང་མི་ནུས་པར་བསྟན་པ་ནི། དེའི་ཕྱིར་ཆོས་ཅན། མཐུན་སྣང་དུ་མ་གྲུབ་པའི་སྐྱོན་སྤོང་མི་ནུས་པའམ་སྐྱེན་སོ་ན་གནས་སོ། །གཉིས་པ་དོགས་སྤོང་ལ། ཆོས་ཅན་མཐུན་སྣང་བ་མེད་ཚུལ་ལ་དོགས་སྤོང་དང་། ཚད་མའི་རྙེད་དོན་གྱི་འཇོག་ཚུལ་ལ་དོགས་སྤོང་ངོ། །དང་པོ་ལ། དོགས་པ་དགོད་པ་དང་།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/DGE BSHES RTA MGRIN RAB BRTAN_Geshe Tamdrin Rabten (1920-1986)\/s00192m.txt","subfolder":"DGE BSHES RTA MGRIN RAB BRTAN_Geshe Tamdrin Rabten (1920-1986)","origin":"Autochthonous","scripture_category":null,"reference":null},"SCCT_class":null}
{"id":455,"text":"ཁྱད་ཅན། །མ་རུངས་འདུལ་ཕྱིར་ཤིན་ཏུ་ཁྲོས་ཀྱང་བློ་བཟང་འཇམ་དཔལ་རྡོ་རྗེ་དངོས། །གང་སྐུའི་སྤྱི་མགྲིན་སྙིང་གས་ལྟེ་གསང་གནས་ལྔར་པད་ཟླ་ཉི་གདན་ལ། །རིམ་བཞིན་འཇིགས་བྱེད་དཀར་དམར་མཐིང་གསེར་ལྡང་མ་ཧེའི་གདོང་བ་ཅན༑ ༑ཞལ་གཅིག་ཕྱག་གཉིས་གྲི་གུག་ཐོད་འཛིན་སྐུ་མདོག་དང་མཚུངས་ཡུམ་ལ་འཁྱུད། །འོད་ཟེར་ཕྱོགས་སྐྱོང་གནོད་སྦྱིན་གསང་བ་འཇིག་རྟེན་པ་རྣམས་ཞབས་ཀྱི་གདན། །མཐའ་སྐོར་རིམ་བཞིན་དངོས་བརྒྱུད་བླ་མ་ཡི་དམ་དཀྱིལ་འཁོར་ལྷ་ཚོགས་དང་། །སངས་རྒྱས་བྱང་སེམས་དཔའ་བོ་མཁའ་འགྲོ་བསྟན་སྲུང་རྒྱ་མཚོས་བསྐོར་ནས་བཞུགས། །དེ་དག་སྒོ་གསུམ་རྡོ་རྗེ་གསུམ་མཚན་ཧཱུཾ་ཡིག་འོད་ཟེར་ལྕགས་ཀྱུ་ཡིས། །རང་བཞིན་གནས་ནས་བསྒོམས་པ་དང་འདྲའི་ཡེ་ཤེས་པ་རྣམས་སྤྱན་དྲངས་གྱུར། །༈ ཆོས་རྣམས་རང་བཞིན་འགྲོ་འོང་དང་བྲལ་ཡང་། །སྣ་ཚོགས་གདུལ་བྱའི་བསམ་པ་ཇི་བཞིན་དུ། །ཅིར་ཡང་འཆར་བའི་མཁྱེན་བརྩེའི་འཕྲིན་ལས་ཀྱིས། །སྐྱབས་མགོན་དམ་པ་འཁོར་བཅས་གཤེགས་སུ་གསོལ། །ཕུན་ཚོགས་བདེ་ལེགས་འབྱུང་གནས་དུས་གསུམ་གྱི། །རྩ་བརྒྱུད་བླ་མ་ཡི་དམ་དཀོན་མཆོག་གསུམ། །དཔའ་བོ་མཁའ་འགྲོ་ཆོས་སྐྱོང་སྲུང་ཚོགས་བཅས། །ཐུགས་རྗེའི་དབང་གིས་འདིར་གཤེགས་བརྟན་པར་བཞུགས། །ཨོཾ་གུ་རུ་བུདྡྷ་བོ་དྷི་སཏྭ་དྷརྨཱ་པཱ་ལས་པ་རི་ཝཱ་ར། ཨེ་ཧྱེ་ཧི། ཛཿཧཱུཾ་བཾ་ཧོཿདམ་ཚིག་པ་དང་དབྱེར་མེད་བརྟན་པར་གྱུར། སྤྲོ་ན་མཚམས་འདིར་ཁྲུས་གསོལ་བྱ། ལན་ལག་བདུན་པ་འབུལ་བ་ལ། དང་པོ་ཕྱག་འཚལ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/BLA MA MCHOD PA_OFFERING TO LAMAS\/RTZA BA_ROOT TEXT\/s00315e.txt","subfolder":"RTZA BA_ROOT TEXT","origin":"Autochthonous","scripture_category":null,"reference":null},"SCCT_class":null}
{"id":456,"text":"༼༽་དངོས་པོ་རྣམས་དོན་དམ་པར་གཞན་ལས་སྐྱེ་ན་རྟག་པའི་རྒྱུ་ལས་སྐྱེ་འམ་མི་རྟག་པའི་རྒྱུ་ལས་སྐྱེ། དང་པོ་ལྟར་ན་དངོས་པོ་རྣམས་རིམ་ཅན་དུ་སྐྱེ་མི་སྲིད་པར་དངོས་པོ་རིལ་ཅིག་ཆར་དུ་སྐྱེ་བ་དང་། དངོས་པོ་གཅིག་ཀྱང་དུས་ཐམས་ཅད་དུ་སྐྱེ་བའམ་ཡང་ན་ལན་གཅིག་ཀྱང་མི་སྐྱེ་བར་འགྱུར་རོ།། མི་རྟག་པའི་རྒྱུ་ལས་སྐྱེ་ན་འབྲས་བུའི་དུས་ན་ཞིག་པའི་རྒྱུ་ལས་སྐྱེ་འམ། འབྲས་དུས་ན་མ་ཞིག་པ་ལས་སྐྱེ། དང་པོ་ལྟར་ན་ཞིག་པ་དངོས་མེད་ཡིན་པས་རྒྱུར་མི་འཐད་པའི་ཕྱིར་འབྲས་བུ་རྒྱུ་མེད་དུ་སྐྱེ་བར་འགྱུར་ཞིང་། གཉིས་པ་ལྟར་ན་རྒྱུ་འབྲས་དུས་མཉམ་དུ་འགྱུར་བས་བསྐྱེད་བྱ་སྐྱེད་བྱེད་དུ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.27 (GRUB MTHA__SIDDHANTA)\/lcang skya rol pa_i rdo rje_changkya rolpay dorje\/GRUB MTHA_ CHEN MO_GREAT BOOK ON COMPARATIVE SCHOOLS\/_GREL PA_COMMENTARIES\/s00986e3.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":457,"text":"བསྒྲིབས་པ་ལྟ་བུ་བླ་མ་སངས་རྒྱས་ནས་བརྒྱུད་པ་མ་ཆད་པའོ། །མེ་ཤེལ་དང་འདྲ་བ་བླ་མའི་གདམས་ངག་དེ་སྒྲོ་སྐུར་དང་བྲལ་བའོ། །སྤྲ་བ་རླན་མེད་ལྟ་བུ་སློབ་མ་དེ་ཚེ་ཐོག་མ་མེད་པ་ནས་བསོད་ནམས་ཀྱི་ཚོགས་བསགས་པས་བླ་མ་དེ་ལ་སངས་རྒྱས་ཀྱི་འདུ་ཤེས་སུ་ལྟ་བའོ། །དེ་རྣམས་ཚོགས་པ་ལས་ཉམས་སུ་མྱོང་བ་སྐྱེ་བ་དེ་སུས་ཀྱང་དགག་པར་མི་ནུས་སོ། ། དེས་ནི་ཕྱག་རྒྱ་ཆེན་པོ་དེ་བླ་མའི་གདམས་ངག་གིས་རྟོགས་པར་བསྟན། དམན་པ་ལ་སོགས་པའི་ཚིགས་སུ་བཅད་པ་གཅིག་གིས་ཕྱག་རྒྱ་ཆེན་པོའི་དོན་དེ་བློ་ལ་བཞག་པའི་ཐབས་མདོར་བསྟན། རྒྱས་བཤད་ཀྱིས་གོང་གི་མདོར་བསྟན་གྱི་ཚིག་རྩ་བར་བླངས་ནས་བཤད་དེ་གཞུང་དུ་བརྟག་།ཕྲ་བ་ནི་རྡུལ་ཕྲ་རབ་བོ། །དངོས་པོ་ནི་རགས་པ་རི་བོ་མཆོག་རབ་བོ། ། ཡངས་པ་ནི་ཕྲ་བ་རྡུལ་ཕྲ་རབ་ཀྱང་མིན། རགས་པ་རི་བོ་མཆོག་རབ་ཀྱང་མིན་པའི་བར་པ་རྩིག་པ་སྣམ་བུ་དང་བུམ་པ་ལ་སོགས་པ་བསྡུས་པའོ། །མིག་ལ་སོགས་པའི་དབང་པོ་རྣམ་པ་དྲུག་དང་། བརྟན་པ་སྣོད་ཀྱི་འཇིག་རྟེན་དང་། གཡོ་བ་བཅུད་ཀྱི་སེམས་ཅན་ནོ། །ང་ཉིད་མེད་ནི་དེ་རྣམས་ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་རོ་གཅིག་པའོ། ། །མཉམ་ཉིད་ནི་ཡེ་ཤེས་སུའོ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2669_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":458,"text":"པ་ཆོས་རྗེ་ངག་དབང་ཆོས་འཕེལ། འདར་པ་ཆོས་རྗེ་བསམ་གཏན་སོགས་སོ་སོའི་ཞབས་བརྟན་འབུལ་བསྐུར་རྣམས་དང་། དབོན་པོ་སོ་སོའི་འབུལ་བསྐུར། སྦི་ལིག་ཐུ་ནོ་མོན་ཁང་ཞི་བར་གཤེགས་པའི་བསྔོ་ཞུས་དང་། དེའི་སྐུ་ཚ་ལྷ་བཙུན་བློ་བཟང་མཆོག་གྲུབ་ནས་ཞབས་བརྟན། འདར་བ་ཐུབ་བསྟན་ཡར་འཕེལ་བཅས་ནས་བརྟན་བཞུགས་ཕུལ་བ་སོ་སོ་བདག་གིར་མཛད། མི་ངོ་རྣམས་ལ་ཕྱག་དབང་དང་གཡོག་བྱིངས་ལ་ཞལ་མཇལ་བཅས་གནང་། ཉེར་གཉིས་ཀྱི་ཉིན་ལྷ་བབས་དུས་ཆེན་དང་བསྟུན་འཆི་མེད་ལྷ་ཁང་གི་རྟེན་གཙོའི་གཡས་གཡོན་ཕྱོགས་སུ་རྟེན་གཙོར་རྒྱལ་བ་ཚེ་དཔག་མེད་ཀྱི་སྣང་བརྙན་བཀྲ་ཤིས་ལི་མ་བཟོ་བཀོད་རྨད་དུ་བྱུང་བ་པདམའི་གདན་དང་བཅས་པའི་དབངས་ལ་ཁྲུ་གང་སོར་གསུམ་ཡོད་པ་དབུ་རྒྱན་སོགས་བཟང་གཡུའི་ཁྲ་ལྡན་ཁྲི་དྲུག་འདེགས་ཅན་རིན་པོ་ཆེ་སྣ་ཚོགས་ཀྱི་ཟར་ཚག་གིས་སྤྲས་པ། ན་བཟའ་བཟང་གོས་བརྩེགས་བ་ཅན་གཉིས་དང་། དཔལ་མགོན་ཀླུ་སྒྲུབ་ཀྱི་ཐུགས་དམ་རྟེན་ལ་འདྲ་ལྷས་ཀྱི་གྲས་སུམ་ཅུ་བཅས་གསར་བཟོས་ཀྱིས་བཞུགས་སུ་གསོལ་བར་རྗེ་བླ་མ་ཉིད་ནས་རབ་གནས་དང་མཆོད་པ་ཕུལ་དུ་ཕྱིན་པ་གནང་། དེ་སྐབས་གོང་མ་ཆེན་པོ་ནས་བསྟན་འགྲོའི་དཔལ་མགོན་དམ་པ་ལྕང་སྐྱ་རིན་པོ་ཆེ་བོད་དབུས་གཙང་གི་ལྗོངས་སུ་ཐུགས་རྫོགས་བཞེས་པ་སོགས་ཀྱི་ཆེད་དུ་ཕེབས་ཆོག་པའི་བཀའ་གནང་བ་ལྟར་དབུས་གཙང་དུ་ཕེབས་ཤིང་། ཁྱད་པར་དུ་རྗེ་བླ་མ་ཉིད་ཀྱི་ཞལ་མཇལ་བ་དང་། སོ་སོ་ཐར་པའི་སྔོམ་པའི་བདུད་རྩི་སོགས་ཀྱི་སྐལ་བ་བཞེས་པའི་ཆེད་དུ་ཕེབས་པ་ལྟར། རྒྱལ་རྩེ་རྫོང་དུ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/PAn CHEN GNYIS PA BLO BZANG YE SHES_SECOND PANCHEN LAMA LOBSANG YESHE\/sn12216e.txt","subfolder":"PAn CHEN GNYIS PA BLO BZANG YE SHES_SECOND PANCHEN LAMA LOBSANG YESHE","origin":"Autochthonous","scripture_category":null,"reference":null},"SCCT_class":null}
{"id":459,"text":"༄༅། །བཅོམ་ལྡན་འདས་མི་སྣང་བར་གྱུར་པས་ཞུར་མེད་པ་དང་། འཁོར་གྱི་དེ་བཞིན་གཤེགས་པ་རྣམས་ལ་བྱང་ཆུབ་སེམས་དཔའ་རྣམས་ཇི་ལྟར་འདྲི་བ་དེ་བསྟན་པར་བྱ་བའི་ཕྱིར། དེ་ནས་ཞེས་བྱ་བ་ལ་སོགས་པ་གསུངས་ཏེ། བཅོམ་ལྡན་འདས་ཞེས་པ་ནི་བོད་པའོ། །དེ་བཞིན་གཤེགས་པ་ཐམས་ཅད་ནི་རྫོགས་པ་དང་མ་རྫོགས་པ་རྣམས་སོ། །དེ་རྣམས་ཀྱི་སྐུ་དང་གསུང་དང་ཐུགས་རྡོ་རྗེའི་གསང་བ་ནི། དེ་ཁོ་ན་ཉིད་དེ་དེ་སྟོན་པའི་གཞུང་བསྡུས་པ་ནི་འདུས་པ་སྟེ། དེར་དབང་བསྐུར་བ་ནི་དེ་བཞིན་གཤེགས་པ་ཐམས་ཅད་ཀྱིས་རྗེས་སུ་གནང་ཞིང་བདག་པོར་མཛད་པའོ། །འཇིག་རྟེན་དང་འཇིག་རྟེན་ལས་འདས་པའི་སྤྱོད་པ་སྟོན་པས་ན་སློབ་དཔོན་ཏེ། སློབ་དཔོན་གྱི་སྐད་དོད་ཨ་ཙ་རྱཱ་ལ་ངེས་ཚིག་གིས་ཨཱ་ཙཱ་རཱཾ་སྤྱོད་པ་དརྵ་ཡ་ཏི་སྟོན་པ་སྟེ་བདག་པོ་དེ་བཞིན་གཤེགས་པ་ཐམས་ཅད་ཅེས་པ་ཁྱེད་རྣམས་དང་། བྱང་ཆུབ་སེམས་དཔའ་ཐམས་ཅད་ཀྱིས། ཞེས་པ་བདག་ཅག་རྣམས་ཀྱིས། ཇི་ལྟར་རྣམ་པ་གང་གིས་བལྟ་བར་བྱ་ཞིང་ཤེས་པར་བགྱི་ཞེས་བྱམས་པས་བསྐུལ་བ་དང་།། ༈ དེ་བཞིན་གཤེགས་པ་རྣམས་ཀྱིས་གསུངས་པ་ནི། རིགས་ཀྱི་བུ་ཞེས་བྱ་བ་ལ་སོགས་པ་སྟེ། སྟོན་པ་པོ་དེ་ནི་བྱང་ཆུབ་ཀྱི་སེམས་རྡོ་རྗེ་བཞིན་དུ་བལྟ་ཞེས་པ་སྟེ། རྡོ་རྗེ་འཆང་ཆེན་པོ་དང་འདྲ་བར་བལྟ་བར་བྱ་ཞིང་ཤེས་པར་བྱའོ། །དེ་ཅིའི་ཕྱིར་ཞེ་ན། བྱང་ཆུབ་ཀྱི་སེམས་དང་སྟེ་རྡོ་རྗེ་འཆང་ཆེན་པོ་དང་། སློབ་དཔོན་ནི་མི་བསྐྱོད་པ་སྟེ་གཉིས་པོ་འདི་དག་ནི་རྣམ་པ་གཉིས་སུ་དབྱེར་མེད་དེ། རྒྱུ་རྡོ་རྗེ་འཆང་དང་འབྲས་བུ་མི་བསྐྱོད་པ་གཉིས་ཐ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/_GREL PA_COMMENTARIES\/s05282e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":460,"text":"སླེབ་སྟེ་གནས་བརྟན་དཀོན་མཆོག་འབྱུང་གནས་ལ་གསེར་རྣམས་ཕུལ། ཇོ་བོའི་ལོ་རྒྱུས་དང་ལོ་ཙཱ་བའི་འཕྲིན་རྒྱས་བར་གསོལ། བསྟན་བཅོས་དེ་པཎྜི་ཏ་རྣམས་ལ་གཟིགས་སུ་ཕུལ་བས་ནན་ཏར་མཉེས་ནས་བསྟན་བཅོས་འདི་ལེགས། ཡི་གེ་ཕྱག་བྲིས་མ་ནོར་བར་འདུག་གསུང་སྟེ་རྒྱལ་མཚན་གྱི་རྩེ་ལ་བཏགས་ནས་ཞག་ཉི་ཤུ་རྩ་གཅིག་ཏུ་མཆོད་པ་རྒྱ་ཆེན་པོ་མཛད། དེར་གནས་བརྟན་གྱི་ཞལ་ནས་ཇོ་བོ་འབྱོན་དུ་རེ་བ་ཡིན་ཏེ་ཆོས་འདི་ཕེབས་པས་ཇོ་བོ་དང་ཁྱད་མེད། དེ་ཇོ་བོ་བོད་ན་འགྲོ་དོན་ཆེ་བ་དེ་ལྷག་པར་དགའ། ཇོ་བོ་བོད་ལ་དང་པོ་ནས་མཉེས་པ་ང་རང་ལ་རྒྱུས་ཡོད། ད་སྐུ་ན་སོ་བྱོན་པས་བཤུལ་ཐག་རིང་པོ་ལ་ཚུར་སྦྱན་མ་དྲང་བར་བསྟན་བཅོས་འདི་ལ་འགྲེལ་བ་ཅིག་མཛད་ནས་བསྐུར་བ་ཞུ་གསུངས་ནས་གཉིས་པོ་ཚུར་བཏང་། ཁོང་གཉིས་པོས་ཀྱང་ཚུར་འཁོར་ནས་ཇོ་བོ་དཔོན་གཡོག་ལ་ཞུ་འཕྲིན་སྙན་དུ་གསོལ་བས་ནན་ཏར་མཉེས་ཤིང་། ཁྱད་པར་ལོ་ཙཱ་བའི་ཞལ་ནས་སློབ་དཔོན་གནས་བརྟན་གྱིས་རི་བས་ཀྱང་ལྕི་བའི་ཁུར་གཅིག་བསྐུར་བ་དེ་ད་སངས་ཀྱི་སོང་གསུང་། ཇོ་བོས་ཀྱང་དེ་འཕྲལ་དུ་འགྲེལ་པའི་དབུ་བཙུག་ནས་དཀའ་འགྲེལ་ཞིག་མཛེས་དེ་སླར་ཁོང་གཉིས་པོ་ལ་བསྐུར་བས་པཎྜི་ཏ་རྣམས་ཀྱིས་ཉིན་ལམ་མང་པོ་ནས་བསུ་བ་བྱས། རྒྱལ་མཚན་གྱི་རྩེར་བཏགས་ནས་མཆོད་པ་ཆེན་པོ་མཛད་དོ། །དེ་ཡང་། དེང་སང་བསྟན་འགྱུར་ནང་ན་ལམ་སྒྲོན་རང་འགྲེལ་ཞེས་གྲགས་པ་འདི་ལ་ཇོ་བོས་མཛད་ངེས་པ་དང་། ཇོ་བོས་མ་མཛད་པར་གཞན་གྱིས་གསར་དུ་བསྣན་པའི་ཆ་གཉིས་ཡོད་དེ་རྒྱ་གར་གྱི་པཎྜི་ཏ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.12 (BLA BRGYUD_LAMA LINEAGE)\/LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION\/S05985E1.TXT","subfolder":"LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION","origin":"Autochthonous","scripture_category":null,"reference":null},"SCCT_class":null}
{"id":461,"text":"༄༅། །རྟུལ་དང་། ཆགས་བྲལ་སྔོན་སོང་གི་ཞུགས་པ་དབང་རྣོན་ཏེ་གསུམ་བསྟན་པའི་ཕྱིར། དེ་ཡང་ཡིན་ཏེ། སྐབས་འདིར་མངོན་པ་ནས་བཤད་པ་དང་མཐུན་པར་བསྟན་པ་གང་ཞིག་།མངོན་པ་ནས། དབང་བོ་རྣོ་རྟུལ་དེ་དག་ཏུ། །དད་དང་ཆོས་ཀྱི་རྗེས་འབྲང་བ། །སྒོམ་པས་སྤང་བྱ་མ་སྤངས་ན། །འབྲས་བུ་དང་པོ་ལ་ཞུགས་པ། །རྣམ་ལྔའི་བར་བཅོམ། །ཞེས་རྒྱུན་ཞུགས་ཞུགས་པ་དང་། གཉིས་པ་ལ། དགུ་པ་ཚུན་ཆད་ཟད་པ་ཡིན། །ཞེས་ཆགས་བྲལ་སྔོན་སོང་གི་ཕྱིར་འོང་ཞུགས་པ་དང་། འདོད་པའམ་ཡང་ན་གོང་མ་ལས། །ཆགས་བྲལ་གསུམ་པ་ལ་ཞུགས་པ། །ཞེས་ཆགས་བྲལ་སྔོན་སོང་གི་ཕྱིར་མི་འོང་ཞུགས་པ་བསྟན་པའི་ཕྱིར། འོ་ན། མངོན་པར། ཆགས་བྲལ་སྔོན་སོང་གི་ཕྱིར་འོང་ཞུགས་པ་དབང་པོ་རྣོ་རྟུལ་གཅིག་ཏུ་དང་། ད་འདྲ་བའི་ཕྱིར་མིའོང་ཞུགས་པ་དབང་པོ་རྣོ་རྟུལ་གཅིག་ཏུ་བགྲངས་ལ། འདིར་དེ་འདྲ་བའི་ཞུགས་པ་གཉིས་བསྲེས་ཏེ་དབང་པོའི་སྒོ་ནས་གཉིས་སུ་བགྲངས་པ་ཇི་ལྟར་ཡིན་ཞེ་ན། འདིར་དེ་ལྟར་བགྲངས་པ་ནི་དབང་པོ་རྣོ་རྟུལ་གྱི་མདོ་གཉིས་ལས་མེད་པའི་རྒྱུ་མཚན་གྱིས་ཡིན་གསུངས། དད་དང་མཐོང་ཐོབ། ཅེས་པས་དགེ་འདུན་གཉིས་བསྟན་ཏེ། ཆགས་བྲལ་སྔོན་སོང་གི་ཕྱིར་འོང་འབྲས་གནས་དད་ཐོབ་གཉིས་གཅིག་ཏུ་དང་། དེ་འདྲ་བའི་ཕྱིར་མིའོང་འབྲས་གནས་དད་ཐོབ་གཉིས་གཅིག་ཏུ་བགྲངས་པའི་ཕྱིར། མངོན་པ་ལས། སྔར་དྲངས་པའི་ཚིགས་བཅད་གཉིས་ཀྱིས་ཞུགས་པ་གསུམ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/CHOS RJE NGAG DBANG DPAL LDAN_CHUJE NGAWANG PELDEN\/SPYI DON_OVERVIEW\/s00982e1.txt","subfolder":"SPYI DON_OVERVIEW","origin":"Autochthonous","scripture_category":null,"reference":null},"SCCT_class":null}
{"id":462,"text":"ཕུང་པོའི་བདུད་བཅོམ་སྟེ། ལས་ཉོན་གྱི་དབང་གིས་བྱུང་བའི་ཟག་བཅས་ཀྱི་ཕུང་པོ་བཅོམ་པའི་ཕྱིར། ཕྱིར་མི་ལྡོག་པའི་རྟགས་ཐོབ་ནས་ལྷའི་བུའི་བདུད་བཅོམ་སྟེ། དཀོན་མཆོག་གསུམ་ལ་ཤེས་ནས་དད་པ་ཐོབ་པའི་ཕྱིར། ས་བརྒྱད་པ་ཐོབ་ནས། བདུད་གཞན་གསུམ་རས་པ་བཅོམ་སྟེ། རྣམ་པར་མི་རྟོག་པའི་ཡེ་ཤེས་ལ་དབང་བསྒྱུར་ཐོབ་པའི་ཕྱིར་ཐེག་ཆེན་གྱི་དབང་དུ་བྱས་ན། བདུད་བཞི་མ་ལུས་པར་བཅོམ་པ་དང་། སངས་རྒྱས་ཐོབ་པ་དུད་མཉ་ཞེས་ཟེར། བདུད་བཞི་མ་ལུས་པར་བཅོམ་པའི་ཐེག་ཆེན་གྱི་གང་ཟག་ཡིན་ནས་སངས་རྒྱས་འཕགས་པ་ཡིན་དགོས་པར་ཐལ། ཐེག་ཆེན་གྱི་དབང་དུ་བྱས་ན་བདུད་བཞི་མ་ལུས་པར་བཅོམ་པ་དང་། སངས་རྒྱས་པ་དུས་མཉམ་པའི་ཕྱིར། འདོད་ན། ལྷག་མེད་མྱང་འདས་ལ་གནས་པའི་གཉིས་ཀའི་ཆ་ལས་རྣམ་པར་གྲོལ་པའི་ཉན་ཐོས་དགྲ་བཅོམ་པའི་རྟོགས་པ་སྔོན་དུ་སོངས་བའི་བྱང་སེམས་ཚོགས་ལམ་པ་དེ། བདུད་བཞི་མ་ལུས་པར་བཅོམ་པའི་ཐེག་ཆེན་གྱི་གང་ཟག་ཡིན་པར་ཐལ། དེས་དེ་མ་ལུས་པར་བཅོམ་པའི་ཕྱིར། མ་གྲུབ་ན་དེར་ཐལ། དེས་ལྷའི་བུའི་བདུད་ཀྱང་བཅོ།ཉོན་མོངས་པའི་བདུད་ཀྱང་བཅོ། འཆི་བདག་བདུད་ཀྱང་བཅོ། ཕུང་པོའི་བདུད་ཀྱང་བཅོམ་པའི་ཕྱིར། དང་པོ་མ་གྲུབ་ན། དེར་ཐལ། དཀོན་མཆོག་གསུམ་ལ་ཤེས་ནས་དད་པ་ཐོབ་པའི་ཕྱིར། འཁོར་གསུམ། གཉིས་བསམ། གཉིས་བ་མ་པའི་ཕྱིར། རྩ་བར་འདོད་ན། དེ་ཆོས་ཅན། བྱང་སེམས་མ་ཡིན་པར་ཐལ། སངས་རྒྱས་ཡིན་པའི་ཕྱིར་དེར་ཐལ། བདུད་བཞི་མ་ལུས་པར་བཅོམ་པའི་ཐེག་ཆེན་གྱི་གང་ཟག་ཡིཧ་པའི་ཕྱིར། འཁོར་གསུམ། རོང་ཊི་ཀ་པ་ན་རེ། ཐེག་དམན་གྱི་མཐོན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/MTHA_ DPYOD_DIALECTIC ANALYSIS\/s06815i4.txt","subfolder":"MTHA_ DPYOD_DIALECTIC ANALYSIS","origin":"Autochthonous","scripture_category":null,"reference":null},"SCCT_class":null}
{"id":463,"text":"ཨི་པར་ཆུ་སོ་ཞེས་སོ། །མཚམས་མཐའི་ནང་ཞེས་པ་ནི་སྡོམ་འབྱུང་ལས་མཚོགས་མའི་མཚམས་ནི་འབབ་པའི་རྩ་ཞེས་གསུངས་པ་ལྟར་རོ། །ཆག་འགྱུར་སོགས་ལས་འདོམས་པར་ཞེས་འབྱུང་ཡང་། མར་དོའི་འགྱུར་ལས་མཚམས་མཐའ་ཞེས་འབྱུང་བ་ལེགས་ཏེ། ཀུན་སྤྱོད་དང་རྡོ་རྗེ་མཁའ་འགྲོ་ལས་མཚོགས་མའི་སྲུབས་དང་། མངོན་བརྗོད་ལས་སྐྲ་མཐའ་ཞེས་པ་དང་དོན་འདྲ་ཞིང་སྔར་བཤད་པའི་རྒྱུད་གསུམ་གྱིའང་དོན་ནོ། །དམར་པོ་འབབ་པ་ནི་སྡོམ་འབྱུང་ལས་ཁྲག་འབབ་པར་བཤད་པ་ལྟར་ཏེ། ཀུན་སྤྱོད་དང་མངོན་བརྗོད་དང་རྡོ་རྗེ་མཁའ་འགྲོ་དང་ཡང་མཐུན་ནོ། །མཆི་མ་དང་མཆིལ་མ་ཞེས་སྡོམ་འབྱུང་སོགས་མང་པོ་ལས་གསུངས་པས། ལཱུ་ཨི་པ་ལ་ཡང་མི་མཐུན་པ་སྣང་ཡང་ཆག་འགྱུར་ལས་སྔ་མ་བཞིན་འབྱུང་བ་དག་གོ། ཕྱི་མ་ལ་ལུད་སྐམ་འབབ་པར་སཾ་བྷུ་ཊ་ལས་སོ། །ཐ་མ་ལ་སྣབས་ཞེས་ཀུན་སྤྱོད་དང་མངོན་བརྗོད་ལས་ཀྱང་འབྱུང་ལ། སྡོམ་འབྱུང་ལས་སྣ་ཆུ་འབབ་པར་ཡང་གསུངས་སོ། །བྱིས་པའི་སྣབས་ཞེས་པ་ནི་མཚོན་པ་ཙམ་མོ། །རྣམ་དག་གི་སྐབས་སུ་སོ་དང་སེན་མོ་སོགས་དཔའ་བོར་བཤད་པ་ལྟར་མི་འགལ་ཡང་། ལུས་དཀྱིལ་གྱི་སྐབས་སུ་ནི་རྩ་དེ་དག་ནས་སོ་དང་སེན་མོ་སོགས་སྐྱེད་པའི་ཁམས་འབབ་པ་ལས་དཔའ་བོ་རྣམས་བསྐྱེད་པར་བྱ་དགོས་ཏེ། རྩ་ལས་རྣལ་འབྱོར་མ་སྐྱེད་པའི་རགས་པས་སོ། །དེ་གཉིས་ཀྱང་རྣམ་པ་ཐམས་ཅད་དུ་ངེས་པ་ནི་མིན་ཏེ། མངོན་བརྗོད་ཀྱི་བཅུ་གཉིས་པ་དང་ཕག་མོ་མངོན་འབྱུང་དུ་སོ་དང་སེན་མོ་སོགས་དཔའ་མོ་ཉེར་བཞིར་ཡང་བཤད་པའི་ཕྱིར་རོ། །རྒྱུད་དེ་རྣམས་ཀྱི་དོན་ནི་དྲིལ་བུ་ཞབས་ཀྱིས། འདི་དག་གནས་སུ་རྣལ་འབྱོར་མ། །རྩ་ཡིན་དཔའ་བོ་ཉི་ཤུ་བཞི། །ལུས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/BDE MCHOG_HIGHEST BLISS (SHANVARA)\/MNGON RTOGS_RITUAL OF REALIZATION (ABHISAMAYA)\/s05320e.txt","subfolder":"MNGON RTOGS_RITUAL OF REALIZATION (ABHISAMAYA)","origin":"Autochthonous","scripture_category":null,"reference":null},"SCCT_class":null}
{"id":464,"text":"༄༅། །རྣམ་དཔྱོད་དང་ལྡན་པ་རྣམས་ཀྱིས་དཔྱད་པར་བྱའོ།། །།རྡོ་རྗེ་བདུད་རྩིའི་དཀྱིལ་འཁོར་ཕྱི་མ་གསུམ་རྫོགས་འཕྲེང་དང་ཀྲི་ཡ་གཉིས་ཀ་ལས་རྡོ་རྗེ་བདུད་རྩིའི་རྒྱུད་ལ་ཞལ་འཕང་མཛད་ནས་ལྷའི་གྲངས་དང་མངོན་རྟོགས་ཀྱི་གསལ་ཁམ་གསུངས། རྡོ་རྗེ་བདུད་རྩིའི་རྒྱུད་ལས་གསུངས་པ་ནི། དེའི་ལེའུ་དང་པོ་ལས། ཟུང་གསུམ་དཀྱིལ་འཁོར་བྲིས་ནས་སུ། །གསང་བའི་པདམ་མཱ་མྐཱི། །ནང་དུ་སྙིང་པོ་དང་ལྡན་པའི། །པདམ་འདབ་བརྒྱད་པ་ནི་བྱ། །དེ་དབུས་གསང་ཆེན་རིག་མ་དང་། །གཙོ་བོ་ཞལ་གསུམ་ཕྱག་དྲུག་བ། །དང་པོའི་ཞལ་ནི་ནག་པོ་སྟེ། །གཡས་པ་ལ་ནི་དཀར་པོར་འདོད། །གཡོན་དུ་དམར་པོར་རབ་གསུངས་ཏེ། །ལྷ་ཡི་རྒྱན་གྱིས་བརྒྱན་བྱས་པ། །ལྷ་ཡིན་བཟའ་མེ་ཏོག་འཕྲེང་། །ལྷ་ཡི་དྲི་ཡི་བྱུག་བྱེད་པ༑ ༑ལྷ་ཡི་དངོས་གྲུབ་བྱེད་ཞི་བ། །སྐུ་གསུང་ཐུགས་ཀྱི་རྡོ་རྗེ་ཅན། །ཕྱི་རོལ་ཏུ་ནི་དཀྱིལ་འཁོར་ཡང་། །སྒོ་བཞི་བ་ནི་རབ་ཏུ་བརྟགས། །ཤར་དུ་ཁྲོ་གཉེར་མ་བྙག་སྟེ། །ལྷོ་ན་འཇིགས་པར་འཇིགས་བྱེད་མ། །ནུབ་ན་རྟ་ཡི་གཟུགས་ཅན་མ། །བྱང་དུ་ཚོགས་ཀྱི་འདྲེན་མ་མོ། །མཁས་པས་པདམ་འདབ་བརྒྱད་ལ། །རིག་མ་བརྒྱད་ནི་མཉམ་བོར་བྲིས། །མཛེས་པ་མོ་དང་ཞི་བའི་ཞལ། ། ཟླ་བ་མོ་དང་དུང་ཅན་མོ། །རི་བོང་འཛིན་དང་དཀྱིལ་འཁོར་མོ། །རི་བོང་འཛིན་རི་མོ་ཡི་དགའ། །ཡིད་ལ་བདེ་བར་བྱེད་མ་དག་།རིག་མ་བརྒྱད་དང་དགེ་མ་བརྒྱད། །ཐམས་ཅད་ཞལ་གསུམ་ཕྱག་དྲུག་པ། །སྣ་ཚོགས་གཟུགས་ནི་ཡིད་དགའ་མ། །ཕྱོགས་རྣམས་དག་ནི་མཚམས་དག་ལ། །རྟག་པ་རུ་ནི་བྲི་བར་བྱ། མཆོད་པ་བི་ཝང་རྔ་དེ་བཞིན། །དེ་བཞིན་སྤོས་དང་མེ་ཏོག་སོགས། །","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/KRI YA_ACTION CLASS OF TANTRA (KRIYA TANTRA)\/DBANG_EMPOWERMENT (ABHISHEKA)\/s00154e.txt","subfolder":"DBANG_EMPOWERMENT (ABHISHEKA)","origin":"Autochthonous","scripture_category":null,"reference":null},"SCCT_class":null}
{"id":465,"text":"༄༅། །རྣམས་འདོར་དགོས་པར་འགྱུར་ཞིང་དཔྱད་གཞི་ཡང་ཤིན་ཏུ་ཆེ་སྟེ་ངོ་བོ་ཉིད་མེད་པར་སྨྲ་བའི་སྐབས་ཀྱི་མཇུག་ཏུ་གསལ་བར་འགྱུར་རོ། །དེ་ལ་འགའ་ཞིག་ཉི་ཁྲི་བྱམས་ཞུས་ཀྱི་ལེའུ་དང་དགོངས་འགྲེལ་གཉིས་བརྗོད་བྱ་མི་འདྲ་ན། གཞུང་ལས། འདི་གཉིས་འདྲ་མོ་ཡོད་པས་ཁྱད་པར་དབྱེ་དཀའ། ཞེས་གསུངས་པ་དང་འགལ་ལ། འདྲ་ན། དེ་གཉིས་དོན་གཅིག་ན་དེ་ལྟར་འཐད་ཀྱང་། ནས། དགོངས་པ་མིན་ནོ། །ཞེས་གསུངས་པ་དང་འགལ་ཟེར་བའང་བཤད་མ་ཐག་པ་དེས་སེལ་ནུས་སོ།།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/_JIGS MED DAM CHOS RGYA MTSO_Jigme Damchu Gyatso (1898-1946)\/s00302m.txt","subfolder":"_JIGS MED DAM CHOS RGYA MTSO_Jigme Damchu Gyatso (1898-1946)","origin":"Autochthonous","scripture_category":null,"reference":null},"SCCT_class":null}
{"id":466,"text":"རྫུན་པ་ཡིན་པར་མ་གཤེགས་པའི་གནང་ཀྱིས་སོ། ཞེས་གསུངས་པའི་ཕྱིར། རྩ་བར་འདོད་ན། བུམ་སོགས་ཆོས་ཅན། དགྲ་བཅོམ་པ་དང་དག་པའི་སློབ་པ་འཕགས་པའི་རྗེས་ཐོག་ཀྱི་ཡི་ཤེས་ཀྱི་ངོར་ཀུན་རྫོབ་བདེན་པ་མ་ཡིན་པར་ཐལ། དེའི་དོར་བདེན་པ་མ་ཡིན་པའི་ཕྱིར། ཁྱབ་པ་ཁས། རྟགས་དེར་ཐལ། དེ་འདྲའི་རྗེས་ཐོབ་ཡེ་ཤེས་ཀྱིས་བདེན་པར་མི་འཛིན་པའི་ཕྱིར། དེར་ཐལ། ཁྱོད་བདེན་འཛིན་སྤངས་བའི་གང་ཟག་གི་རྗེས་ཐོབ་ཡེ་ཤེས་ཡིན་པའི་ཕྱིར། རང་འགྲེལ་ལས༑ དེ་ཡང་ཉན་ཐོས་རང་རང་སངས་རྒྱས་དང་བྱང་ཆུབ་སེམས་དཔའ་ཉོན་མོངས་པ་ཅན་གྱི་མ་རིག་པ་སྤངས་པ། འདུ་བྱེད་གཟུགས་བརྙན་ལ་སོགས་བའི་ཡོད་པ་ཉིད་དང་འདྲ་བར་གཟིགས་པ་རྣམས་ལ་བཅོས་མའི་རང་བཞིན་ཡིན་གྱི་བདེན་པ་ནི་མ་ཡིན་ཏེ། བདེན་པར་མངོན་པར་རློམ་པ་མེད་པའི་ཕྱིར་རོ། ཞེས་གསུངས་པའི་ཕྱིར། བྱས་པ་ལ་ཁོ་ན་རེ། རྩ་བར་འདོད་པ་ཡིན་ཏེ། དེ་འདྲའི་རྗེས་ཐོབ་ཡེ་ཤེས་ཀྱི་དོར་ཀུན་རྫོབ་ཙམ་ཡིན་ལ་ཀུན་རྫོབ་བདེན་པ་མ་ཡིན་པའི་ཁྱད་པར་བཤད་པའི་ཕྱིར་ཏེ། རང་འགྲེལ་ལས། དེ་ལས་གཞན་པ་རྣམས་ལ་ནི་སྒྱུ་མ་ལ་སོགས་པ་ལྟར་རྟེན་ཅིང་འགྲེལ་བར་འབྱུང་བ་ཉིད་ཀྱིས་ཀུན་རྫོབ་ཙམ་དུ་འགྱུར་རོ། ཞེས་གསུངས་པའི་ཕྱིར་ན་མ་ཁྱབ་སྟེ། ལུང་དེས་བུམ་སོགས་ཡེ་ཤེས་དེའི་བོར་རྫུ་པ་ཀུན་རྫོབ་སྒྱུ་མ་ལྟ་བུ་ཙམ་ཡིན་གྱི་མ་བཅོས་པའི་བདེན་གྲུབ་མ་ཡིན་བར་བཤད་པ་ཙམ་ཡིན་པའི་ཕྱིར། དེར་ཐལ། ཉན་ཐོས་དགྲ་བཅོམ་སོགས་གསུམ་གྱི་དོར་མི་བདེན་པས་དངོས་པོ་རྣམས་རྟོགས་པས་བཅོས་མ་ཙམ་ཡིན་པ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/DBU MA LA _JUG PA_I _GREL PA_COMMENTARIES ON _ENTERING THE MIDDLE WAY_ (MADHYAMAKA AVATARA)\/_JAM DBYANGS BZHAD PA_I RDO RJE NGAG DBANG BRTZON _GRUS_JAMYANG SHEPAY DORJE\/s13000e.txt","subfolder":"_JAM DBYANGS BZHAD PA_I RDO RJE NGAG DBANG BRTZON _GRUS_JAMYANG SHEPAY DORJE","origin":"Autochthonous","scripture_category":null,"reference":null},"SCCT_class":null}
{"id":467,"text":"མ་གསུམ་པོ་གང་རུང་མངོན་དུ་བྱས་སམ་བྱེད་པ། ཐོད་རྒལ་པའི་ཉན་ཐོས་ཀྱི་དགེ་འདུན་གྱི་མཚན་ཉིད་དུ་འདོད་པ་མི་འཐད་དེ། དང་པོ་ལ། སྤང་བྱ་ཅིག་ཅར་པའི་ཉན་ཐོས་དགྲ་བཅོམ་པ་དང་། སྤང་བྱ་ཅིག་ཅར་པའི་རྒྱུན་ཞུགས་ལམ་ངེས་ལ། ཕྱི་མ་འབྲས་བུ་ཐོད་རྒལ་བའི་ཕྱིར་འོང་གི་རྟོགས་པ་སྔོན་དུ་སོང་བའི་ཕྱིར་མི་འོང་དང་། འབྲས་བུ་ཐོད་རྒལ་པའི་ཕྱིར་མི་འོང་གི་རྟོགས་པ་སྔོན་དུ་སོང་བའི་ཉན་ཐོས་དགྲ་བཅོམ་པ་ལ་མ་ངེས་པའི་ཕྱིར། རོང་ཊཱིཀ་པས། སྤང་བྱ་ཅིག་ཅར་པའི་ཉན་ཐོས་དགྲ་བཅོམ་པ་དེ་འབྲས་བུ་ཐོད་རྒལ་པ་ཡིན་ཏེ། དེ་འབྲས་བུ་བར་པ་གཉིས་མངོན་དུ་མ་བྱས་པར་དགྲ་བཅོམ་པའི་འབྲས་བུ་མངོན་དུ་བྱས་པའི་འབྲས་གནས་ཡིན་པའི་ཕྱིར། འབྲས་བུ་ཐོད་རྒལ་པའི་ཕྱིར་འོང་གི་རྟོགས་པ་སྔོན་དུ་སོང་བའི་ཕྱིར་མི་འོང་དེ་འབྲས་བུ་རིམ་གྱིས་པ་ཡིན་ཏེ། དེ་འབྲས་བུ་བར་པ་གཉིས་རིམ་གྱིས་མངོན་དུ་བྱས་པའི་འབྲས་གནས་ཡིན་པའི་ཕྱིར་ན་མི་འཐད་དེ། འབྲས་བུ་རིམ་གྱིས་པ་ལ་འབྲས་བུ་བཞི་རིམ་གྱིས་མངོན་དུ་བྱས་སམ་བྱེད་པ་གང་རུང་གཅིག་དགོས་པའི་ཕྱིར་ཏེ། མཛོད་འགྲེལ་ལས། འབྲས་བུ་བཞི་མཐར་གྱིས་ཐོབ། པའི་ཕྱིར་དེ་སྐད་ཅེས་བྱའོ། །ཞེས་གསུངས་པའི་ཕྱིར། གཞན་ཡང་། སྤང་བྱ་ཅིག་ཅར་པའི་རྒྱུན་ཞུགས་ཆོས་ཅན། འབྲས་བུ་ཐོད་རྒལ་པ་ཡིན་པར་ཐལ། འབྲས་བུ་བར་པ་གཉིས་མངོན་དུ་མ་བྱས་པར་དགྲ་བཅོམ་པའི་འབྲས་བུ་མངོན་དུ་བྱེད་པའི་འབྲས་གནས་ཡིན་པའི་ཕྱིར། ཁྱབ་པ་ཁས། གཞན་ཡང་། འབྲས་བུ་ཐོད་རྒལ་པའི་ཕྱིར་འོང་གི་རྟོགས་པ་སྔོན་དུ་སོང་བའི་ཕྱིར་མི་འོང་དེ་འབྲས་བུ་རིམ་གྱིས་པའི་ཕྱིར་མི་འོང་ཡིན་པར་ཐལ། འབྲས་བུ་རིམ་གྱིས་པ་ཡིན་པའི་ཕྱིར། འདོད་ན། དེ་འདྲའི་ཕྱིར་མི་འོང་ཞུགས་པ་དེ་འབྲས་བུ་རིམ་གྱིས་པའི་ཕྱིར་མི་འོང་ཞུགས་པ་ཡིན་པར་ཐལ་ལོ། །འདོད་ན། དེ་འབྲས་བུ་རིམ་གྱིས་པ་ཡིན་པར་ཐལ་ལོ། །འདོད་མི་ནུས་ཏེ། འབྲས་བུ་ཐོད་རྒལ་པའི་ཕྱིར་མི་འོང་ཞུགས་པ་དང་། འབྲས་བུ་རིམ་གྱིས་པའི་ཕྱིར་མི་འོང་ཞུགས་པ་གང་རུང་མ་ཡིན་པའི་ཕྱིར་མི་འོང་གི་ཞུགས་པ་ཡིན་པའི་ཕྱིར། ཁ་ཅིག། སྦྱོར་ལམ་སྟན་གཅིག་པའི་རྟོགས་པ་ཐོབ་པའི་ཉན་ཐོས་གང་ཞིག།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/SPYI DON_OVERVIEW\/s06814i2.txt","subfolder":"SPYI DON_OVERVIEW","origin":"Autochthonous","scripture_category":null,"reference":null},"SCCT_class":null}
{"id":468,"text":"ཀི་།བྲད་དེ་མ་མཆུའི་སྦྲང་རྩི་འཇིབ་པ་ཀེ་ཤིག་ཀྱ་ལ་སོགས་སྐྲ་གྲོལ་བ། །ཆགས་བཅས་ཚུལ་གྱི་སྦྱོར་བས་ནི། །སྒེག་པ་རོལ་པས་རབ་ཏུ་འབྱང་བ་དང༌། །རོལ་པའི་མཚམས་སུ་གོམ་སྟབས་བཅས་པ་འམ། །གོམ་པ་བརྒྱད་རྩ་བའི་རྐང་སྟབས་བཞི་འོད་རིག་དང་གཉིས་ལ་བརྒྱད་པས་གར་བྱའོ། །དེ་ནས་རྐང་པ་བསྐྱོད་དང་ལག་པ་བསྐྱོད་དང་པོ་གཡོན་གྱི་སྐུ་ནས་བཟུང་ནས་གསུམ་དུ་བྱས་ནས་ཐ་མ་སྔར་གྱི་གནས་སུ་སྡུད་དེ་ནས་རྐང་སྟབས་བྱ། སྨིན་མའི་འདེགས་དང་རབ་དགས་བྲང་འུབས་འུབས་སྡུད་པ་གསུངས། ཅུང་ཟད་ཡུལ་ལ་ངོ་ཚའི་ཆགས་པའི་མིག་ཟུར་དང་། རྐང་སྟབས་བྱེད་པའོ་བརླ་རྒྱས་པ་དང་ཐར་གྱིས་སྐྱོང་བ་ལྟ་ན་འདུད་པ་དང་མིག་ཀྱང་རྐང་པ་ལ་བལྟ་བ། མིག་ཡངས་གར་ནི་བྱེད་འགྱུར་ཅིང་། ཁའི་པད་མ་འཛུམ་དང་བཅོས་མའི་མཆེ་བ་བཙིར་དེ་བ་བཅས་པའི་ནང་ནས། །ཅུང་ཟད་དམར་བའི་མཆེ་བ་འཆང་། །ཀུནྡ་ལྟར་སོའི་ཕྲེང་། དཔལ་ལྡན་ཁྲག་འཐུང་རྣལ་འབྱོར་ཆེ་། ། སེམས་ཅན་སྒྲོལ་ལ་སྨད་དུ་བྱུང༌། །དེ་ལ་སོགས་པའི་དྲུག་ཅུ་རྩ་གཉིས་དང་སུམ་ཅུ་རྩ་བཞི་དང་རྩ་བའི་རྐང་སྟབས་བདུན་གསུངས་གར་གྱིས་ནི། །བགེགས་ལ་སོགས་པ་བསྐྲད་པར་བྱ། །ཞལ་བཞི་པོ་བསྲུང་པའི་སུཾ་བྷའི་ལ་སོགས་སྔགས་ཀྱིས་ལྷ་མི་སྤྲོ་ནི། །ཕུར་བུ་ར་བ་འདྲ་བ་སྣ་ཚོགས་རྡོ་རྗེའི་སྟེང་དུ་འདུག་ལ་སྙིང་ཀའི་ཧཱུཾ་ལས་མ་མོ་བརྒྱད་སྤྲོས་ལ་ཕྱོགས་སྐྱོང་བཅུ་དགུག་ཅིང་ཆོ་ག་གཞན་ལུ་ཧི་པ་དང་མཐུན། ཁཱ་གདོང་ནམ་མཁར་ཁྱི་གདོང་འོག་ཏུ་བཀུག་ལ་ཕུར་བུ་སྤྲོ་བ་དང་ཐོ་བས་བརྡུང་པ་ལ་སོགས་བྱ་བྱ་ཁྭ་གདོང་ལས་སྟེང་དུ། འུག་གདོང་ལས་གཅིག་འོག་ཏུ། དེ་ཉིད་དེ་ཐམས་ཅད་ལས་ཀྱང་དཔག་ཏུ་མེད་པ་སྤྲོས་ལ་བགེགས་ཐམས་ཅད་སྐྱབས་འགྲོ་སོགས་ལ་དགོད། ཕྱོགས་སྐྱོང་བཅུ་དགུག་།མཐའི་འོག་གི་དབྱངས་ཡིག་ལས་ཨ་ཚེག་དྲག་ཅན་ལས་བྱུང་བའི། །སྣ་འོག་གི་རོ་ཞུ་བ་ལས་འོག་རྡོ་རྗེའི་སྟེང་དུ་ཚོགས་རྡོ་རྗེའི་རང་བཞིན་ལ། ། །ཡི་གེ་བདུན་པའི་སྔགས་བརྗོད་ཅིང་ཀྱིས་ནི། །རྡོ་རྗེའི་ལྟ་བ་བལྟས་ནས་ནི། །དཀྱིལ་འཁོར་གྱི་ནི་སའི་ཆ། ། ཉེས་དང་ལྡན་ཡང་དག་པར་འགྱུར། །ཡང་ན་དཀྱིལ་འཁོར་གྱི་ལྷ་མཉེས་དང་ཡང་དག་ལྡན་པར་འགྱུར། །བགེགས་བསལ་བའོ། ། དང་པོ་རང་ཉིད་བདུན་པོ་རྣམ་པར་དག","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2698_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":469,"text":"༄༅། །འབྲེལ་བའི་སྔོན་འགྲོའི་གསུང་བཤད་སྤྱི་དང་། ཁྱད་པར་ཐག་རིང་པོའི་འཇིགས་པ་མང་པོ་ཞིག་གཏན་ལ་ཕབ་ཕབས་ནས། ཐེམ་པའི་རྩའི་མེ་དོང་ལ་ཇི་མི་སྙམ་པར་བཞག་ན་སྒྲོ་དོན་པ་དང་མེ་དོང་དེར་ལྷུང་ནས་འགྲོ་བ་བཞིན་དུ། རང་རེ་ཡང་ཕྱི་མར་སྐྱེས་ཆོག་ཆོག་གི་ངན་འགྲོའི་སྡུག་བསྔལ་ལ་ཇི་མི་སྙམ་པར་བཞག་ནས། ཐག་རིང་པོའི་ས་ལམ་མང་པོ་གཏན་ལ་ཕབ་ཕབས་ཀྱང་དབུགས་ཆད་པ་དང་ངན་འགྲོ་དེར་ལྷུང་ནས་སྡུག་བསྔལ་མྱོང་དགོས་པ་ཡིན་གསུངས། ཡང་མི་རྟག་པའི་སྐོར་ལ་བསྐྱར་བཤད་འདི་ལྟར་མཛད་དེ། པོ་ཏོ་བས། ཆོས་གཅིག་བསྒོམས་པ་ལ་ངའི་ཆོས་མི་རྟག་པ་བསྒོམས་པ་འདི་ཁེ་ཆེ་སྟེ། འདི་རྒྱུད་ལ་སྐྱེས་ན་ཐོག་མར་ཆོས་ལ་བསྐུལ་བའི་རྒྱུ་བྱེད། བར་དུ་ཉམས་སུ་ལན་པའི་གྲགས་བྱད། ཐ་མར་ཆོས་མཐར་ཕྱིན་པར་བྱེད་པའི་རྐྱེན་བྱེད་གསུངས་པ་ཡིན། འབྲོམ་རིན་པོ་ཆེས་ཀྱང་། མི་ཆེན་པོ་རྣམས་ལ་ཆོས་འདི་དམས་པ་འདྲ་བ་ཞིག་ཡོད་དེ། །ཞེས་གསུངས་ཞིང་། ཆོས་འདི་རྒྱུད་ལ་སྐྱེས་པའི་དཔེར་འོས་པ་གཉན་སྟོན་ཤཱཀྱས་ཀྱང་། སང་དང་འཇིག་རྟེན་ཕྱི་མ་གཉིས། །སྔོན་ལ་གང་འོང་གཏོལ་མེད་པས། །སང་གི་ཚིས་ལ་མི་འབད་པར། །ཕྱི་མའི་དོན་ལ་འབད་པར་རིགས། །ཞས་པའི་ཚོམས་ཀྱི་ལུང་འདི་ཡང་ཡང་གསུངས་ནས། ཕྱི་མའི་དོན་བཞི་ཡང་དེ། ཡོ་བྱད་ཚོགས་སུ་གཏོང་བ། སྡིག་ལྟུང་ལ་བཤགས་སྡོམ་བྱེད་པ། ལམ་གྱི་རིམ་པ་ལ་བློ་སྦྱོང་བ། སེམས་ཅན་གྱི་དོན་དུ་སྨོན་ལམ་འདེབས་པ་བཞི་ཡིན་གསུངས། དེའི་དང་པོ་ནི། ཡ་བྱད་ཐམས་ཅད་ལ་མ་ཆགས་པར་དངོས་སུ་གཏོང་བའམ། དེ་མིན་ཀྱང་གཏོང་སེམས་སྤེལ་བར་བྱེད་པ་ཡིན། །གཉིས་པ་ནི། སྟོབས་བཞི་ཚང་བའི་བཤེགས་པ་ལ་ནན་ཏན་བྱད་པ་ཡིན། གསུམ་པ་ནི་མི་རྟག་པ་བསྒོམས་པའི་ཚེ་ལམ་གྱི་རིམ་པ་ཆ་ཚང་བ་མི་རྟག་པའི་དམིགས་རྣམ་གྱི་ཁོངས་སུ་བསྡུས་ནས་ཉམས་སུ་ལེན་པ་ཡིན། བཞི་པ་ནི་སྐྱེ་བ་ལེན་མི་དགོས་ན་ཕར་བཞག་།སྐྱེས་བ་ལེན་དགོས་ཕྱིན་སེམས་ཅན་གྱི་དོན་དུ་འགྲོ་དོན་རྣལ་མ་ནུས་པའི་བྱང་ཆུབ་སེམས་དཔའ་ཞིག་ཏུ་སྐྱེ་བ་ལེན་རྒྱུ་ཡོང་བའི་སྨོན་ལམ་བཏབ་ན་དེ་དོན་ཆེ་བ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/LAM RIM CHUNG BA_BRIEF PRESENTATION OF THE STEPS OF THE PATH\/s06516e.txt","subfolder":"LAM RIM CHUNG BA_BRIEF PRESENTATION OF THE STEPS OF THE PATH","origin":"Autochthonous","scripture_category":null,"reference":null},"SCCT_class":null}
{"id":470,"text":"༄༅། །ཅན་གྱི་སེམས་ཀྱི་སྤྱོད་པ་དང་། སེམས་ནང་དུ་བསྡུས་པ་དང་། སེམས་ཕྱིར་རྣམ་པར་གཡེངས་བ་དང་། སེམས་ནམ་མཁའ་ལྟར་མི་ཟད་པའི་རྣམ་པ་དང་། སེམས་འདོད་ཆགས་དང་བཅས་པ་ལ་སོགས་པ་དང་། རྩ་བའི་སོགས་པ་ཅེས་བྱ་བའི་སྒྲས་བསྡུས་པ་སེམས་འདོད་ཆགས་དང་བྲལ་བ་དང་། སེམས་ཀྱི་རང་བཞིན་ཆོས་དབྱིངས་ཡིན་པས་རྒྱ་ཆེན་པོ་དང་། སེམས་བདེན་མེད་ཡོན་ཏན་གྱི་རྟེན་དུ་མཉམ་པས་ཆེན་པོར་གྱུར་པ་དང་། དོན་དམ་པར་སོ་སོར་ངེས་པའི་རྟེན་མེད་པས་སེམས་ཚད་མེད་པ་དང་། སེམས་དབང་པོ་ལ་བསྟེན་དུ་མེད་པ་དང་། སེམས་སྤྱན་ལྔས་ལྟར་མེད་པ་དང་། སེམས་གཡོ་བ་དང་ལ་སོགས་པ་འདུ་བ་དང་། བཀྲམ་པ་དང་། བཅུམ་པ་རྣམས་འཁྲུལ་གཞི་ཕུང་པོ་ལ་བརྟེན་ནས་འཁྲུལ་པར་ཤེས་པ་དང་ཞེས་པ་སྟེ། འདི་ལྟ་བ་བཞིའི་མཐའ་ཟད་པ་ནི་ཕྱི་རོལ་པའི་དྲང་སྲོང་འགའ་ཞིག་གིས་ལྟ་བ་དྲུག་ཅུ་རྩ་གཉིས་ཀྱི་དོན་ཐམས་ཅད་བཅུ་བཞིར་བསྡུས་ནས་བཅོམ་ལྡན་འདས་ལ་ཞུས་པ་ན། དེ་ཐམས་ཅད་ཀྱང་ཁྱད་གཞི་མེད་པའི་ཁྱད་ཆོས་ལས་བརྩམས་ཏེ། འདྲི་བ་འབའ་ཞིག་ཏུ་དགོངས་ཤིང་། ཁྱད་གཞི་བདག་བཀག་ན་དོན་དུ་མི་འགྱུར་བར་དགོངས་ནས་དེའི་ཚེ་གང་དུ་ཡང་ལུང་མ་བསྟན་པས་ན། ལུང་དུ་མ་བསྟན་པའི་ལྟ་བ་བཅུ་བཞི་ཞེས་བྱ་ལ། དེ་དག་ཀྱང་གང་ཞེ་ན། སྔོན་གྱི་མཐའ་དང་། ཕྱི་མའི་མཐའ་དང་། མྱང་འདས་ལ་བརྟེན་པ་བཞི་བཞི་དང་། ལུས་སྲོག་ལ་བརྟེན་པ་གཉིས་རྣམས་ཏེ། དང་པོ་གསུམ་ནི་རིམ་པ་བཞིན། རྒྱུ་དང་འབྲས་བུ་དང་། གྲོལ་བའི་བདག་གི་གནས་སྐབས་ལ་རྟོག་པ་ཡིན་ལ། ཕྱི་མ་ནི་ལུས་སྲོག་གི་གནས་སྐབས་ལ་རྟོག་པ་ཡིན་ནོ། །དེ་ཡང་། བདག་དང་འཇིག་རྟེན་རྟག་པ་དང་། མི་རྟག་པ་དང་། གཉིས་ཀ་ཡིན་པ་དང་། གཉིས་ཀ་མིན་པའི་ཕུང་གསུམ་དུ་བདེན་པར་བལྟ་བ་ནི། སྔོན་གྱི་མཐའ་ལ་བརྟེན་པ་བཞིའོ། །བདག་དང་འཇིག་རྟེན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO\/s05461m.txt","subfolder":"MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO","origin":"Autochthonous","scripture_category":null,"reference":null},"SCCT_class":null}
{"id":471,"text":"ངང་ནས་གཉིད་ལོག་པར་བྱའོ། །འདབ་མ་བཞི་ལ་ཨ་ནུ་ཏ་ར་བཀོད་ནས་རིམ་པ་བཞིན་དུ་དམིགས་པའི་མན་ངག་ནི་གཉིས་མེད་རྣམ་རྒྱལ་རྫུས་མ་ལས་འབྱུང་མོད་ཀྱང་། དེ་ལ་ནུས་པ་ལྷག་པོ་མི་སྣང་བས་མ་བྲིས་སོ། །སད་པ་ན་བལྟས་པས་མ་ཟིན་པར་འདུག་ན་ཡང་སྔར་བཞིན་དུ་བྱེད་པ་ཡིན་ཏེ། དེ་ལྟར་ནུབ་གཅིག་དང་སོ་སོ་ལ་མང་དུ་བྱའོ། །རྨི་ལམ་ཟིན་པ་ན་མྱུར་པོར་སད་པའི་སད་འབྱམས་གཅོད་པ་མང་དུ་བཤད་ཀྱང་། གཙོ་བོ་ནི་རླུང་སྟོབས་ཀྱིས་ཟིན་པ་ཡིན་ན། མགྲིན་པའི་ཨ་ལ་གཏོད་པ་ཉིད་གནད་ཆེ། དེ་ལྟ་མིན་ནའང་དེར་དམིགས་པ་གཏོད་པའི་སྒོ་ནས་སེམས་འཛིན་པ་ལ་གོམས་པ་ཡོད་ན་དེ་ཀ་བྱ་ཞིང་། སྔར་གོམས་པ་མེད་ནའང་གོམས་སུ་གཞུག་གོ་།རྟེན་མེད་ནི་འཕེན་པ་བཏང་ནས་མགྲིན་པའམ་སྙིང་ཁ་གང་རུང་དུ་རླུང་བུམ་པ་ཅན་བཟུང་སྟེ། སེམས་ཀྱང་དེར་གཏོད་པ་ཡིན་གསུང་ངོ། །མགྲིན་པའི་གནད་ལ་བརྟེན་ནས་རྨི་ལམ་བཙན་ཐབས་སུ་བཟུང་བ་ནི། རང་རྡོ་རྗེ་འཆང་དམ་ཚིག་པར་གསལ་བའི་མགྲིན་པར་པདམའི་ལྟེ་བ་ལ་རང་འདྲའི་ཡེ་ཤེས་སེམས་དཔའ་མཚོན་གང་པ་གཅིག་བསྒོམ། དེའི་ཐུགས་ཀར་ཐིག་ལེ་ཡུངས་འབྲུ་ཙམ་ཅིག་བསམ། ཐིག་ལེ་ལས་བདུད་རྩི་ཟགས་པས་ལུས་ཐམས་ཅད་བདེ་བས་ཁེངས་ཏེ། སེམས་དཔའ་གཉིས་ཐིག་ལེ་ལ་བསྡུས་ལ་རྨི་ལམ་ལ་རྨི་ལམ་དུ་ངོ་ཤེས་པར་བྱའོ་སྙམ་དུ་བསམས་ཏེ། ཐིག་ལེ་ལ་དམིགས་པ་གཏད་ནས་གཉིད་ལོག་གོ་།བླ་མ་ཁ་ཅིག་ནི་ནཱ་རོ་ཆོས་དྲུག་ལས་འབྱུང་བའི་རྨི་ལམ་གྱི་འབྱམས་གཅོད་མང་པོ་འདིའི་གདམས་ངག་ཏུ་མཛད་པར་སྣང་ངོ།། ༈ །།གཉིས་པ་ལ་གཉིས། རྨི་ལམ་གྱི་དགེ་སྦྱོར་གཙོ་བོར་གང་ལ་སྦྱང་བ་དང་། སྦྱངས་ཐབས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/RDZOGS RIM_COMPLETION STAGE (SAMPANNA KRAMA)\/s05314e.txt","subfolder":"RDZOGS RIM_COMPLETION STAGE (SAMPANNA KRAMA)","origin":"Autochthonous","scripture_category":null,"reference":null},"SCCT_class":null}
{"id":472,"text":"༄༅། །བསྟེན། དེ་ཡང་གཙོ་བོར་འབྲོམ་རིན་པོ་ཆེ་ཉིད་ལ་བརྟེན་ཏེ། དང་པོ་མཇལ་བ་ནས་མཐར་ཞིང་ནམ་གཤེགས་ཀྱི་བར་བསམ་སྦྱོར་གཉིས་ཀྱིས་ཚུལ་བཞིན་དུ་བསྟེན་ཏེ་བྱང་ཆུབ་ལམ་གྱི་རིམ་བ་ཉིད་ལ་སྦྱངས་པས་བསྟན་པ་ཡོངས་རྫོགས་ཀྱི་བདག་པོར་བྱོན། ཁོ་བོས་ཀྱང་བཀའ་གདམས་སྐུ་མཆེད་རིན་པོ་ཆེ་གསུམ་ལ་བརྟེན་ཅིང་དེའི་ནང་ནས་ཀྱང་དགེ་བའི་བཤེས་གཉེན་པོ་ཏོ་བ་ཆེན་པོ་ཉིད་ལ་བརྟེན་།གཞན་དག་དགེ་ཚུལ་གྱི་མཁན་སློབ་མ་གཏོགས་བླ་མ་གཞན་མ་བསྟེན། དགེ་བཤེས་པོ་ཏོ་བ་ཆེན་པོ་ནི་ལོ་བཅོ་བརྒྱད་ཀྱི་བར་དུ་བསྟེན་ཏེ་མི་མཉེས་པ་སྐད་ཅིག་ཀྱང་བྱེད་མ་མྱོང་གསུང་། མཐར་དགེ་བཤེས་པོ་ཏོ་བ་ཞིང་གཤེགས་ནས་དགེ་བཤེས་པོ་ཏོ་བའི་སློབ་མ་ཕལ་ཆེར་ཤན་བའི་རྗེས་སུ་འབྲང་སྟེ་འཁོར་བརྒྱ་ཕྲག་མང་པོ་དང་བཅས་ཀླུངས་ཤོད་དུ་བྱོན་ནས་ཚོགས་བསྡུས། ཡོ་བྱད་གང་བྱུང་ཐམས་ཅད་དགེ་འདུན་ལ་བསྔོས། དེ་ནས་སྙན་པའི་གྲགས་པས་འཛིན་མའི་ཁྱོན་ཀུན་ཁྱབ་སྟེ་བྱང་ཆུབ་ལམ་གྱི་རིམ་བརྒྱ་ཆེར་བཤད་པས་ཆོས་གསན་བ་མང་དུས་སུམ་སྟོང་འདུས་པ་བྱུང་། ཕལ་ཆེར་ཉིས་སྟོང་ལྷག་ཙམ་རྒྱུན་དུ་འདུས། དེ་ཐམས་ཅད་ཀྱང་དགེ་བཤེས་ཤར་བ་ཆེན་པོ་ཉིད་ཀྱི་རྣམ་ཐར་རྗེས་སུ་སྐྱོང་བ་ཤ་སྟག་བྱུང་སྟེ། ཤར་བ་ཆེན་པོ་ཉིད་ཀྱིས་རང་གི་འཁོར་དུ་འདུས་པའི་གདུལ་བྱ་ཐམས་ཅད་ཚུལ་ཁྲིམས་རྣམ་པར་དག་པ་གཞིར་བཟུང་ནས་སྐྱེས་བུ་གསུམ་གྱི་ལམ་གྱི་རིམ་པ་སྒོམ་པ་ལ་སྦྱར། ལམ་གྱི་རིམ་པའི་ཡང་རྩ་པ་བཤེས་གཉེན་བསྟེན་ཚུལ་རྣམ་པར་དག་བ་ཞིག་དགོས་ཞེས་འདོམས་པར་མཛད། ཤ་རབ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/BRJOD BYA_I THOG_BY SUBJECT MATTER\/LAM RIM BLA MA_I RNAM THAR_BIOGRAPHIES OF THE LAMAS OF THE LAM RIM TRADITION\/S05985E1.TXT","subfolder":"LAM RIM BLA MA_I RNAM THAR_BIOGRAPHIES OF THE LAMAS OF THE LAM RIM TRADITION","origin":"Autochthonous","scripture_category":null,"reference":null},"SCCT_class":null}
{"id":473,"text":"༄༅། །གྱི་ཁས་བླངས་རྟགས་སུ་བཀོད་ནས་ཀུན་རྫོབ་ཀྱི་རྣམ་གཞག་སུན་འབྱིན་པ་དོན་དམ་སྒོ་ཅན་གྱི་ཀླན་ཀ་དམིགས་པ་འཐད་པ་ལ་ལོག་པར་རྟོག་པའོ། །དེ་བཞིན་དུ་དབུ་མ་པའི་ཀུན་རྫོབ་ཀྱི་ཁས་བླངས་རྟགས་སུ་བཀོད་ནས་དོན་དམ་གྱི་རྣམ་བཞག་སུན་འབྱིན་པ་ལ་ཀུན་རྫོབ་སྒོ་ཅན་གྱི་ཀླན་ཀ་ཞེས་བྱའོ། །འོ་ན་དེ་དག་ལ་ལན་ཇི་ལྟར་བདབ་པར་བྱ་ཞེ་ན། ཁ་ཅིག་དོན་དམ་སྒོ་ཅན་ལ་ཀུན་རྫོབ་ཏུ་རྟགས་མ་གྲུབ་ཅེས་མཐའ་གཅིག་ཏུ་རྟགས་མ་གྲུབ་ཀྱི་ལན་འདེབས་པར་འདོད་པ་དང་། ཁ་ཅིག་དོན་དམ་སྒོ་ཅན་གྱི་ཀླན་ཀ་ཀུན་རྫོབ་ཏུ་རྟགས་མ་གྲུབ། དོན་དམ་དུ་འདོད། དོན་དམ་དེའི་ཕྱིར་ན། ཀུན་རྫོབ་ཏུ་དེར་ཐལ་ལ་ཁྱབ་པ་མ་ངེས་ཞེས་སོགས་ཀྱི་ལན་འདེབས་པར་འདོད་པ་ནི་ཆེས་མི་འཐད་དེ། ཁོས་རྣམ་མཁྱེན་གྱི་དམིགས་པ་མི་འཐད་པར་ཐལ་ཞེས་བརྗོད་པའི་ཚེ། དོན་དམ་དུ་རྣམ་མཁྱེན་གྱི་དམིགས་པ་མི་འཐད་པའམ། ཀུན་རྫོབ་ཏུ་རྣམ་མཁྱེན་གྱི་དམིགས་པ་མི་འཐད་པ་གང་ཡང་རུང་བ་ཞིག་ངེས་པར་ཐལ་ཆོས་སུ་འགྲོ་དགོས་སམ། དེ་གཉིས་གང་ཡང་མ་སོང་བར་རྣམ་མཁྱེན་གྱི་དམིགས་པ་མི་འཐད་པ་ཙམ་ཐལ་ཆོས་སུ་སོང་། དེ་བཞིན་དུ་རྟགས་ལ་ཡང་སྦྱར་རོ། །དེ་ལ་ཕྱི་མ་ལྟར་ན་ལན་འདེབས་ཚུལ་དེ་ལྟར་བྱེད་པ་དང་འགལ་ལོ། །དང་པོ་ལྟར་ན་སྒྲ་མི་རྟག་པར་སྒྲུབ་པའི་ཚེ། སྒྲའི་མི་རྟག་པ་འམ་བུམ་པའི་མི་རྟག་པ་གང་ཡང་རུང་བ་ཞིག་ངེས་པར་བསྒྲུབ་བྱའི་ཆོས་སུ་འགྲོ་དགོས་པར་ཐལ་ལོ། །ཅི་སྟེ་མི་རྟག་པ་ཐམས་ཅད་དེ་གཉིས་སུ་ཁ་ཆོན་མཆོད་ཅིང་། རྣམ་མཁྱེན་གྱི་དམིགས་པ་བདེན་གཉིས་གང་རུང་དུ་ཁ་ཚོན་ཆོད་པས་མི་མཚུངས་སོ་ཞེ་ན། བདེན་གཉིས་སུ་ཁ་ཚོན་ཆོད་པ་ཙམ་གྱིས་དམིགས་པ་མི་འཐད་པར་ཐལ་ཞེས་བརྗོད་པ་ན། ཀུན་རྫོབ་ཏུ་དམིགས་པ་མི་འཐད་པ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO\/s05461m.txt","subfolder":"MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO","origin":"Autochthonous","scripture_category":null,"reference":null},"SCCT_class":null}
{"id":474,"text":"དང་༑ གཟུགས་མེད་ཀྱི་དངོས་གཞི་གང་རུང་ལ་བརྟེན་ནས་གཟུགས་ཅན་གྱི་གོས་ཐམས་ཅད་ས་སོགས་ཡུལ་བཅུ་པོ་གང་ཡང་རུང་བས་ཇི་ལྟར་འདོད་འདོད་དུ་ཁྱབ་བར་སྤྲོ་ནུས་པའི་རང་གི་གྲོགས་ཏིང་ངེ་འཛིན་ཤེས་རབ་མཚུངས་ལྡན་དང་བཅས་པ། ཟད་པར་གྱི་སྐྱེ་མཆེད་ཀྱི་མཚན་ཉིད། དེ་ལ་དབྱེ་ན་ས་སོགས་འབྱུང་བ་བཞི་ལ་དམིགས་པའི་ཟད་པར་གྱི་སྐྱེ་མཆེད་བཞི། སྔོན་པོ། སེར་པོ། དཀར་པོ། དམར་པོ་སོགས་ཁ་དོག་བཞི་ལ་དམིགས་པའི་ཟད་པར་གྱི་སྐྱེ་མཆེད་བཞི། གཟུགས་མེད་ན་མཁའི་དངོས་གཞི་ལ་བརྟེན་པའི་ཟད་པར་ན་མཁའི་སྐྱེ་མཆེད་དང་། གཟུགས་མེད་རྣམ་ཤེས་ཀྱི་དངོས་གཞི་ལ་བརྟེན་པའི་ཟད་པར་རྣམ་ཤེས་ཀྱི་སྐྱེ་མཆེད་དང་བཅས་པ་རྣམ་པ་བཅུ་ཡོད། ཟད་པར་གྱི་སྐྱེ་མཆེད་སྒྲུབ་པ་ལ་དགོས་པ་ཡོད་དེ། ས་ལ་ཆུ་བཞིན་དུ་འཛུལ་བ་དང་། ཆུ་ལ་ས་བཞིན་དུ་འགྲོ་བ་སོགས་ཀྱི་དགོས་པ་ཡོད་པའི་ཕྱིར། དེ་དག་ལ་ཟད་པར་གྱི་སྐྱེ་མཆེད་ཞེས་འཆད་པའི་རྒྱུ་མཚན་ཡོད་དེ། རང་གི་དམིགས་པའི་རིགས་ཡོད་པའི་གཟུགས་ཅན་གྱི་གོ་ས་ཐམས་ཅད་དུ་དམིགས་པ་དེ་ཟད་ཟད་ཀྱི་བར་སྤྲོ་ནུས་པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། སྒྲ་ལ་ཟད་པར་གྱི་སྐྱེ་མཆེད་མི་འཇོག་པའི་རྒྱུ་མཚན་ཡོད་དེ། སྒྲ་ལ་རིགས་འདྲའི་རྒྱུན་མེད་པའི་ཕྱིར། རྩོད་པ་སྤོང་བ་ལ། ཁ་ཅིག་།ཟད་པར་གྱི་སྐྱེ་མཆེད་ཡིན་ན། ལོག་ཤེས་ཡིན་པས་ཁྱབ་པར་ཐལ། རྣམ་འགྲེལ་ལས། ཟད་པར་མི་གཙང་ས་ལ་སོགས། ཞེས་གསུངས་པའི་ཕྱིར། ཟེར་ན་མ་ཁྱབ། འདོད་མི་ནུས་སོ། །ཁ་ཅིག་།ཟད་པར་གྱི་སྐྱེ་མཆེད་ཡིན་ན། ལོག་ཤེས་ཡིན་དགོས་པར་ཐལ། སློབ་པའི་ཀེང་རུས་གསལ་སྣང་ཅན་གྱི་ཏིང་ངེ་འཛིན་ཡིན་ན། ལོག་ཤེས་ཡིན་དགོས་པའི་ཕྱིར། དེར་ཐལ། དེ་ཡིན་ན་ཡུལ་ལོག་པ་ཡིད་ལ་བྱེད་པའི་ཤེས་པ་ཡིན་དགོས་པའི་ཕྱིར་ཟེར་ན་རྣམ་པ་གཅིག་ཏུ་ན་མ་ཁྱབ། མ་གྲུབ་ན་དེར་ཐལ། དབུ་མ་འཇུག་བར། ལོག་པ་ཡིད་ལ་བྱེད་པར་བསྟན་ཕྱིར་རོ། །ཞེས་གསུངས་པའི་ཕྱིར་ཟེར་ན་མ་ཁྱབ། བར་ཁྱབ་ལ། སངས་རྒྱས་འཕགས་པའི་རྒྱུད་ཀྱི་ཏིང་ངེ་འཛིན་གྱིས་མ་ངེས་སོ། །ཁ་ཅིག་།ཟད་པར་དང་པོ་བརྒྱད་པོ་གང་རུང་ཡིན་ན་མ་ཆགས་པའི་སེམས་པ་ཡིན་དགོས་པར་ཐལ། མཛོད་ལས། ཟད་པར་བཅུའོ་བརྒྱད་མ་ཆགས། །ཞེས་གསུངས་པའི་ཕྱིར་ཟེར་ན་མ་ཁྱབ། འདོད་མི་ནུས་སོ། །ཁ་ཅིག་།སངས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/MKHAS GRUB BSTAN PA DAR RGYAS_KEDRUP TENPA DARGYE\/MTHA_ DPYOD_DIALECTIC ANALYSIS\/s00001a8.txt","subfolder":"MTHA_ DPYOD_DIALECTIC ANALYSIS","origin":"Autochthonous","scripture_category":null,"reference":null},"SCCT_class":null}
{"id":475,"text":"།།དེའི་རྗེས་སུ་ཚོན་གཏེར་གཞུག་ཅིང་ཚོན་སྤྲ་བརྟགས་པ་སྔོན་དུ་འགྲོ་བས་བླ་མས་དབུས་ཀྱི་ཕོ་བྲང་ནས་བརྩམས་ནས་བྲི་ཞིང་གྲོགས་དང་བཅས་པས་རྟེན་དང་བརྟེན་པའི་ལྷ་སོ་སོའི་མཚན་མ་དང་བཅས་པའི་མཐར་ཐུག་པར་བྲི་བར་བྱ་ཞིང་དལ་གྱི་གནས་ཉེ་བར་བརྒྱན་པར་བྱ་སྟེ། ལྷག་པར་གནས་པའི་ལྷ་དང་གཉིས་སུ་མེད་པར་བྱའོ། ། དེ་ལ་འདི་ནི་དལ་ཆེན་པོར་ཞེས་པ་ལ་སོགས་པ་ནི་དལ་དུ་གཞུག་པ་སྟེ། དང་པོར་སློབ་དཔོན་རང་ཉིད་སློབ་མ་རྗེས་སུ་འཛིན་པའི་ནུས་པ་མཐུ་ལྡན་དུ་བསྒྲུབ་པའི་ཕྱིར་བདག་འཇུག་བྱ་ཞིང་སློབ་མ་རྣམས་ཀྱི་དོན་དུ་བདེན་པ་བརྗོད་པར་བྱས་ནས། སློབ་མ་གཞུག་པར་བྱ་སྟེ་རས་ཟུང་གི་བཀྲི་བར་བྱ་བ་དང་། རས་དམར་པོ་དྲི་མ་མེད་པས་གདོང་གཡོགས་བཅིངས་སྟེ། ཁྲོ་མོ་དབྱུག་སྔོན་ཅན་གྱིས་ནང་དུ་བཏང་པའི་སྒོ་ནས་ཕྱག་བྱས་སྟེ་སོ་སོ་ལ་འཕྲེང་པ་གཏད་ནས།གཞུག་པ་དངོས་ལ་གཉིས་ལས། ཕྱི་རྡུལ་ཚོན་གྱི་དལ་དུ་གཞག་པ་ནི་ཨ་ཁཾ་བྷི་ར་ཧཱུཾ་ཞེས་པ་འདི་བརྗོད་ཅིང་ཕྱིན་ཅི་ལོག་གི་བདུད་བཞི་འཇོམས་པར་འདོད་པའི་བསམ་པས་དལ་གྱི་སྒོ་བཞི་ཕྱེ་བའི་ཤར་སྒོ་ནས་ཞུགས་ཏེ་ཐར་པ་ཆེན་པོའི་གྲོང་ཁྱེད་གྱི་ཤར་འཁྱམས་སུ་གནས་པར་བསམ་པར་བྱའོ། །རྣམ་སྣང་མཛད་ཀྱི་ཞེས་པ་ལ་སོགས་པ་ནི་ནང་དུ་ཡེ་ཤེས་ཀྱི་དབང་དུ་གཞུག་པ་ཡེ་ཤེས་དབབ་པའི་ཆོ་ག་སྟེ་ལེའུ་བཅོ་ལྔ་པར་སྔོན་དུ་བསྟན་པ་བཞིན་ནོ། ། དེའི་རྗེས་སུ། སངས་རྒྱས་ཀུན་གྱིས་གསུངས་པའི། དམ་ཚིག་གི་གསང་བ་བསྒྲག་བྱ་ཞིང་། དཀྱིལ་འཁོར་དག་ནི་བསྟན་པར་བྱ་ཞེས་པས་སྐུ་གསུང་ཐུགས་ཀྱི་དམ་ཚིག་ལ་གཞག་ཅིང་། སྐྱོར་ཆུ་བླུད་དེ་གསང་བ་བསྒྲགས་པ་དང༌། དལ་དུ་མེ་ཏོག་དོར་བ་སྟེ་གང་དུ་ཕོག་པའི་ལྷ་ངོས་གཟུང་ལ་མེ་ཏོག་སྤྱི་བོར་བཅིང་ཞིང་། སྤྱན་དབྱེ་བའི་ཆོ་གས་གདོང་གཡོགས་དགྲོལ་ཞིང་འོག་ཏུ་རྣམ་དག་དང་བཅས་པས་དལ་བསྟན་པ་ཉིད་དུ་བྱའོ། །དེ་ལ་འདི་ནི་སློབ་མ་ཐམས་ཅད་ཀྱི་ཞེས་པ་ལ་སོགས་པ་ནི་དེ་ལྟར་དལ་དུ་ཞུགས་ནས་དབང་བསྐུར་བའི་ཁྱད་པར་རྡུལ་ཚོན་གྱི་དལ་དེར་བུམ་པའི་དབང་བསྐུར་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་ཕྱིར་མི་ལྡོག་པ་རྣམས་དང་བསྐལ་པ་མཉམ་པར་བྱ་བ་ལས་བུམ་པའི་དབང་གི་དོན་དུ་གསོལ་བ་གདབ་པར་རོ། །དེ་ལ་འདི་ནི་དབང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2695_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":476,"text":"རྟགས་ཡང་དག་གི་རྟགས་སྦྱོར་རྣམ་དག་ཡིན་པར་ཐལ། འདོད་པའི་ཕྱིར། འདོད་ན། དེ་ཆོས་ཅན། ཁྱོད་ཀྱི་དངོས་ཀྱི་སྒྲུབ་བྱའི་ཆོས་དང་སྒྲུབ་པའི་གཞི་མཐུན་ཡོད་པར་ཐལ། འདོད་པའི་ཕྱིར། འདོད་ན། རྟག་པ་མ་ཡིན་པ་སྒྲུབ་པ་ཡིན་པར་ཐལ། འདོད་པའི་ཕྱིར། གཞན་ཡང་། དེ་འདྲའི་རྟགས་སྦྱོར་ཆོས་ཅན། མཐུན་ཕྱོགས་ལ་ཁྱབ་བྱེད་དུ་འཇུག་པའི་རྟགས་ཡང་དག་གི་རྟགས་ཡང་དག་གི་རྟགས་སྦྱོར་རྣམ་དག་ཡིན་པར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་སྦྱོར་རྣམ་དག་ཡིན་པའི་ཕྱིར། འདོད་ན། རི་བོང་རྭ་ཆོས་ཅན། བྱས་པ་ཡིན་པར་ཐལ། རྟག་པ་མ་ཡིན་པའི་ཕྱིར། ཁྱབ་པ་ཁས། འདི་ལ་མཁས་པ་ཁ་ཅིག་།དེ་འདྲའི་རྟགས་སྦྱོར་དེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་ཁྱབ་བྱེད་དུ་འཇུག་པའི་བྱེད་རྟགས་སྦྱོར་ཡིན་ཞེས་པ་དང་། དེ་ལྟར་བཀོད་པའི་ཚེ་བྱས་པ་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་རྣམ་པ་གཉིས་སུ་འཇུག་པའི་རྟགས་ཡིན་གསུང་བ་འོག་ཏུ་འགོག་གོ་།རྟག་ན་མ་བྱས་པས་ཁྱབ་ཞེས་སོགས་ཀྱི་སྒྲུབ་ངག་ཆོས་ཅན། ཁྱོད་ཀྱི་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་དངོས་སུ་བརྗོད་པར་ཐལ། ཁྱོད་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་ཆོས་མི་མཐུན་སྦྱོར་གྱི་སྒྲུབ་ངག་ཡང་དག་ཡིན་པའི་ཕྱིར། འདོད་ན། དེ་ཆོས་ཅན། ཁྱོད་ཀྱིས་བྱས་ན་མི་རྟག་པས་ཁྱབ་པའི་ལྡོག་ཁྱབ་དངོས་སུ་བརྗོད་པར་ཐལ། འདོད་པའི་ཕྱིར། འདོད་ན། རྟག་ན་མ་བྱས་པས་ཁྱབ་པ་དེ། བྱས་ན་མི་རྟག་པས་ཁྱབ་པའི་ལྡོག་ཁྱབ་ཡིན་པར་ཐལ། འདོད་པའི་ཕྱིར། འདོད་ན། བུམ་པ་རྟག་པ་ཡིན་ན། མ་བྱས་པ་ཡིན་པས་ཁྱབ་པ་དེ། བྱས་པ་ཡིན་ན་བུམ་པ་མི་རྟག་པ་ཡིན་པས་ཁྱབ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/s06855i3.txt","subfolder":"SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN","origin":"Autochthonous","scripture_category":null,"reference":null},"SCCT_class":null}
{"id":477,"text":"ཡབ་རིན་ཆེན་སྐྱབས་དང་། ཡུམ་ཞང་ལྕམ་མ་གཉིས་ཀྱི་སྲས་སུ་སྐུ་འཁྲུངས། རབ་བྱུང་དྲུག་པའི་ལྕགས་ཕོ་བྱི་ལོ་སྟེ་སྤྱི་ལོ་༡༣༦༠་ལོར་སྐུ་གཤེགས། སྐུ་གཞོན་ནུའི་དུས་སུ་མཁན་པོ་ཚུལ་དར་དང་། སློབ་དཔོན་ཞང་བཙུན་པུ་ཧྲངས་པ་གཉིས་ལས་རབ་ཏུ་བྱུང་ཞིང་མཚན་ལ་གྲགས་པ་རྒྱལ་མཚན་དུ་གསོལ། མཁན་པོ་ཚུལ་དར་ལས་འདུལ་བའི་ཆོས་སྐོར་རྣམས་གསན། དེ་ནས་སྤྱན་སྔ་གཉིས་མཆོད་པ་གྲགས་པ་རིན་ཆེན་ལས་བཀའ་བརྒྱུད་པའི་གདམས་ངག་ཕྱག་ལེན་དང་བཅས་པར་ཞུས། བླ་མ་ལྷ་ཁང་པས་ཆོས་སྒོ་ཕྱེ་བ་ལས་དབང་ལུང་མང་དུ་ཞུས། བླ་མ་བྲག་པ་རིན་ཆེན་ལས་ཆོས་སྐྱོང་གི་སྐོར་རྣམས་གསན། བླ་མ་ཏི་སེ་བ་དར་མ་རྒྱལ་པོ་ལས་བཀའ་བརྒྱུད་ཀྱི་གདམས་ངག་གི་ཞིབ་ཆ་རྣམས་ལེགས་པར་གསན། དགུང་ལོ་བཅོ་བརྒྱད་པ་རབ་བྱུང་ལྔ་པའི་ལྕགས་ཕོ་ཁྱི་ལོ་སྟེ་སྤྱི་ལོ་༡༣༡༠་ལོར་ཕག་གྲུའི་གདན་ས་སྤྱན་སྔའི་གོ་སར་ཕེབས། ལོ་ངོ་སུམ་ཅུ་སོ་གསུམ་རིང་དུ་གདན་སའི་འགན་ཁུར་བཞེས་ནས་འཆད་ཉན་གྱིས་དགེ་འདུན་རྣམས་ཀྱི་ཚོགས་པ་བསྐྱངས་ཤིང་བསྟན་འགྲོའི་བྱ་བ་རྒྱ་ཆེན་མཛད་དེ་གདན་སའི་གོ་ས་དགོངས་པ་ཞུས་ནས་ཟུར་བཞུགས་མཛད། དགུང་ལོ་དྲུག་ཅུ་རྩ་བརྒྱད་པར་དགོངས་པ་ཆོས་དབྱིངས་སུ་འཐིམས་སོ། ཁོང་ནི་ཕག་གྲུའི་གདན་རབས་བརྒྱད་པ་ཡིན། །ཁོང་གི་སློབ་མ་གྲགས་ཆེ་བ་ནི་བཅུ་གཉིས་གསར་མ་གྲགས་པ་ཤེས་རབ་དང་། བླ་མ་མཁར་ཐོག་པ། བླ་མ་སྣེའུ་བ། རྡོར་འཛིན་སངས་རྒྱས་རྒྱལ་མཚན། བླ་མ་མགོན་གཞོན་པ། མཚུངས་མེད་རིག་གཞོན་པ་བཅས་ཡིན།།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/RNAM THAR SNA TSOGS_COMPILATIONS OF BIOGRAPHIES\/TREASURE OF NAMES\/s12327e.txt","subfolder":"TREASURE OF NAMES","origin":"Autochthonous","scripture_category":null,"reference":null},"SCCT_class":null}
{"id":478,"text":"པར་འདོད་པས་ཞེས་གསུངས་པའི་ཕྱིར། འདོད་ན། དེ་ཆོས་ཅན། དབུ་མའི་བསྟན་བཅོས་མ་ཡིན་པར་ཐལ། རྒྱས་འབྲིང་བསྡུས་གསུམ་ཁྱོད་ཡིན་པའི་ཕྱིར། ཁ་ཅིག་།དབུ་མ་འཇུག་པའི་བཤད་བྱ་རྩ་བའི་བརྗོད་བྱེད་ཚིག་གི་དབུ་མ་ཡིན་ན། འདིར་འཇུག་བྱའི་དབུ་མ་ཡིན་པས་ཁྱབ་ཟེར་ན། མདོ་སྡེ་ས་བཅུ་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། མདོ་སྡེ་ས་བཅུ་པ་ལས། ས་བཅུ་དང་དོན་དམ་པའི་སེམས་བསྐྱེད་བཅུ་སྦྱར་ནས་གསུངས་པ་དེ་བཞིན་དུ། འདིར་ཡང་སྦྱར་ནས་ས་བཅུ་པའི་བརྗོད་བྱར་གྱུར་པའི་ཟབ་པ་དང་རྒྱ་ཆེ་བའི་ཕྱོགས་གཉིས་ཀ་དངོས་བསྟན་བསྟན་བྱའི་གཙོ་བོར་བྱས་ནས་གཏན་ལ་འབེབས་པའི་ཕྱིར། རྩ་བར་འདོད་ན། དེ་ཆོས་ཅན། དབུ་མའི་བསྟན་བཅོས་ཡིན་པར་ཐལ། འདོད་པའི་ཕྱིར། འདོད་ན། མ་ཡིན་པར་ཐལ། མདོ་ཡིན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/_GREL PA SPYI_GENERAL COMMENTARIES\/MKHAS GRUB BSTAN PA DAR RGYAS_KEDRUP TENPA DARGYE\/MTHA_ DPYOD_DIALECTIC ANALYSIS\/s00022m.txt","subfolder":"MTHA_ DPYOD_DIALECTIC ANALYSIS","origin":"Autochthonous","scripture_category":null,"reference":null},"SCCT_class":null}
{"id":479,"text":"ཚོ་རྒྱས་པའི་མཁའ་འགྲོ་མ། །དཔག་མེད་སྤྲོས་ཏེ་བདུད་རྩི་ནས་བཅུས་ཏེ། །མཆོད་སྦྱིན་ཡུལ་ལ་བསྟབས་པས་གསོལ་ཞིང་སྤྱད། །ཟག་མེད་བདེ་བསམ་ཉེས་ཤིང་རབ་ཏུ་ཚིམ། །མཆོད་ཡུལ་རང་ལ་ཐིམ་པས་བྱིན་གྱིས་བརླབ། །སྤྱིན་གནས་སྡུག་བསྔལ་ལས་གྲོལ་སྡིག་སྒྲི་བདག་།ཚོགས་གཉིས་རྫོགས་ཏེ་འཕགས་པའི་གོ་འཕང་ཐོབ། །དག་པའི་ཞིང་དུ་གཤེགས་ཤིད་སྣོད་རྣམས་ཀྱང་། །བདེ་ཅན་ལྟ་བུའི་དག་པའི་ཞིང་དུ་གྱུར། །ལུས་ཀྱིས་ཚོགས་ཆེན་བསགས་པས་དགའ་བ་བསྒོམ། །གཉེན་ཤེས་རྣམས་ཀྱི་ད་ལྟ་ཕན་ཚུན་ལ། །བྱམས་བརྩེ་གདུང་སེམས་ཆེ་ཆེ་ལྟར་སྣང་ཡང་། ། ཆེ་རབས་མང་པོར་ཕན་ཚུན་གཤེད་མར་གྱུར། །ད་དུང་དེ་ལྟར་མི་འགྱུར་ཆམ་མཆིས། །འཆི་ཚེ་རྗེས་སུ་འབྲང་བ་གཅིག་ཀྱང་མེད། །ཆགས་ཞེན་དབང་གིས་བསགས་པའི་ལས་ངན་འབྲས། ། མི་ཟད་སྡུག་བསྔལ་རང་ཉིད་ཁོ་ནས་མྱོང་། །དེས་ན་ཆགས་ཞེན་ཕུང་ཁྲོལ་ཁོ་ནའི་རྒྱུ། །ལོངས་སྤྱོད་ལ་ཡང་སྙིང་པོ་མ་མཆིས་ཏེ། །ཚེ་རབས་མང་པོར་ཚངས་དང་འཁོར་བསྒྱུར་གྱི། །དཔལ་ལ་སྤྱད་ཀྱང་ངོམས་པར་ཡོངས་མ་གྱུར། །ད་ལྟ་སྡིག་སྡུག་ཁྱད་བསད་ཤ་ཐང་དུ། །འབད་པས་བསྒྲུབ་ཀྱང་སྔོན་གྱི་སྦྱིན་པའི་ཤུགས། །མེད་ན་ངལ་དུ་བཙམ་ཞིག་འབྲས་བུར་ཟད། །ཅུང་ཟད་འབྱོར་ནའང་ཇི་ལྟར་འདོད་བ་བཞིན། །སྤྱད་དུ་བཏུབ་པའི་གདེང་ནི་ཡོད་མིན་ཏེ། །འགའ་ཞིག་རྐུ་འཕྲོག་སོགས་ཀྱིས་དབང་མེད་འཁྱེར། །འགའ་ཞིག་སྟོང་ཞིང་འགའ་ཞིག་ཆུད་ཀྱང་ཟ། །འགའ་ཞིག་འཆི་ཚེ་འཕྲེང་བཞིན་ཤུལ་དུ་ལུས། །དེ་ལ་ཆགས་པས་ཡི་དྭགས་འགྲོ་བར་འགྱུར། །སོག་རུམ་སོགས་ལ་གཡོ་ཁྲམ་བསླུ་བྲེང་དང་། །འཐབས་རྩོད་སོགས་ཀྱི་བསམ་སྦྱོར་ངན་པ་ཡི། །འབྲས་བུ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SNYING PO DON GSUM_THREE ESSENTIAL PRACTICES\/RNAL _BYOR_PRACTICES\/s00089e.txt","subfolder":"RNAL _BYOR_PRACTICES","origin":"Autochthonous","scripture_category":null,"reference":null},"SCCT_class":null}
{"id":480,"text":"མཚམས་བཀའ་བློན་བཞི་དང་། གུང་ཀུན་དགའ་བསྟན་འཛིན་སྲས་བཅས་ལ་ཕྱག་དབང་གི་བྱིན་རླབས་དང་བཀའ་འདྲི་བཅས་སྩལ། ཟླ་བ་གཉིས་པའི་ཚེས་གཅིག་ནས་རྒྱུད་སྟོད་སྨད། ཕུར་བུ་ལྕོག་བཅས་ལ་མང་ཇ་ལྔ་རེ་དང་འགྱེད་དངུལ་སྲང་གང་རེ། ཨུར་གེ་གྲྭ་ཚང་། རྨེ་རུ། ར་ཁ་བྲག་།ཕ་བོང་ཁ། དགེ་འཕེལ་རི་ཁྲོད་རྣམས་སུ་མང་ཇ་ལྔ་རེ་དང་འགྱེད་བལ་ཊཾ་རེ། དབུས་ལྷོ་བྱང་གི་དགོན་ཁག་བརྒྱ་དང་བཅོ་ལྔ་ལ་མང་ཇ་གོང་བཞིན་དང་། དགེ་འདུན་རེར་འགྱེད་དངུལ་ཞོ་རེ། ཆོས་འཁོར་རྒྱལ། འཕྱོང་རྒྱས་རི་བོ་བདེ་ཆེན༑ མངའ་རིས་གྲྭ་ཚང་། འོལ་ཁ་རྫིང་ཕྱི། དྭགས་པོ་བཤད་སྒྲུབ་གླིང་། རྩེ་ཐང་དགའ་ལྡན་བཀྲ་ཤིས་ཆོས་འཁོར། འོན་དགའ་ལྡན་ཆོས་སྡིངས། རི་ཁྲོད་ཁག་བཅོ་ལྔ་བཅས་ལ་འགྱེད་འཕར་ཁ་བཏགས་རེ། བསྔོ་རྟེན་རྣམ་གཞག་བཅས་དང་། ལ་མོ་བྱང་ཆུབ་ལྕོག་ཏུ་ཟླ་བ་གཉིས་ཀྱི་རིང་ཉིན་ལྟར་ཇ་ཐུག་དྲུག་རེ་བཏང་ནས་གྲྭ་པ་ཉི་ཤུ་རྩ་གསུམ་གྱིས་ཚངས་པ་ཞི་དྲག་གི་བསྐང་པ་འཕྲིན་བཅོལ་བསྟོད་པ་བཅས་གང་རྒྱས་མཛད་རྒྱུའི་དགོས་ཆ་དང་ཡོན་གྲྭ་པ་རེར་ཁ་བཏགས། དངུལ་སྲང་གང་ཞོ་ལྔ་རེ། ཆོས་འཁོར་རྒྱལ་གྱི་ལྷ་མོའི་སྐུ་མདུན་དུ་ཟླ་བ་གཅིག་གི་རིང་ཉིན་ལྟར་ཇ་ཐུག་བརྒྱུད་རེ་བཏང་བས་དགེ་འདུན་བརྒྱད་ཀྱིས་ལྷ་མོའི་བསྐང་བ་གྲངས་གསོག་མཛད་པར་ཡོན་གྲྭ་རེར་ཁ་བཏགས། དངུལ་སྲང་རེ། སེ་ར་ཨུར་གེ་གྲྭ་ཚང་དུ་ཞག་བཅོ་ལྔའི་རིང་ཉིན་ལྟར་ཇ་ཐུག་དྲུག་རེ་བཏང་བས་ཆོས་སྲུང་སྤྱིའི་བསྐང་བ་མཛད་པར་ཡོན་ཁ་བཏགས་རེ། ཆོས་འཁོར་རྒྱལ། འོལ་ཁ་རྫིང་ཕྱི། བྱམས་པ་གླིང་བཅས་ཀྱི་རྗེ་བཙུན་བྱམས་མགོན་གྱི་སྐུ་མདུན་དུ་བརྒྱ་མཆོད་སྣ་ལྔ། ཐུགས་སྨོན་ཅན་གྱི་སྙན་ཤལ་རེ་བཅས་འབུལ་བ་གནང་། རྒྱུད་སྟོད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/PAn CHEN GSUM PA BLO BZANG DPAL LDAN YE SHES\/sd12135e.txt","subfolder":"PAn CHEN GSUM PA BLO BZANG DPAL LDAN YE SHES","origin":"Autochthonous","scripture_category":null,"reference":null},"SCCT_class":null}
{"id":481,"text":"མེད་ལ་སོགས་པར་སྒྲུབ་པའི་རྟགས་དང་རྗེས་དཔག་འཇུག་པ་དོན་མེད་པར་ཐལ་ལོ། །གཞན་ཡང་། བུམ་པ་ཞེས་པའི་སྒྲ་ཆོས་ཅན། ཁྱོད་ཀྱིས་བུམ་གཟུགས་བརྗོད་བྱར་བྱེད་པ་མིན་པར་ཐལ། ཁྱོད་བུམ་གཟུགས་ལ་ལྟོས་ཏེ་ཚོགས་རྗོད་ཀྱི་སྒྲ་ཡིན་པའི་ཕྱིར། ཁྱབ་སྟེ། རིགས་རྗོད་ཀྱི་སྒྲས་རིགས་ཅན་བརྗོད་བྱར་མི་སྤོང་ལ། ཚོགས་རྗོད་ཀྱི་སྒྲས་ཚོགས་པ་ཅན་བརྗོད་བྱར་སྤོང་བ་དེ་རིགས་རྗོད་ཀྱི་སྒྲ་དང་ཚོགས་རྗོད་ཀྱི་སྒྲའི་ཁྱད་པར་ཡིན་པའི་ཕྱིར། ཡང་ཁ་ཅིག་། ཆོས་རྗོད་ཀྱི་སྒྲ་དང་ཆོས་ཅན་རྗོད་པའི་སྒྲའི་ཁྱད་པར་གཞི་དེ་ཁྱད་ཆོས་གཞན་གྱི་རྟེན་དུ་མི་རུང་བར་བརྗོད་པ་དང་རུང་བར་བརྗོད་པ་ལ་འདོད་འང་མི་འཐད་དེ། ཆོས་རྗོད་ཀྱི་སྒྲ་ཡིན་ན་སྒྲ་དོན་མི་མཐུན་པ་ཡིན་པས་ཁྱབ་པར་ཐལ། ཆོས་རྗོད་ཀྱི་སྒྲ་ཡིན་ན་གཞི་དེ་ཁྱད་ཆོས་གཞན་གྱི་རྟེན་དུ་མི་རུང་བར་བརྗོད་པ་གང་ཞིག་།དངོས་སུ་བརྗོད་པའི་ཁྱད་ཆོས་གཅིག་པོ་དེ་ལས་གཞན་པའི་ཁྱད་ཆོས་ཀྱི་རྟེན་དུ་མི་རུང་བའི་ཆོས་མི་སྲིད་པའི་ཕྱིར། རང་ལུགས་ནི་ཆོས་རྗོད་ཀྱི་སྒྲའི་མཚན་ཉིད། སྨྲ་བ་པོ་དང་ཉན་པ་པོའི་འདོད་པས་དམིགས་པའི་དོན་དེ་ཉིད་ཁྱད་ཆོས་ལྟ་བུར་སྟོན་པའི་སྒྲ། དཔེར་ན་བ་ལང་གི་དཀར་པོ་ཞེས་པ་ལྟ་བུའོ། །དེ་ཡང་བ་ལང་གི་དཀར་པོ་ཞེས་པའི་སྒྲ་ཆོས་ཅན། ཁྱད་པར་གཞན་སྤོང་བའི་སྒྲ་ཡིན་ཏེ། དོན་དེ་ཁྱད་ཆོས་གཞན་གྱི་རྟེན་བྱེད་པའི་ཁྱད་གཞི་ལྟ་བུར་བློ་ཡུལ་དུ་འཆར་བ་སྤངས་ནས་ཁྱད་ཆོས་ལྟ་བུར་སྟོན་པའི་ཕྱིར། དེ་ཡང་ཉན་པ་པོས་དཀར་པོ་ཞེས་པ་ཙམ་ཞིག་ཐོས་པའི་ཚེ་དཀར་པོ་དེ་དུང་དང་བ་ལང་སོགས་གང་གི་དཀར་པོ་ཡིན་སྙམ་དུ་ཤེས་པར་འདོད་ནས་དྲིས་པ་ན། འཆད་པ་པོས་བ་ལང་གི་དཀར་པོ་ཞེས་བརྗོད་པའི་ཚེ་དཀར་པོ་ཁྱད་གཞི་དང་བ་ལང་ཁྱད་ཆོས་སུ་སྟོན་པ་ཡིན་ཏེ། བ་ལང་དེ་དཀར་པོ་དུང་གི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/RGYAL BA DGE _DUN GRUB_GYALWA GENDUN DRUP\/s05528m.txt","subfolder":"RGYAL BA DGE _DUN GRUB_GYALWA GENDUN DRUP","origin":"Autochthonous","scripture_category":null,"reference":null},"SCCT_class":null}
{"id":482,"text":"གྱི། རྣམ་འབྱོར་མ་རྣམས་ལ། རྒྱུད་ཐམས་ཅད་ཀྱི་གླེང་གཞི་ཞེས་བྱ་བའི་ཐབས་བཀའ་བསྩལ་པ། ཨེ་ཝཾ་རྣམ་པ་ཅི་ཞིག་བརྗོད། །རིམ་པ་ཅི་ལྟར་བཤད་དུ་གསོལ། །བཅོམ་ལྡན་འདས་ཀྱི་བཀའ་བསྩལ་པ། །ཨེ་ཡི་ཆ་བྱད་བཟང་པོ་གང་། །དབུས་སུ་ཝཾ་གིས་རྣམ་པར་བརྒྱན། །བདེ་བ་ཐམས་ཅད་ནི་གནས། །སངས་རྒྱས་རིན་ཆེན་ཟ་མ་ཏོག་།ཅེས་གསུངས་པའི་དོན་ལ། དབུས་སུ་གྲི་གུག་གི་རྣམ་པ་ལྟ་བུའི་མཚན་མ། རྣམ་པར་ཤེས་པའི་ཕུང་པོའི་རང་བཞིན། ལྷ་མོ་བདག་མེད་མའི་ངོ་བོ་མཚོན་པར་བྱེད་པའོ། །དེའང་ཤུགས་ཀྱིས་ནམ་མཁའི་ཁམས་ཀྱང་དེར་མཚོན་ནོ། ། ལྷ་དགུ་ལ་ནི་རྣམ་པར་ཤེས་པའི་ཕུང་པོ་དཔལ་ཧེ་རུ་ཀའོ། ། །ཤར་དུ་མཚོན་བྱེད་ལ་གཟུགས་ཐོང་པའི་རྣམ་པ། ལྷ་དགུ་པ་ལ་ཤར་དུ་གཽ་རཱི། བདག་མེད་མ་ལྷ་མོ་བཅོ་ལྔ་ལ་རྡོ་རྗེ་མ། སའི་ཁམ་དག་པ་པུ་ཀ་སིའང་འདིར་སྡུད་དེ། རྣམ་པར་ཤེས་པ་ཨ་གྲི་གུག་གི་མཚོན་བྱེད་ལ་གཟུགས་ཐོང་པ་བྱིན་པས་ཝཾ་གི་ལུས་གྲུབ། ལྷོ་རུ་ཚོར་བའི་ཕུང་པོའི་མཚོན་བྱེད་དུ་ཚེག་དྲག་གཉིས་བཞག་པ་ནི། ལྷོའི་ལྷ་མོ་ཙོ་རཱི་དང༌། ལྷོ་ནུབ་ཏུ་མེའི་ཁམས་དག་པ་ཙནྜ་ལཱི་གཉིས་ཀྱི་མཚོན་བྱེད་ཚེག་དྲག་བ་ལ་བྱིན་པས་མགོ་བོ་གྲུབ། ནུབ་ཏུ་འདུ་ཤེས་ཀྱི་ཕུང་པོ་དག་པ་ལྷ་མོ་བཻ་ཏ་ལཱི་དང་། མེ་མཚམས་སུ་ཆུའི་ཁམས་དག་པའི་ལྟ་མོ་ཤ་བ་རཱི་གཉིས་མཚོན་པར་བྱེད་པའི་ཐིག་ལེའི་ཐོག་ཏུ་ན་བྱིན་པས་ཝཾ་གྲུབ། བྱང་དུ་འདུ་བྱེད་ཀྱི་ཕུང་པོ་དག་པའི་ལྷ་མོ་གྷསྨ་རཱི་དང་། བྱང་ནུབ་ཏུ་རླུང་གི་ཁམས་དག་པའི་ལྟ་མོ་གཡུང་མོ་གཉིས་མཚོན་བར་བྱེད་པའི་དབྱུག་པའི་རྣམ་པ་ནི། ཐིག་ལེའི་སྟེང་དུ་བཞག་པས་ནཱ་དར་གྱུར་ཏེ། དེ་དག་ལས་ཝཾ་ཡིག་རྡོ་རྗེ་སེམས་དཔའ་འགྲུབ་བོ། ། འདི་ནི་ཨཱ་ལི་ཡོངས་སུ་དག་པ་ཐབས་མཚོན་པར་བྱེད་པ་ཝཾ་ཡིག་རྡོ་རྗེ་སེམས་དཔའ་ཡིན་ཏེ། བདེན་པ་གཉིས་ཀྱི་དབང་དུ་བྱས་ན་ཀུན་རྫོབ་ཀྱི་བདེན་པ། ཤེས་བྱའི་གཤིས་ལ་འཆར་དུ་རུང་བ་ཐམས་ཅད་ཡི་གེ་བ་གིས་བསྡུས་སོ། ། འདི་དག་གིས་སྟོང་པ་ཆེན་པོ་ཡི་གེ་ལྔ་ལས། ཝཾ་ཡིག་རྡོ་རྗེ་སེམས་དཔའ་འགྲུབ་པའི་ཚུལ་བཤད་པ་ཡིན་ནོ། །ཀ་ཙ་ཊ་ཏུ་པ་ཡ་ཤ། སྡེ་ཚན་དེ་དག་གི་ཡི་གེ་རྣམས་ནི། ཐིག་ལེ་སྟོང་པ་ཡི་གེ་དྲུག་ཅེས་བྱའོ། །དེ་དག་གི་འཆར་ཚུལ་ནས་བལྟས་ན་ཐབས་སུ་ཡང་འགྱུར་ལ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2691_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":483,"text":"རབ་གཉིས་མེད་དོ། །རྡོ་རྗེ་ནི་སྟོང་པ། སེམས་དཔའ་ནི་རིག་པའོ། །རིག་སྟོང་དབྱེར་མེད་ཀྱི་ས་བོན་ཕྱག་མཚན་ནོ། །འོ་ན་ཉི་ཟླའི་བར་གྱི་ས་བོན་ཕྱག་མཚན་ལས་སེམས་དཔའ་ཟེར་བ་ཅི་ཡིན་ཞེ་ན། འདིའི་ལེའུ་གསུམ་པ་ནས་ཨཱ་ལི་ཟླ་བ་ཀཱ་ལི་ཉི། །ས་བོན་ནང་དུ་སོན་གྱུར་པ། །དེ་ཉིད་སེམས་དཔའ་ཞེས་བྱར་བརྗོད་ཅེས་བརྗོད་དོ། ། དེས་ནི་གོང་དུ་ཟླ་བའི་སྟེང་དུ་ས་བོན་ཉིད། །རང་ལྷའི་ས་བོན་ཕྱག་མཚན་ནི། ། སོ་སོར་རྟོག་པར་བརྗོད་པར་བྱ་ཞེས་པའི་མཇུག་བསྡུས་སོ། །ཡི་གེ་ལས་བྱུང་ནི་ཉི་མ་ཟླ་བ་ས་བོན་ཕྱག་མཚན་ལས་འོད་སྤྲོས་ཏེ་སངས་རྒྱས་མཆོད་སེམས་ཅན་གྱི་དོན་བྱས་ཚུར་འདུས་ཏེ་ཐམས་ཅད་གཅིག་ཏུ་འདྲེས་པར་འགྱུར་བའོ། །དེས་ནི་གོང་གི་གཉིས་འདུས་པ་ལས་བདེ་ཆེན་པོ། །ཐམས་ཅད་གཅིག་གྱུར་ནན་ཏན་ཉིད་ཀྱི་མཇུག་སྡུད་དོ། །དེ་ལས་འོད་སྤྲོས་ཚུར་འདུས་བས་ལྷ་མོ་བཅོ་ལྔའི་སྐུར་བཞེངས་པ་ནི་གོང་བུ་ལ་ཞེས་སོ། །དེས་ནི་གོང་གི་ཟླ་བ་ཉི་མ་འདུས་པ་ལས། ། དཀར་མོ་ལ་སོགས་རབ་ཏུ་གྲགས། །རྫོགས་པ་ཆོས་ཉིད་དག་པ་སྟེ། །ཞེས་པའི་མཇུག་སྡུད་དོ། ། ཧཱུྃ་ཕཊ་རྣམ་པ་འདོད་མི་བྱ་ཞེས་པ་ནི་ཁ་ཅིག་བདག་མེད་མ་སྒོམ་པའི་སྒོམ་ཆེན་སངས་མི་རྒྱ་སྟེ་ཐབས་ཤེས་རབ་ཡ་བྲལ་བས་སོ་ཟེར་ན། དེ་ལ་ལྷ་ཞལ་སྦྱར་མེད་པས་ཟེར་རམ། ཐབས་ཤེས་རབ་ཙམ་མེད་པས་ཟེར། ལྷ་ཞལ་སྦྱར་མེད་པས་ཟེར་ན་འདོད་ཐོག་ཡིན་ཏེ། ཧཱུཾ་ཕཊ་རྣམ་པ་འདོད་མི་བྱ་ཞེས་པ་ཧཱུཾ་གིས་རྡོ་རྗེ་བསྐྱེད་པ་དང་། ཨོཾ་གྱིས་རྡོ་རྗེའི་ནོར་བུ་ཕཊ་ཀྱིས་བུག་པ་དགག་པ་དེ་མི་འདོད་པའོ། །ཐབས་ཤེས་རབ་ཙམ་མེད་པས་ཟེར་ན། ཐབས་ཤེས་རབ་ཙམ་ཚང་སྟེ་འོག་ནས་ཨཱ་ལི་ཤེས་རབ་ཀཱ་ལི་ཐབས། འདི་ལས་དཀར་མོ་ལ་སོགས་བསྐྱེད་ཞེས་སོ། །སེམས་པའི་གཟུགས་བརྙན་ནི་ཐབས་ཐུགས་རྗེས་སེམས་ཅན་ཐམས་ཅད་ལ་སེམས་དཔའ་དང་། ཤེས་རབ་སྟོང་པས་ཆོས་ཉིད་སྟོང་པ་ཉིད་ལ་སེམས་པའོ། །དཀྱིལ་འཁོར་བདག་པོ་ནི་བདག་མོ་ཞེས་ཏེ་རྣམ་པར་བསྒོམ་པའོ། །འདི་ལ་ཇོ་བོ་ཁ་ཅིག་ཡབ་ཡོད་པར་འདོད་དེ། ཡབ་ཡོད་ཀྱང་ཧཱུྃ་ཕཊ་རྣམ་པ་འདོད་མི་བྱ་ཟེར་བས་རྡོ་རྗེ་པད་མ་བྱིན་གྱིས་བརླབ་པ་བྱ་མི་དགོས། སེམས་དཔའི་གཟུགས་བརྙན་ལས་བྱུང་བ་ཞེས་པས་ཀྱང་ཡབ་ཡོད་ལ། འོ་ན་ཡབ་དེ་ཇི་ལྟ་བུ་ཞིག་ཡོད་ན་ཕྱག་མཚན་ལ་སོགས་པ་གོང་མ་བཞིན་ཟེར་བས་ལེའུ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2683_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":484,"text":"མེད་པའི་དོན་མ་ཡིན་ཏེ། འགྲེལ་པ་དེ་གཉིས་ལས། དེ་དག་གི་སྤྱོད་ཡུལ་ཏེ་དམིགས་པ་ནི་ས་གོང་མ་དང་རང་གི་ས་པའི་སྡུག་བསྔལ་དང་། སོགས་པས་བསྡུས་པ་ཀུན་འབྱུང་དང་། ཞེས་གསུངས་པའི་ཕྱིར་རོ། །ཡང་། གཟུགས་མེད་ཀྱི་རྣམ་ཐར་དེ་དག་ལ་མཚན་མ་མེད་པ་མཚན་མ་མེད་པའི་ཏིང་ངེ་འཛིན་ཡང་སྲིད་པས་དེས་ནི་སོ་སོར་བརྟགས་མིན་གྱི་འགོག་པ་ལ་ཡང་དམིགས་ཤིང་། ནམ་མཁའ་མཐའ་ཡས་སྐྱེ་མཆེད་ཀྱི་དམིགས་པ་ལ་ནི་འདུས་མ་བྱས་ཀྱི་ནམ་མཁའ་ཡང་འབྱུང་ངོ། །འོ་ན། གོང་དུ་གཟུགས་མེད་ཀྱི་དངོས་གཞི་ས་འོག་ས་ལ་མི་དམིགས་པར་བཤད་པ་དང་། འདིར་གཟུགས་མེད་ཀྱི་རྣམ་ཐར་ལ་འོག་ས་གོང་ས་ཐམས་ཅད་ལ་དམིགས་པ་ཡོད་པར་བཤད་པ་གཉིས་འགལ་ལོ་ཞེ་ན། མི་འགལ་ཏེ། གོང་དུ་བཤད་པ་ནི་འོག་སའི་ཟག་བཅས་ལ་དམིགས་པ་མེད་པའི་དབང་དུ་བྱས་པ་ཡིན་ལ། འདིར་ནི་འོག་སའི་ཟག་མེད་རྗེས་ཤེས་ལ་དམིགས་པ་ཡོད་པའི་དབང་དུ་མཛད་པ་ཡིན་པས་དབྱེ་བ་འབྱེད་ཤེས་ན་སྐྱོན་མེད་པ་ཉིད་དོ། །བསམ་གཏན་གསུམ་པའི་སས་བསྡུས་ཀྱི་རྣམ་ཐར་མི་འཇོག་པའི་རྒྱུ་མཚན་ཡོད་དེ། བསམ་གཏན་གཉིས་པའི་སས་བསྡུས་གྱིས་རློབསྤ་དང་། སྐུ་ཚེ་གཏོང་འཇོག་དང་། རི་རབ་རྡུལ་ཕྲན་བསྐྱེད་ལ། སྡུག་པའི་རྣམ་ཐར་ནི་བསྐྱེད་མི་རུང་བ་གོང་དུ་བཤད་ཟིན་པ་ལྟར་རོ། །འོ་ན། རྣམ་ཐར་དང་ཟིལ་གནོན་འདི་དག་ལ་སྙོམས་པར་འཇུག་པའི་དགོས་པ་གང་ཞེ་ན། ཉོན་མོངས་པ་ཐག་བསྲིངྦ་དང་སྙོམས་འཇུག་ལ་དབང་ཐོབ་པར་བྱ་བའི་ཆེད་དུ་ཡིན་ཏེ། ཉོན་མོངས་པ་ཐག་མ་སྲིངྶྴིང་སྙོམས་འཇུག་ལ་དབང་མ་ཐོབ་ན་ཉོན་མོངས་མེད་པ་ལ་སོགས་པའི་ཡོན་ཏན་རྣམས་མི་ཐོབ་ཅིང་། ས་སོགས་གསར་ལ་སོགས་པར་བསྒྱུར་བ་དང་། དུས་རིང་པོར་གནས་པར་བྱིན་གྱིས་རློབས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/RGYAL DBANG BLO BZANG _PHRIN LAS RNAM RGYAL_GYALWANG LOBSANG TRINLE NAMGYAL\/s00044m8.txt","subfolder":"RGYAL DBANG BLO BZANG _PHRIN LAS RNAM RGYAL_GYALWANG LOBSANG TRINLE NAMGYAL","origin":"Autochthonous","scripture_category":null,"reference":null},"SCCT_class":null}
{"id":485,"text":"རང་གི་སྔགས་སེམས་གཞན་གྱིས་ཀྱང་། །ཟློས་པས་དུག་གི་ལས་མི་བྱ། །སྒྲུབ་པ་པོ་ལ་དགོས་མ་གཏོགས་པར། །གསང་སྔགས་གཞན་དུ་སྤྱད་མི་བྱ། །འགྲན་པ་དང་ནི་སད་ཕྱིར་ཡང༑ ༑བདག་གིས་གསང་སྔགས་མི་སྦྱོར་རོ། །བློ་ལྡན་གྱིས་ནི་དུས་གསུམ་བཟླས། །དུས་གསུམ་དུ་ནི་ཁྲུས་བྱས་ཏེ། །ཞེས་དང་། སྒྲུབ་པ་པོས་ནི་ཚེས་བརྒྱད་དང་། ། བཅུ་བཞི་དང་ནི་བཅོ་ལྔ་དང་། །ཆོ་འཕྲུལ་གྱིས་ནི་ཟླ་ཕྱེད་ལ། །ཁྱད་པར་དུ་ནི་མཆོད་པར་བྱ། །བཟླས་བརྗོད་སྦྱིན་སྲེག་མཆོད་པ་དང་། །དེ་བཞིན་སྡོམ་པ་བཟུང་བ་དང་། །ཁྱད་པར་དུ་ཡང་བསོད་ནམས་ལ། །གུས་ཤིང་མངོན་པར་བརྩོན་པར་བྱ། །ཞེས་དང་། འདི་བྱ་འདི་ནི་མི་བྱའོ་ཞེས། །རིག་སྔགས་འདུལ་ལས་སྨོས་པ་དང་། །བསླབ་པའི་སྡོམ་པ་ཉིད་ལ་ཡང་། །ཟློས་པས་རྟག་ཏུ་རྣམ་པར་བསམ། །རང་གི་བདེ་ལ་ཆགས་པ་དག་།ཉིན་མཚན་དུ་ནི་སྤངས་པར་བྱ། །འདི་དག་དབྱས་ནས་འདི་བྱའོ་ཞེས། །མི་གཡེལ་བར་ནི་གྱུར་བར་བྱ། །ཉིན་པར་བགས་མེད་བྱས་པ་དག་།མཚན་མོ་སོ་སོར་བཤགས་པར་བྱ། །ནུབ་མོ་བྱས་པའང་ནང་བར་བཤགས། །ལེགས་པར་བྱས་ལ་མངོན་དགར་བྱ། ། བཟླས་བརྗོད་སྦྱིན་སྲེག་གཙང་སྤྲ་བྱ། །རིགས་སྔགས་མཆོག་དང་རང་སྔོམ་དང་། །རིགས་སྔགས་འདུལ་བ་དག་ལ་ཡང་། །སྒྲུབ་པ་པོས་ནི་ནན་ཏན་གནས། །ཞེས་དང་། སྤྱི་རྒྱུད་ལས། དཀྱིལ་འཁོར་ལེགས་པར་མ་མཐོང་པར། །གང་ཞིག་ཅ་སྟེ་སྔགས་བཟློས་ན། །དེ་ནི་དངོས་གྲུབ་ཐོབ་མི་འགྱུར། །ཤི་ནས་ངན་སོང་ལྟུང་བར་འགྱུར། །སྔགས་དན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/SDOM PA_SECRET VOWS (SAMAYA)\/s00094e.txt","subfolder":"SDOM PA_SECRET VOWS (SAMAYA)","origin":"Autochthonous","scripture_category":null,"reference":null},"SCCT_class":null}
{"id":486,"text":"བརྟན་མི་བརྟན་ཤིན་ཏུ་ཁྱད་ཆེ་བ་སོགས་ཀྱི་ཡོན་ཏན་རྣམས་ཤེས་པར་བྱ་ཞིང་། སེམས་འཛིན་གཞན་རྣམས་ཀྱིས་བསྒྲུན་དུ་མེད་པའང་ཤེས་པར་གྱིས་ཤིག་།གཉིས་པ་ལ་གསུམ། རྡོར་བཟླས་བྱས་པས་ཟླ་བ་སོ་སོ་ལ་མྱོང་བ་སྐྱེ་ལུགས་དང་། རྡོར་བཟླས་ཀྱིས་རླུང་དྷཱུ་ཏཱིར་ཐིམ་པར་བྱེད་པ་དང་། གཏུམ་མོ་འབར་བར་བྱེད་ཚུལ་ལོ། །དང་པོ་ནི། བསྐྱེད་རིམ་ཕྲ་རགས་མཐར་ཕྱིན་ཅིང་། ལུས་དབེན་ལ་བསླབས་པ་དེས། ཟླ་བ་དང་པོ་ལ་རྡོར་བཟླས་བྱེད་ཚུལ་ནི། རྡོར་འཕྲེང་ལས། ཐོག་མར་འབྱུང་དང་རྡུབ་པ་རྣམས། །ཉི་ཁྲི་དང་ནི་ཚིག་སྟོང་དང་། །དེ་བཞིན་གྲངས་ནི་བརྒྱ་ཕྲག་དྲུག་།ཉིན་དང་མཚན་མོར་ངེས་པ་ནི། །ཇི་སྲིད་གྲངས་ནི་ཐོབ་པའི་གནས། །ཉིན་ཞག་ཉི་ཤུ་རྩ་བདུན་དུ། །གྲངས་ནི་རྗེས་སུ་སྦྱོར་བ་ཡིས། །གྲངས་ནི་རབ་ཏུ་བརྟགས་པ་ཡིན། །ཞེས་གསུངས་ཏེ། ཕྱི་མ་ལ་ཞི་བ་འོད་ཀྱི་འགྱུར་ལས། གྲངས་ནི་ཡང་དང་ཡང་དུ་བརྟག་།ཅེས་འབྱུང་ངོ། །ཞག་གཅིག་ལ་འབྱུང་རྡུབ་གཉིས་ལ་གཅིག་ཏུ་བྱས་པའི་ཉི་ཁྲི་ཆིག་སྟོང་དྲུག་བརྒྱའི་རླུང་རྒྱུ་བ་དེ། ཉིན་མཚན་གཉིས་ལ་རླུང་ཇི་ཙམ་རྒྱུ་བའི་གྲངས་ཀྱི་ངེས་པ་ཇི་སྲིད་ཐོབ་པ་དེ་སྲིད་དུ་ཞག་ཉེར་བདུན་དུ། ཡང་ཡང་བགྲང་བར་གསུངས་པ་འདིས་ནི་གནས་པའི་ཆ་མ་གཏོགས་པ། ཉིན་མཚན་སོ་སོའི་རླུང་གི་ཐོབ་སྐལ་གང་ཡོད་དེ་ལས་མ་ཆད་མ་ལྷག་པར་ཆ་སྙོམས་པར་བྱེད་པར་བསྟན་ནོ། །དུས་ཚོད་སོ་སོའི་རླུང་རྣམས་ཆ་སྙོམས་ན་ལུས་ཀྱི་འབྱུང་བ་ཆེན་པོ་རྣམས་ཆ་སྙོམས་ལ། དེ་བྱུང་ན་ལུས་ལ་བརྟེན་ནས་སྐྱེ་བའི་ཡོན་ཏན་རྣམས་བསྐྱེད་པར་སླ་བའི་དགོས་པ་ཡོད་དོ། །ཟླ་བ་གཉིས་པ་ལ་བྱེད་ཚུལ་ནི། དེ་ནས་རྗེས་འགྲོ་ཟློས་པར་འགྱུར། །ཐུན་མཚམས་སོ་སོར་སྲོག་རྣམས་དང་། །རྩོལ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/RIM LNGA_FIVE STAGES (PANCHAKRAMA)\/s05302e.txt","subfolder":"RIM LNGA_FIVE STAGES (PANCHAKRAMA)","origin":"Autochthonous","scripture_category":null,"reference":null},"SCCT_class":null}
{"id":487,"text":"རྣམ་རྟོག་ལ་སོགས་ཀྱེ་མི་སྐྱེ་དྲན་ཤེས་བཞིན་གྱིས་བདག་གླ་སྐྱེས་མ་ཐག་སྤང་གི་ཨེན་གཅིག་ཡང་སྤང་སྙམ་ན་བལྟས་ནས་འགྲོ་བའི་འབུར་འཇོམས་བྱ་སྟེ་བཟའ་ཚོ་གཉིས་ལ་རྐུན་མ་བྱུང་བ་བཞིན་བྱས་ན་ཕྱི་ལང་ཅན་དུ་སོང་ནས་ཡེ་མི་ཡོང་བ་ཡིན། ཉོན་མོངས་པ་རྒྱུད་ལ་འཕེལ་ཞེན་སྡང་ལ་སོགས་པ་ཐམས་ཅད་ཇེ་འཕེལ་དུ་འགྲོ་སྟེ། མདོ་ལས། དེ་བཞིན་གཉིད་ལ་དད་པ་དག་།ཕྱིར་བཞིན་དེ་བཞིན་གཉིད་ཆེར་འགྱུར། ། དེ་བཞིན་འདོད་ཆགས་ཆེ་བ་དང་། །ཆང་ལ་སྲེད་པའང་དེ་བཞིན་འགྱུར། །ཅས་གསུངས། ཉོན་མོངས་པའི་བག་ཆགས་ཇེ་མཐུག་ལ་སོང་སྟེ། ཡུལ་དམན་པ་ཐམས་ཅད་ལ་ཉོན་མོངས་པ་དྲག་པོ་སྐྱེ་ལ་དེ་ལས་ལྕི་ཞིང་སྡུག་བསྔལ་ཆེན་པོ་ཉམས་སུ་མྱང་དགོས། །ཉོན་མོངས་པ་སྤོང་ན་བག་ཆགས་ཇེ་སྲབ་ལ་འགྲོ་སྟེ། སྔར་གྱི་བག་ཆགས་ཀྱང་ཞར་ལ་འགྲོ་ལ། ཡུལ་བཟང་པོ་ལ་བག་ཆགས་ཕྲ་མོ་ལས་མི་སྐྱེ༑ དིའི་ལས་འབྲས་ཕྲ་བས་མྱོང་བ་ངེས་པར་འགྲོ་བ་ཡིན་ལ། ཉོན་མོངས་པ་ལ་དགྲར་ལྟས་ལ་གཉེན་པོ་སྟོབས་བསྐྱེད། ཞི་བ་ལྷས། བདག་ནི་བསྲེགས་ཏེ་བསད་གྱུར་ཏམ། །དེ་བཞིན་མགོ་བོ་བཅད་ཀྱང་རུང་། །རྣམ་པ་ཀུན་ཏུ་ཉན་མོངས་པའི། །དགྲ་ལ་འདུད་པར་མི་བྱའོ། །ཞེས་གསུངས་པས། འཇིག་རྟེན་པའི་དགྲ་བོ་ལོ་ཀ་ལས་གནོད་པ་མི་བྱེད་ལ། ཉོན་མོངས་པས་ཚེ་རབས་ཐམས་ཅད་དུ་གནོད་པ་བྱེད་དེ། བདག་གི་ཉོན་མོངས་དགྲ་བོ་གང་། །དུས་རིངས་ཐོག་མཐའ་མེད་པ་ལྟར། །དགྲ་གཞན་ཀུན་ཀྱང་དེ་ལྟ་བུར། །ཡུན་རིངས་ཐུབ་པ་མ་ཡིན་ན། །ཅས་སོ། །ཡང་འཇིག་རྟེན་གྱི་གྲ་ལ་ཕྱོགས་ཕུལ་ན་མི་གནོད་པར་ཕན་འདོགས་ལ། ཉོན་མོངས་པ་ལ་དེ་ལྟར་ཕུལ་ན་ཐུ་ཏུ་འགྲོ་སྟེ། མཐུན་པར་རིམ་གྲོས་བརྟེན་བྱས་ན། །ཐམས་ཅད་ཕན་དང་བདེ་བྱེད་དེ། །ཉོན་མོངས་དགྲ་ནི་བརྟེན་བྱས་ན། །ཕྱིར་ཞིང་སྡུག་བསྔལ་གནོད་པར་བྱེད། །ཅེས་སོ། །","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.28 (BLO SBYONG)\/BLO SBYONG DON BDUN MA_SEVEN-POINT PRACTICE FOR DEVELOPING THE GOOD HEART\/_GREL PA_COMMENTARIES\/s06969m.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":488,"text":"བཅུ་དང་ཁྱད་པར་པྲང་གི་ཚིག་དབུས་མ། བྱམས་པ་རྣམ་སྣང་གི་མདུན་དུ་རྣམ་སྣང་ལ་བལྟ་བ། གཤིན་རྗེའི་གཤེད་དང་གཞན་གྱིས་མི་ཐུབ་པ་གཉིས་ལག་མཐིལ་དུ་དབུ་མ་ཐེ་བོང་ངོས་དང་རྒྱབ་ལག་བའི་རྒྱབ་ངོས་ལ་བསྟན་པ། རྟ་མགྲིན་ལྕེ་དང་སོའི་བར། འཁྱིལ་པ་ནོར་བུའི་དབུས། མི་གཡོ་བ་དང་འདོད་རྒྱལ་གཉིས་སོག་པ་ནས་ཐོན་པའི་དཔུང་མགོའི་ནང་། དབྱུག་སྔོན་ཅན་དང་སྟོབས་པོ་ཆེ་གཉིས་པུས་མོའི་ལྷ་ངའི་ནང་། གཙུག་གཏོར་འཁོར་སྒྱུར་རྣམ་སྣང་གི་སྟེང་། གནོད་མཛེས་རྒྱལ་པོ་རྐང་མཐིལ་དུ་དབུ་རྐད་བའི་ནང་གི་རྒྱ་ཚིགས་བ་དང་། ཞབས་རྒྱབ་ཀྱི་ལོངས་བུ་ངོས་ཞལ་རྗེ་ངར་ངོས་ལ་བལྟ་བ། དམིགས་གསལ་མེད་པའི་ཡབ་ཐམས་ཅད་ཀྱི་ཞལ་ལུས་ཀྱི་ཕྱི་ལ་གཟིགས་པ། གཟུགས་ཕུང་གི་རྒྱུའི་གཙོ་བོ་ཀུན་ནཏ་ལྟ་བུའི་བྱང་སེམས་གཙོ་བོར་སྤྱི་བོར་གནས་པ། འདུ་ཤེས་ཀྱི་ངག་སྨྲ་བ་གསལ་བར་བྱེད་ཅིང་ངག་སྨྲ་བ་མགྲིན་པ་ནས་འབྱུང་བ། རྣམ་ཤེས་ཀྱི་གཙོ་བོ་ཤིན་དུ་ཕྲ་བའི་སེམས་སྙིང་ཀར་གནས་པ། ཚོར་བ་དྲོད་ལ་བརྟེན་ནས་སྐྱེ་ཞིང་དྲོད་ཀྱི་གཙོ་བོ་གཏུམ་མོ་ལྟེ་བར་གནས་པ། འདུ་བྱེད་ཀྱི་ཕུང་པོ་རྩ་ཉོན་སོགས་ཀྱི་རྟེན་དུ་གྱུར་བའི་རླུང་ལྟེ་བ་ནས་རྐང་སོར་བར་ལ་གནས་པ༑ ས་ཁམས་ཀྱི་གཙོ་བོ་ཤ་ཡིན་ལ་ཤའི་རྒྱུའི་གཙོ་བོ་ཁྲག་ཡིན་ཅིང་ཁྲག་གི་གཙོ་བོ་གཏུམ་མོ་ལྟེ་བར་གནས་པ། ཆུ་ཁམས་ཀྱི་གཙོ་བོ་ཁམས་དཀར་དམར་ཆ་མཉམ་པར་སྙིང་ཁར་གནས་པ། མེ་ཁམས་ཀྱི་གཙོ་བོ་གཏུམ་མོའི་ཆ་གཅིག་མགྲིན་པར་གནས་པ། རླུང་ཁམས་ཀྱི་རགས་པའི་ཆ་གཅིག་སད་པའི་གནས་སྐབས་བསྐྱེད་བའི་རླུང་སྤྱི་བོར་གནས་པ་རྣམས་ཀྱི་རྒྱུ་མཚན་གྱིས་རྣམ་སྣང་ནས་སྒྲོལ་མའི་བར་གནས་དེ་རྡག་ཏུ་དགོད། རྒུན་འབྲུའི་ཚད་ཙམ་གྱི་མིག་དབང་དབང་རྟེན་བྲལ་རིལ་བ་ལ་གནས་པ། ཡུལ་གཟུགས་རྣམ་ཤེས་གསུམ་འདུས་པ་མིག་གི་སྒོར་གནས་པའི་རྒྱུ་མཚན་གྱིས་སྙིང་ཡབ་ཡུམ་མིག་ལ་འགོད།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/BSKYED RIM_CREATION STAGE (UTPATTI KRAMA)\/s00076e.txt","subfolder":"BSKYED RIM_CREATION STAGE (UTPATTI KRAMA)","origin":"Autochthonous","scripture_category":null,"reference":null},"SCCT_class":null}
{"id":489,"text":"སྟེང་། །དབྱིབས་ནི་གའུ་ཁ་སྦྱར་འདྲ། །ཞེས་གསུངས་པ་ཡིན། དེ་ནས་ཡི་གེ་ཧཱུྃ་བ་དག་གི་སྐུད་པ་ཙམ་ལ། ཨཱ་ལི་ཀཱ་ལིའི་ཕྲེང་བ་བརྒྱུས་པས། ཉི་ཟླ་ཁ་སྦྱོར་དེ་ལ་ཚར་ཕྱེད་དང་བདུན་དུ་རྒྱ་གྲམ་དུ་དཀྲིས་པར་སྒོམ་པ་ཡིན། ཡང་དེ་ལྟར་སློབ་དཔོན་གྱིས། བ་དག་ཐིག་ལེར་སྒོམ་པ་ཡི། །ལས་ཀྱི་རྡོ་རྗེ་ལྡན་པར་བྱ། ། ཞེས་གསུངས་པ་ཡིན། དེ་ནས་ཉི་ཟླ་ཁ་སྦྱོར་གྱི་བར་གྱི་ཐིག་ལེ་ལ་སེམས་གཏད་ནས་སྒོམ་པས། ཏོག་བྱ་བའི་སྒྲ་ཅིག་བྱུང་བ་དང་། སྟེང་གི་ཟླ་བའི་དཀྱིལ་འཁོར་དེ་ལ་བུ་ག་རྔ་འབྲུ་ཤོང་པའི་ཚད་ཙམ་པའི་བུ་ག་གཅིག་སྐྱ་ཐལ་གྱིས་བྱུང་བར་བསམ་པ་ཡིན།དེ་ནས་རང་གི་རླུང་འགྲོ་འོང་གནས་གསུམ་ཨོཾ་ཨཱཿཧཱུྃ་གསུམ་དུ་སྒོམ་ནས། ལན་བཞི་ལྔ་བདུན་བརྒྱད་བར་དུ་འགྲོ་འོང་བྱས་པས་སྟེང་གི་ཟླ་བའི་དཀྱིལ་འཁོར་གྱི་བུ་ག་དེ་སྦྱངས་པ་ཡིན། དེ་ལྟར་ཡང་སློབ་དཔོན་གྱིས། ཤེས་རབ་ཆ་ཡི་དབུས་སུ་ནི། རྔ་འབྲུ་ཤོང་པའི་དཀར་ཁུང་བསམ། ཡི་གེ་གསུམ་གྱི་འགྲོ་འོང་བྱ། ཞེས་གསུངས་པ་ཡིན། དེ་ནས་ཐིག་ལེ་དེ་ལ་དམིགས་ལུགས་གསུམ་ཡིན། གསང་བའི་མན་ངག་ཟླ་བའི་དོང་དུ་སྦ་བ། གསང་བའི་མན་ངག་ནམ་མཁའི་མཐོངས་སུ་འཆར་བ། གསང་བའི་མན་ངག་ཕྲ་མོར་བཞག་པ་དང་གསུམ་ཡིན། གསང་བའི་མན་ངག་ཟླ་བའི་དོང་དུ་སྦ་བ་ཟེར་ཙ་ན། ཉི་མའི་དཀྱིལ་འཁོར་གྱི་སྟེང་ཟླ་བའི་དཀྱིལ་འཁོར་གྱི་འོག་ཏུ་ཐིག་ལེ་བསྒོམ་པ་ཡིན། ནམ་མཁའི་མཐོངས་སུ་འཆར་བ་ནི། ཐིག་ལེ་ཟླ་བའི་བུ་ག་ནས་ཕྱིར་སྟོན་ལ། སྟེང་གི་བུ་གའི་ཁ་ཁྱེར་དུ་ཐིག་ལེ་སྐྱ་ཡེར་རེ་སྒོམ་པ་ཡིན། ཕྲ་མོར་བཞག་པ་ནི། སེམས་ཉིད་ཐིག་ལེ། ཐིག་ལེ་ཉིད་སེམས་ཉིད་ཀྱི་ངོ་བོར་སྒོམ་པ་ཡིན། དེ་ལྟར་ཡང་སློབ་དཔོན་གྱིས། ཤིན་ཏུ་འབད་པའི་བསམ་པ་ཡིས། །དབྱིངས་ཀྱི་ཐིག་ལེ་ཉིད་ལ་བལྟ། །ཞེས་གསུངས་པ་ཡིན། འོ་ན་དམིགས་ལུགས་གསུམ་པོ་དེ་གསུམ་ཆར་སྒོམ་དགོས་པ་ལྟ་བུ་གཅིག་ཡིན་ནམ་སྙམ་ན་མ་ཡིན་ཏེ། གང་མོས་གཅིག་སྒོམ་པས་ཉམས་སུ་མྱོང་བ་ཁྱད་པར་ཅན་རྒྱུད་ལ་སྐྱེ་བ་ཡིན། དེ་ལྟར་ཡང་སློབ་དཔོན་གྱིས། དེ་ཉིད་ལ་ནི་ཞུགས་ནས་ནི། །མཚན་མ་ལྔའམ་བརྒྱད་འབྱུང་ངོ༌། །ཞེས་གསུངས་པ་ནི། རྗེས་ཐོབ་ཀྱི་དུས་སུ་ཡང་། ཐིག་ལེ་དེ་ཉིད་ཁོ་ན་སྒོམ་པ་ཡིན་ཏེ། དེ་ལྟར་ཡང་སློབ་དཔོན་གྱིས། ཏིང་འཛིན་དེ་ལས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2680_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":490,"text":"༄༅། །མི་བདེ་ལ། རབ་ཏུ་ཕྱེ་བའི་སེམས་པ་ཞེས་སྦྱར་བར་བྱ་ཞིང་ཞིབ་ཆ་ལེགས་པར་འདོན་དགོས་སོ། །དཀོན་མཆོག་ལ་རང་སྟོབས་ཀྱི་དཔུང་གཉེན་དུ་རེ་བ་འཆའ་བའི་སེམས་པ། དཀོན་མཆོག་ལ་སྐྱབས་སུ་འགྲོ་བའི་སྐྱབས་འགྲོའི་མཚན་ཉིད། དེ་ཡང་ཡུལ་ཁྱད་པར་ཅན་ཡིན་ཀྱང་དཀོན་མཆོག་གསུམ་གང་རུང་མ་ཡིན་པ་ལམ་ཞུགས་ཀྱི་སོ་སྐྱེ་ལྟ་བུ་ཞིག་ཁོ་ན་ལ་སྐྱབས་སུ་འགྲོ་བ་ཡོད་པའི་དབང་དུ་བྱས་སོ། །དེ་ལ་ཡང་སྐྱེས་བུ་ཆུང་ངུ་དང་ཐུན་མོང་བའི་སྐྱབས་འགྲོ་སོགས་གསུམ་དང་། རྒྱུའི་སྐྱབས་འགྲོ་དང་། འབྲས་བུའི་སྐྱབས་འགྲོ་དང་ལྔ་ཡོད། རང་ཉིད་ངན་སོང་གི་སྡུག་བསྔལ་གྱིས་འཇིགས་ནས་དཀོན་མཆོག་ལ་རང་སྟོབས་ཀྱི་དབུང་གཉེན་དུ་རེ་བ་འཆའ་བའི་རིགས་སུ་གནས་པའི་སེམས་པ། སྐྱེས་བུ་ཆུང་ངུ་དང་ཐུན་མོང་པའི་སྐྱབས་འགྲོའི་མཚན་ཉིད་དང་། གཞན་ལ་དེས་རིགས་འགྲེ། གཞན་རྒྱུད་ལ་གྲུབ་ཟིན་པའི་དཀོན་མཆོག་ལ་རང་སྟོབས་ཀྱི་དཔུང་གཉེན་དུ་རེ་བ་འཆའ་བའི་སེམས་པ། རྒྱུའི་སྐྱབས་འགྲོའི་མཚན་ཉིད། རང་རྒྱུད་ལ་འབྱུང་འགྱུར་གྱི་དཀོན་མཆོག་ལ་དེ་ལྟར་རེ་བ་འཆའ་བའི་སེམས་པ། འབྲས་བུའི་སྐྱབས་འགྲོའི་མཚན་ཉིད་དོ། །གསུམ་པ་རྩོད་པ་སྤོང་བ་ལ། ཁ་ཅིག་།རང་བཞིན་རྣམ་དག་གི་ཆར་གྱུར་པའི་ངོ་བོ་ཉིད་སྐུ་ཆོས་ཅན། དོན་དམ་པའི་སྐྱབས་མ་ཡིན་པར་ཐལ། མེད་དགག་ཡིན་པའི་ཕྱིར་ཟེར་ན། མ་ཁྱབ། ཁོ་ན་རེ། ཁྱབ་སྟེ། རྒྱུད་བླ་མ་ལས་མེད་ཕྱིར་ཞེས་པ་ནས། གཏན་གྱི་སྐྱབས་མཆོག་མ་ཡིན་ནོ། །ཞེས་གསུངས་པའི་ཕྱིར། ཟེར་ན། ཡང་མ་ཁྱབ། ཁ་ཅིག་།དེ་འདྲ་བའི་ངོ་བོ་ཉིད་སྐུ་དེ། ཇི་ལྟ་ཇི་སྙེད་མཁྱེན་པའི་ཡོན་ཏན་དང་ལྡན་པར་ཐལ། དེ་ཟག་མེད་ཡེ་ཤེས་སྡེ་ཚན་ཉེར་གཅིག་གི་ཡོན་ཏན་དང་ལྡན་པའི་ཕྱིར། དེར་ཐལ། དེ་ཟག་མེད་ཡེ་ཤེས་སྡེ་ཚན་ཉེར་གཅིག","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/CO NE BLA MA GRAGS PA BSHAD SGRUB_CHONEY LAMA DRAKPA SHEDRUP\/s00195a1.txt","subfolder":"CO NE BLA MA GRAGS PA BSHAD SGRUB_CHONEY LAMA DRAKPA SHEDRUP","origin":"Autochthonous","scripture_category":null,"reference":null},"SCCT_class":null}
{"id":491,"text":"༄༅། །མཁས་མང་འདུས་པའི་སྡེ་ཆེན་པོ་དགུ་བརྒྱ་ཙམ་ལ་བདེ་ལམ་གྱི་བཀའ་ཁྲིད་རྒྱས་པ་མང་འགྱེད་སོགས་ལུགས་གཉིས་ཀྱི་བཀའ་དྲིན་བླ་ན་མེད་པ་མཛད། དེ་དག་གི་བར་དུ་རབ་བྱུང་བསྙེན་རྫོགས་སོགས་འདོད་ཆོས་མང་དུ་གནང་། ཕོ་བྲང་ཆེན་པོར་སྐྱབས་མགོན་རྒྱལ་དབང་ཐམས་ཅད་མཁྱེན་པའི་མཇལ་ཕྱག་ལ་ཕེབས་ནས་མཎྜལ་དར་ཚོན་སྣ་ལྔའི་སྣེ་འདོགས་ཅན། སྐུ་གསུང་ཐུགས་རྟེན། མཛོད་གོས་དམར་པོ་དང་དུར་སྨྲིག་ཡུག་ར་བཅས་འབུལ་བར་མཛད་ཅིང་གང་སྤྱིའི་གསུང་གླེང་ཤིན་ཏུ་འཕེལ་དོས། དངུལ་སྲང་ཆེན་བརྒྱ་ཕྲག་སོགས་ཀྱི་གནང་སྦྱིན་རྨད་དུ་བྱུང་བ་གནང་། ཟླ་བ་བཅུ་པར་ལྔ་མཆོད་སོགས་རྒྱས་པར་མཛད་དེ་དགུན་ཐོག་གི་རིང་ཐུགས་དམ་ཟབ་མོ་ལ་བཞུགས། གྲྭ་ཚང་ཁག་ལ་དགུན་ཆོས་རིང་མང་འགྱེད་གང་ཐོན་རེ་གནང་། ས་འབྲུག་གནམ་ལོ་གསར་ཚེས་ཀྱི་དུས་གཏོར་སོགས་དང་སྒྲུབ་སྡེ་ཕན་ཚུན་གྱི་སེམས་བསྐྱེད་རྣམས་སྔར་རྒྱུན་བཞིན་དང་། སེར་རྩེར་དགེ་སློང་བྱམས་པ་ཐབས་མཁས། ར་ཁ་བྲག་ཏུ་དགེ་སློང་ཚེ་རིང་དཔལ་འབྱོར། གནས་ཤར་ཆོས་མཛད་གསུམ་སོ་སོ་ནས་སྒྲུབ་སྡེ་གསུམ་ལ་སེམས་བསྐྱེད་ཀྱི་མཆོད་པ་རྨད་དུ་བྱུང་བ་སྦྱར་ཏེ། དེའི་ཚོགས་དབུར་དམ་པ་ཉིད་སྤྱན་དྲངས་ནས་ཞབས་བརྟན་བསྙེན་བཀུར་ཕུན་སུམ་ཚོགས་པ་མཛད་ཅིང་། ཕྱི་དྲོ་སེམས་བསྐྱེད་གསུང་བཤད་སོ་སོར་རུས་པ་ཅན་གཞན་དང་མི་འདྲ་བ་རེ་རེ་གནང་། དེ་ནས་ཕོ་བྲང་ཆེན་པོར་རྒྱལ་དབང་ཐམས་ཅད་མཁྱེན་གཟིགས་ཆེན་པོ་མཇལ་ཞུར་ཕེབས་ཏེ། དངུལ་དཀར་གྱི་མཎྜལ་སོགས་འབུལ་བར་མཛད། དགྱེས་པའི་གསུང་གླེང་ཞིབ་པར་གནང་ཞིང་གསོལ་རས་གནང་སྦྱིན་རྒྱ་ཆེར་སྩལ། ད་ལས་སྦཱ་དུར་ནས་ཀྱང་བསྙེན་བཀུར","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/NGAG DBANG BYAMS PA RIN PO CHE_NGAWANG JAMPA RINPOCHE\/s12218e.txt","subfolder":"NGAG DBANG BYAMS PA RIN PO CHE_NGAWANG JAMPA RINPOCHE","origin":"Autochthonous","scripture_category":null,"reference":null},"SCCT_class":null}
{"id":492,"text":"གཉིས་པ་ཆད། ཞལ་ནས་ཐོན། ཆུ་ལ་གདུ་ཆུང་འཇུག་པ་པ་ལྟར་མགོ་མཇུག་བསྒྱུར་ནས། མཇུག་མ་ནས་ཡུམ་གྱི་ཞལ་དུ་ཞུགས་ཐུགས་ཀའི་ཧྲཱིཾཿ་ལ་ཐིམ། ཧྲཱིཾཿ་ལས་ཧྲཱིཾཿ་གཉིས་པ་ཆད། ཡུམ་གྱི་གསང་གནས་ནས་ཐོན། མགོ་མཇུག་བསྒྱུར་ཏེ། མགོ་ནས་ཡབ་ཀྱི་གསང་གནས་ནས་ཞུགས་ཏེ་ཐུགས་ཀའི་ཧྲཱིཾཿ་ལ་ཐིམ་པས། སྟོད་ཆ་དྷཱིཿ་སྨད་ཆ་ཧྲཱིཾཿ་གི་ཕྲེང་བ་མགལ་མེའི་འཁོར་ལོ་ལྟར་འཁོར་བ། དེ་ལས་སྒྲ་སྙན་པ་པི་ཝང་གི་གདངས་ལྟ་བུ་གསུང་རབ་ཡན་ལག་བཅུ་གཉིས་ཀྱི་གདངས་སུ་འཆར་བར་དམིགས་ནས་དྷཱིཿ་ཧྲཱིཾཿ་ཁོ་ན་བཟླ། དེ་གཉིས་ཞི་བ་གཙོ་བོར་བྱས་ནས་དྲག་པོ་ཞར་ལ་སྒྲུབ་པ་ཡིན། དེ་རྗེས་དྲག་པོ་གཙོ་བོར་བྱས་ནས་ཞི་བ་ཞར་ལ་སྒྲུབ་པ་དང་། འཇམ་དབྱངས་ཕྱི་སྒྲུབ་ལ་བརྟེན་ནས་ཤེས་རབ་སྒྲུབ་པ་ལ། རལ་གྲིའི་ལྟེ་བའི་གསང་སྒྲུབ་དང་། ལྕགས་ཀྱི་ཧཱུཾ་ཡིག་ནང་སྒྲུབ་བཅས་གོ་ས་བརྗེས་ཀྱང་ཆོག་ལ། ཡང་ན་གསང་སྒྲུབ་ཀྱི་ཐུགས་ཟླ་གདན་ཉི་གདན་དང་། ཐུགས་ཀའི་དྷཱིཿ་ཡིག་ཧཱུཾ་ཡིག་ཏུ་གྱུར། ཧཱུཾ་ཡིག་གི་ཐིག་ལེའི་ནང་རལ་གྲི། དེའི་ཡུ་བའི་རྡོ་རྗེའི་སྒོ་ངའི་ནང་དུ་འཇམ་དབྱངས་ནང་སྒྲུབ་ཡབ་ཡུམ་བསམ། གོང་གི་ཧཱུཾ་ཡིག་ནང་སྒྲུབ་དང་བཅས་པ་ཐམས་ཅད་དྷཱིཿ་ཡིག་དམར་སེར་རིང་ཆ་ཚེག་དྲག་དང་བཅས་པ་གཅིག་ཏུ་གྱུར་བར་བསམ། གསང་སྒྲུབ་ཀྱི་ཐུགས་ཀའི་ཧཱུཾ་ལས་འོད་ཟེར་སྣ་ལྔ་འཕྲོས་པས་གསང་སྒྲུབ་ཀྱི་སྐུ་གང་ཕྱིར་འཕྲོས་རྡོ་རྗེའི་ལྟེ་བའི་ནང་གང་ནས་མ་ཤོང་བར་གཡེར་ཁ་འདྲ་བའི་མཚམས་ནས་དགྱེད། དེའི་མཐར་འཇའ་ཟེར་གྱི་གཞི་ལ་འོད་སྣ་ལྔའི་མུ་ཁྱུད་ཟླུམ་པོ། ལྟེ་བའི་ཧཱུཾ་ལམ་རེག་པ་འཁོར་ལོ་འཁོར་ཆོག་པ། དེའི་སྟེང་དུ་འོད་འཕྲོས་པས་གྲི་གུག་སོ་དགུ་སོ་ཕྱིར་བསྟན་ནས། ལེབ་མོར་གནས་པའི་ལྟེ་བའི་སྟེང་དུ་ཉི་གདན་ལ་རྩ་སྔགས་ཡི་གེ་སོ་དགུ། དེའི་ཕྱི་རོལ་ཏུ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JAM DBYANGS_GENTLE VOICE (MANJUGHOSHA, MANJUSHRI)\/SGRUB THABS_RITUAL FOR REACHING THE ANGEL (SADHANA)\/s00549e.txt","subfolder":"SGRUB THABS_RITUAL FOR REACHING THE ANGEL (SADHANA)","origin":"Autochthonous","scripture_category":null,"reference":null},"SCCT_class":null}
{"id":493,"text":"གཡས་མཆོག་སྦྱིན་དངོས་གྲུབ་སྩོལ། །ཕྱག་གཡོན་དཀོན་མཆོག་གསུམ་མཚོན་འཇིགས་པ་ཀུན་ལས་སྐྱོབ། །ཕྱག་གཉིས་ཨུཏྤལ་སྔོན་པོས་མཚན་ཞིང་ཡིད་འཕྲོག་རིན་ཆེན་རྒྱན་གྱིས་མཛེས། །རྣམ་བཀྲ་ལྷ་རྫས་གོས་ཀྱིས་ཀླུབས་ཤིང་ཚེ་དཔག་མེད་པས་སྤྱི་བོར་བརྒྱན། །སྤྱན་བདུན་མངའ་བའི་ཐུགས་ཀར་ཟླ་བའི་དཀྱིལ་འཁོར་སྟེང་། །ཏཾ་ཡིག་དཀར་པོ་ཧཱུཾ་གིས་མཚན་པའི་མཐའ་སྐོར་དུ། །ཡི་གེ་བཅུ་པའི་སྔགས་ཀྱིས་བསྐོར་བའི་འོད་ཟེར་གྱིས། །ཡེ་ཤེས་སྤྱན་དྲངས་བདག་ཉིད་ལ་ཐིམ་དབང་ཡང་བསྐུར། །ཚེ་དང་ཡེ་ཤེས་མཆོག་སྩོལ་སྒྲོལ་མར་ཕྱག་འཚལ་ཞིང་། །དེ་ནས་མཆོད་རྫས་རྣམས་བྱིན་གྱིས་རློབ་པ་ནི། ཨོཾ་བཛྲ་ཨ་མྲི་ཏ་ཀུཎྜ་ལི་ཧ་ན་ཧ་ན་ཧཱུཾ་ཕཊ། ཨོཾ་སྭ་བྷཱ་ཝ་ཤུདྡྷཱཿ་སརྦ་དྷརྨཱཿ་སྭ་བྷཱ་ཝ་ཤུདྡྷོ་ཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་ཨོཾ་ལས་རིན་པོ་ཆེ་ལས་གྲུབ་པའི་སྣོད་ཡངས་ཤིང་རྒྱ་ཆེ་བའི་ནང་དུ། གཏོར་མ་ལྷའི་ཞལ་ཟས་དྲི་མ་མེད་པ་ནམ་མཁའ་དང་མཉམ་པ་དང་། གཞན་ཡང་བདག་མདུན་གྱི་མཆོད་ཡོན་ཞབས་བསིལ་མེ་ཏོག་བདུག་སྤོས་མར་མེ་དྲི་ཆབ་ཞལ་ཟས་རོལ་མོ་ལ་སོགས་པ་རྣམས་དྭངས་ཤིང་ཐོགས་པ་མེད་པ་ནམ་མཁའ་དང་མཉམ་པར་གྱུར། ཨོཾ་ཨརྒྷཾ་ཨཱཿ་ཧཱུཾ། ཨོཾ་པཱ་དྱཾ་ཨཱཿ་ཧཱུཾ། ཨོཾ་པུཥྤེ་ཨཱཿ་ཧཱུཾ། ཨོཾ་དྷཱུ་པེ་ཨཱཿ་ཧཱུཾ། ཨོཾ་ཨཱ་ལོ་ཀེ་ཨཱཿ་ཧཱུཾ། ཨོཾ་གནྡྷེ་ཨཱཿ་ཧཱུཾ། ཨོཾ་ནཻ་བི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/BSLAB BYA_PERSONAL ADVICES\/PAn CHEN BLO BZANG CHOS KYI RGYAL MTSAN_PANCHEN LOBSANG CHUKYI GYELTSEN\/s05978m.txt","subfolder":"PAn CHEN BLO BZANG CHOS KYI RGYAL MTSAN_PANCHEN LOBSANG CHUKYI GYELTSEN","origin":"Autochthonous","scripture_category":null,"reference":null},"SCCT_class":null}
{"id":494,"text":"ནས་རྡོར་རའི་མཐའི་བར་སྒོ་ཚད་ཉེར་གཉིས། འོད་འཕྲེང་གི་མཐའ་ནས་མཐའི་བར་སྒོ་ཚད་ཉེར་བཞི་སྟེ། ཐམས་ཅད་ཀྱི་རྒྱ་ཚད་ཡིན་ལ། བྲི་བྱའི་དབང་དུ་བྱས་ནས་ཕྱོགས་གཅིག་ཏུ་གོ་བདེ་བར་བརྗོད་པའོ། །གཞལ་ཡས་ཁང་གི་རྩིག་པ་རིམ་པ་ལྔ་པོ་ཕྱི་ནང་ལྔ་སྤྲགས་ཏུ་ཡོད་ཅིང་། ལྔ་ཀ་བསྡོམས་པའི་ཞེང་ཆ་ཕྲན་གཅིག་།དཔངས་ཆ་ཕྲན་བཅུ་གསུམ། ཕ་གུའི་ཞེང་ཆུང་ཕྱེད་གཉིས་ལས་ཕྱེད་ཕྱིར་འཕགས་པ་དབངས་ཆུང་གཅིག་།རྡོའི་སྙིང་པོའི་ཀ་བ། མུ་ཏིག་དམར་པོའི་བྲི། སྤུག་གི་གཞུ། ཤེལ་གྱི་ཀ་ཆུང་། བཻརཱུ་རྱའི་བྲེ། དངུལ་གྱི་གཞུ་རྣམས་བརྩེགས་པའི་སྟེངས་དུ་གསེར་གྱི་སྐ་རགས་ལེབ་མོ་ཞེང་ཆ་ཕྲན་གཅིག་པ་བཞི་སྟེང་ནས་སྟེང་དུ་བརྩེགས་པ་བཞི་ག་བསྡོམས་པའི་དཔངས་ཆ་ཕྲན་གཉིས། དེའི་སྟེང་དུ་ཕོ་བྲང་ཁྱམས་ཀྱི་ལྕམ་སྣེ་ཕྱི་མ་བཀལ་བ་ཕྱིར་ཐལ་བའི་སྣེ་ལ་རིན་པོ་ཆེའི་དྲ་བ་དྲ་ཕྱེད། སྐ་རགས་ཀྱི་སྟེང་དུ་བྱ་འདབ་ཞིང་ཆ་ཕྲན་གཉིས་ཕྱིར་འཕགས་པའི་སྣེ་ལས་ཤར་བུ་དཀར་པོ་འཕྱང་བ། བྱ་འདབ་དེའི་མཐའི་སྟེང་དུ་མདའ་ཡབ་དཀར་པོ་ཆ་ཕྲན་གཅིག་པ་པད་འདབ་ཕྱེད་པ་ལྟ་བུ་ལངས་པ། མདའ་ཡབ་ཀྱི་སྟེང་དུ་ཕྱོགས་བཞིར་རྒྱལ་མཚན་གཉིས་དང་བ་དན་གཉིས་རེ་སྟེ་བསྡོམས་པས་བཅུ་དྲུག་།མདའ་ཡབ་དང་བཅས་པའི་གཞལ་ཡས་ཁང་གི་དཔངས་ཆ་ཕྲན་བཅུ་བདུན་པར་བཞེད་ཀྱང་། ཐོག་བཀབ་པའི་ཚད་གང་དུ་གཏོགས་དཔྱད་དགོས་སོ། །གཞལ་ཡས་ཁང་གི་རྩ་ཐིག་དང་ཚངས་ཐིག་འཕྲད་མཚམས་ནས་གཡས་གཡོན་དུ་ཆ་ཕྲན་གཉིས་གཉིས་དོར་བས་སྒོ། དེ་ནས་སྒོ་ཚད་རེ་ཕྱིར་དོར་བས་སྒོ་འཁྱུད། དེ་ནས་གཡས་གཡོན་དུ་སྒོ་ཚད་རེ་སོང་བ་སྒོ་འགྲམ། དེ་ནས་ཕྱིར་སྒོ་ཚད་རེ་སོང་བ་སྒོ་ལོགས་ཏེ། འབྲམ་ལོགས་སྒོ་དང་མཉམ་པ་འདི་ལ་རྩིག་གདོང་ཉིད་རྡོ་རྗེའི་ལྟེ་བ་དང་མཉམ་མོ། །རྩིག་པའི་ཕྱི་རོལ་ཏུ་འོག་མཐའ་ནས་འདོད་སྣམ་དམར་པོ་དཔངས་ཞེང་ཆ་ཕྲན་གཉིས་པ་ལ་མཆོད་པའི་ལྷ་མོ་བཅུ་དྲུག་གོ་།ཐོག་འབུབས་ཚུལ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/BSKYED RIM_CREATION STAGE (UTPATTI KRAMA)\/s00261a.txt","subfolder":"BSKYED RIM_CREATION STAGE (UTPATTI KRAMA)","origin":"Autochthonous","scripture_category":null,"reference":null},"SCCT_class":null}
{"id":495,"text":"༄༅། །དམིགས་པ་རེ་ལ་ཞག་ཉེར་གཅིག་ཙམ་འཇོག་པ་མཛད། དེ་ནས་མི་ཤིགས་པ་བསྒོམ་པ་དང་། རྨི་ལམ་གྱི་སྐོར་རྣམས་རིང་བར་འཇོག་།གཞན་རྣམས་དུས་སྐབས་དང་སྦྱོར། དེ་ལྟར་འཁྲིད་རྫོགས་ནས་ངེས་པར་རིམ་ལྔ་གསལ་སྒྲོན་གསུང་བ་ཕྱག་ལེན་ཡིན་ཅིང་། མི་ཉན་ཀ་མེད་དུ་ཡོད་པས་ལེགས་པར་ཉན་ཅིང་། ཞིབ་ཏུ་ལྟ་བ་དང་སེམས་པ་སོགས་ཀྱི་སྒོ་ནས་འདུས་པའི་ལམ་གྱི་གོ་བ་ལེགས་པར་ཆགས་པ་ཞིག་བྱ། དེ་ཡང་འདུས་པའི་བསྐྱེད་རྫོགས་ཀྱི་གོ་བ་ལེགས་པར་ཆགས་པའི་སྒོ་ནས་སྟོང་པ་བཞི་ལས་སྒྱུ་མའི་སྐུ་བསྒྲུབ་ཚུལ་ལེགས་པར་ཤེས་པ་ཞིག་དང་། དེའང་འོད་གསལ་གྱིས་སྦྱངས་པས་ཟུང་འཇུག་གི་སྐུ་བསྒྲུབ་ཚུལ་མཐའ་ཆོད་པར་མ་ཤེས་ན། ཚེ་གཅིག་ལ་སངས་རྒྱས་བསྒྲུབ་པའི་ཚུལ་ཇི་ལྟར་བྱེད་པའི་ལམ་གྱི་ཕྱོགས་མཐོང་ཙམ་ཡང་འོང་ས་མེད་པས། འདི་ལ་སྦྱང་བ་གལ་ཆེ་བ་ཡིན། དེ་ནས་བློ་གྲོས་ཀྱིས་ལྕོགས་པ་ཙམ་ཡོད་ན། ངེས་པར་འདུས་པའི་རྒྱུད་ལ་གོ་བ་ཆགས་ངེས་པ་སྦྱངས་ཤིང་། དེ་ནས་བདེ་མཆོག་གི་སྒྲུབ་ཐབས་ཀྱི་རྣམ་བཤད་ཆེན་མོ་རྗེ་བླ་མ་ཉིད་ཀྱིས་མཛད་པ་ལེགས་པར་ཉན་ནས། བསྐྱེད་རིམ་གྱི་གོ་བ་ཆགས་པ་དང་བསྐྱེད་རིམ་གྱི་ཁྲིད་བྱེད། དེ་ནས་ལོ་དྲིལ་གྱི་ཁྲིད་རྗེ་ཉིད་ཀྱིས་མཛད་པ་དང་། ནག་པོ་པའི་རྫོགས་རིམ་གྱི་དཔྱིད་ཐིག་ལ་ཡི་གེ་མཛད་པ་མེད་ནའང་། རྗེ་ཉིད་ལ་ལེགས་པར་ཐོབ་པའི་གསུང་གི་སྟེང་ནས་བདེ་མཆོག་གི་རྫོགས་རིམ་སོ་སོའི་གྲུབ་ཆེན་གྱི་དགོངས་པ་ལྟར་སྐྱོང་ཚུལ་དང་། གོ་བའི་རྣམ་གཞག་ལེགས་པར་ཆགས་ཀྱི་བར་དུ་ཁྲིད་བྱ། དེ་ནས་བདེ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/_GREL PA_COMMENTARIES\/s05301e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":496,"text":"༄༅། །ཞིང་མི་ནག་བོ་ཇི་ལྟར་བྱུང་ཚུལ་ཞུས་པས། དགེ་བཤེས་པོ་ཏོ་བས་དེ་ལ་ཐབས་ཇི་ལྟར་བྱས་གསུངས་པས། སྔ་མ་ལྟར་ཇི་ལྟར་གྱུར་ལུགས་དང་རྟོགས་པ་བརྗོད་པས། པོ་ཏོ་བ་ཐུགས་དགྱེས་ནས། སྐྱེས་བུ་དེ་ཁོ་ན་བཞིན་དུ་སྒྲུབས་ཤིག་།སུ་ལ་ཡང་དེ་ལས་ལྷག་པའི་ཐབས་མེད་དོ་གསུངས་ནས་གཤེགས། ཐུགས་ཤིན་ཏུ་མཉེས་པས་ཉིན་རེ་བཞིན་པོ་ཏོ་བས་ཆོས་ཀྱི་གཏམ་རེ་ཆེད་དུ་སྐྱེལ་པར་མཛད་དོ། །དགེ་བཤེས་ཁ་རག་སྒོམ་ཆུང་པ་འདིས་རག་མའི་ཕུར་སྒོམ་ཞིང་བཞུགས་པ་ན་ནགས་ལ་མེ་མཆེད་པས་སྲོག་ཆགས་གྲིབ་སོ་ལྟར་གྲོས་ཀྱང་མ་ཐར་བར་ཚིག་པ་ལ། མི་བཟོད་པའི་བརྩེ་བས་རྗེ་བཙུན་སྒྲོལ་མ་ལ་འཕྲལ་དུ་རང་གིས་བརྩམས་པའི་བསྟོད་པས་བསྟོད་ནས་མེར་མཆོངས་པས་།མེ་རང་ཞིང་གྱུར་ཏེ། ངེས་པར་དྲོང་རྟགས་དང་ལྡན་ཞིང་། བྱམས་སྙིང་རྗེ་བྱང་ཆུབ་ཀྱི་སེམས་འབྱོངས་པས་བྱ་རི་དྭགས་རྣམས་ལ་ཟས་བསྟབས་པ་ཕྱག་ནས་ལེན་ནོ། །ཡང་ལན་ཅིག་པོ་ཏོ་བའི་སྤྱན་སྔར་བྱོན། ལམ་རིམ་བློ་ལྡོག་བཞིའི་རྟོགས་པ་ཕུལ་བས་མཉེས་ཏེ། སྐྱེས་བུ་སྨྲ་བའི་སེང་གེར་སོང་གསུང་ངོ། །དེ་ནས་དགེ་བཤེས་སྒོམ་ཆུང་བ་ཁ་རག་ཏུ་སྒོམ་དུ་འབྱོན་བར་བཞེད་ནས་དགེ་བཤེས་པོ་ཏོ་བ་ལ་ཕྱག་འཚལ་དུ་བྱོན། འབྲལ་མི་ཕོད་པར་གཉིས་ཀ་སྤྱན་ཆབ་བྱུང་། ཕན་ཡུལ་རྒྱལ་དུ་ཕེབས་པ་ན། ཆོས་ཞུ་བ་དང་འབུལ་བ་ཆེན་པོ་ཡང་བྱུང་། དེ་ནས་ཁ་རག་ཏུ་བྱོན་ནས་ཁ་རག་ཕུག་པ་ནག་པོར་ཐུགས་དམ་མཛད། ཁ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION\/S05985E1.TXT","subfolder":"LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION","origin":"Autochthonous","scripture_category":null,"reference":null},"SCCT_class":null}
{"id":497,"text":"༄༅། །བརྟགས་རང་གི་མཚན་ཉིད་ཀྱིས་མེད་ན་མེད་མི་དགོས་ཀྱང་། གཞན་གཉིས་རང་གི་མཚན་ཉིད་ཀྱིས་མེད་ན་མེད་དགོས་སོ། །བསྡུ་བ་ལས་ཀྱང་དེ་བཞིན་དུ་གསུངས་སོ། །དེས་ན་གཞན་དབང་དོན་དམ་པར་ཡོད་པར་གསུངས་པ་ནི། དོན་དམ་པར་འཇོག་ཚུལ་གཉིས་ལས། རང་གི་མཚན་ཉིད་ཀྱིས་ཡོད་པ་ལ་དོན་དམ་དུ་ཡོད་པར་བཞག་པ་ཡིན་གྱི། རྣམ་དག་ལམ་གྱི་དམིགས་པའི་ཆ་ནས་དོན་དམ་པར་ཡོད་པ་མི་འཇོག་པ་སྔར་བཞིན་ནོ། །ཕྱི་མ་ལྟར་ན་ཡོངས་གྲུབ་ཁོ་ན་དོན་དམ་དུ་ཡོད་པའོ། ། ཐོགས་མེད་སྐུ་མཆེད་ཀྱི་གཞུང་དུ་དོན་དམ་པའི་འཇོག་ཚུལ་ཕྱི་མ་མང་ངོ། །ལུགས་འདིའི་སྐུར་འདེབས་ཀྱི་མཐའ་འདོད་པའི་ཕྱོགས་སྔ་ནི་རང་སྡེ་དབུམ་པ་དང་། སྒྲོ་འདོགས་ལ་ཀུན་བརྟགས་དང་ལྷན་སྐྱེས་གཉིས་ལས། དང་པོ་ནི་གཞན་སྡེ་དང་རང་སྡེ་དོན་སྨྲ་གཉིས་ཀྱིས་འདོད་དོ། །ལྷན་སྐྱེས་ལ་གང་ཟག་དང་ཆོས་ཀྱི་བདག་འཛིན་གཉིས་ལས། ཆོས་ཀྱི་བདག་འཛིན་ནི་ལུགས་འདིའི་གཞུང་མང་བར་གཟུང་འཛིན་རྫས་གཞན་དུ་འཛིན་པ་ཆོས་ཀྱི་བདག་འཛིན་དུ་བཤད། དགོངས་འགྲེལ་ལས་ངོ་བོ་དང་ཁྱད་པར་ལ་ཀུན་བརྟགས་པའི་ཀུན་བརྟགས་རང་གི་མཚན་ཉིད་ཀྱིས་མ་གྲུབ་པར་འདོད་ལ། གང་ཟག་གི་བདག་མེད་ཀྱི་དབང་དུ་བྱས་པའང་འདོད། ཆོས་ཀྱི་བདག་མེད་དུ་འདོད་པའི་ཤུགས་ལ་དེའི་ལྡོག་ཕྱོགས་ཆོས་ཀྱི་བདག་འཛིན་དུ་འདོད་དོ། །དེ་ལྟ་བུའི་ཀུན་བརྟགས་རང་གི་མཚན་ཉིད་ཀྱིས་མ་གྲུབ་པའམ། གཞན་དབང་ལ་ཀུན་བརྟགས་ཀྱིས་སྟོང་ཚུལ་ནི། དཔེར་ན། ལྟོ་ལྡིར་བ་ལ་བུམ་པ་ཞེས་པའི་བརྡས་མ་བཞག་པར་བུམ་པའོ་སྙམ་པའི་བློ་མི་སྐྱེ་བ་བཞིན་ནོ། །དེ་ལྟར་གཞན་དབང་ལ་ཀུན་བརྟགས་ཀྱི་ངོ་བོ་ཉིད་དུ་ཞེན་པས་འཁོར་པར","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/SKYABS RJE PHA BONG KHA PA BDE CHEN SNYING PO_Kyabje Pabongkapa Dechen Nyingpo (1878-1941)\/s00359m.txt","subfolder":"SKYABS RJE PHA BONG KHA PA BDE CHEN SNYING PO_Kyabje Pabongkapa Dechen Nyingpo (1878-1941)","origin":"Autochthonous","scripture_category":null,"reference":null},"SCCT_class":null}
{"id":498,"text":"གསལ་ལས་ཀྱང་། ལྷག་མ་དཀྱིལ་འཁོར་གྱི་མཆོག་དང་ལས་ཀྱི་མཆོག་གི་མཐར་ཐུག་པ་ནི་གཞན་གྱི་དོན་ཆེན་པོ་སྒྲུབ་པས་ན་སྒྲུབ་པ་ཆེན་པོ་སྟེ། ཞེས་གསུངས་སོ། །འོ་ན་མདོ་བསྲེ་ལས་མཆོད་པ་ཡན་ཆད་རང་དོན་ཕུན་ཚོགས་ལ་སྦྱར་ཞིང་མི་བསྐྱོད་པ་འབྱིན་པ་མན་ཆད་གཞན་དོན་ཕུན་ཚོགས་ལ་སྦྱར་བ་ཅི་ཡིན་སྙམ་ན་མདོ་བསྲེ་ལས་འདོད་ཆགས་ལ་སྤྱོད་པའི་སེམས་ཅན་རྣམས་ཀྱི་འདོད་པས་ཐར་པ་རབ་ཏུ་བསྟན་པར་བྱ་བའི་ཕྱིར་ཞེས་སོགས་སྔར་དྲངས་པ་ལྟར། སྔོན་བྱུང་ལ་སྟོན་པ་འདོད་ཆགས་ཆེན་པོའི་ཚུལ་གྱི་ཏིང་ངེ་འཛིན་ལ་ཞུགས་པ་བཞིན་དུ་རྗེས་འཇུག་གིས་རིག་མ་ལ་སྙོམས་པར་ཞུགས་པ་ལ་བརྟེན་ནས་ཆགས་པ་ལམ་དུ་བྱས་ཏེ་རང་གི་དོན་སྒྲུབ་པ་ལ་དགོངས་ནས་རང་དོན་དུ་གསུངས་ལ། སྙོམས་པར་ཞུགས་པ་དེ་ཉིད་དཀྱིལ་འཁོར་རྒྱལ་མཆོག་སྤྲུལ་པའི་ཡན་ལག་ཏུ་འགྱུར་བ་ལ་དགོངས་ནས་གཞན་དོན་སྒྲུབ་བྱེད་དུ་གསུངས་པས་མི་འགལ་ལོ། །དེ་ལྟར་ན་གཟུངས་དཀྱིལ་སྤྲུལ་པ་སྔ་མ་རྣམས་ཀྱིས་སྤྱོད་པའི་སྐབས་ལ་སྦྱར་བ་ཡང་རུང་མོད་ཀྱང་མདོ་བསྲེ་དང་རྡོ་རྗེ་སེམས་དཔའི་སྒྲུབ་ཐབས་གཉིས་ཀ་ནས་དངོས་སུ་སྐབས་འདིར་སྦྱར་བ་ལྟར་སྦྱར་དགོས་ཤིང་། ཏིང་ངེ་འཛིན་དེ་ལ་དྲང་ངེས་གཉིས་ཀྱི་བཤད་པ་སྒྲོན་གསལ་ལས་མཛད་པའི་དྲང་དོན་གྱི་ཚུལ་འདིར་སྦྱར་ནས་དེ་ཡི་ལས་ཏིང་ངེ་འཛིན་ཅི་སྐྱེད་པ་སོགས་ཤེས་པར་བྱའོ། ། དཀྱིལ་འཁོར་སྤྲུལ་པ་དེ་ལ་རིམ་པ་ནི་འདི་ཡིན་ཏེ་མི་བསྐྱོད་པའི་སྤྲུལ་པ་པོ་ཡིན་ན་སྨེ་ཤ་ཅན་གྱི་བུ་མོ་རིག་མར་བྱ་དགོས་པ་ལྟ་བུ་སྒྲུབ་པ་པོ་རང་རང་གི་རིགས་ཀྱི་བུ་མོ་སེམས་ལས་སྤྲོ་བ་སྟེ་ཡིད་ཀྱིས་སྤྲུལ་པའམ་ཡང་ན་རིགས་དེ་དང་དེའི་ཕྱི་རོལ་གྱི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/_GREL PA_COMMENTARIES\/s05290e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":499,"text":"པས་འགྲོ་བ་འདི་ཐམས་ཅད་དགྲར་ལངས་ཀྱང་རང་ཉིད་ཁྲོ་བར་མི་བྱེད་པར་མ་ཟད་རང་གི་སྲོག་ལས་ཀྱང་གཅེས་པར་འཛིན་ནུས་པར་བྱིན་གྱིས་རློབས། ཞེས་སོ། །གསུམ་པ་སྐྱོན་ཡོན་གྱི་དོན་བསྡུ་བ་ནི། མདོར་ན་བྱིས་པ། ཞེས་སོགས་གཅིག་སྟེ། མདོར་བསྡུ་ན་མང་པོ་སྨོས་ཅི་དགོས། བྱིས་པ་སོ་སོ་སྐྱེ་བོ་རྣམས་ཐོག་མ་མེད་པ་ནས་རང་དོན་ཁོ་ན་དང་། ཐུབ་པའི་དབང་པོས་གཞན་དོན་ཁོ་ན་མཛད་པས་རང་དོན་གྱི་ངོས་ནས་རང་ཅག་ལྷག་པ་དང་། གཞན་དོན་གྱི་ངོས་ནས་ཐུབ་དབང་ལྷག་པ་ཡོད་རིགས་པ་ལ་རང་རེས་རང་གཞན་གྱི་དོན་གང་ཡང་མ་གྲུབ་པར་མ་ཟད་སྡུག་བསྔལ་མི་ཟད་པ་སྣ་ཚོགས་མྱོང་བཞིན་པ་འདིར་ཟད་ལ། །སྟོན་པ་ཐུབ་པའི་དབང་པོས་གཞན་དོན་མཐར་ཕྱིན་པར་མ་ཟད་རང་དོན་ཡང་མཐར་ཕྱིན་པ་ཡིན་པས་བདག་གཞན་གཅེས་འཛིན་ལ་སྐྱོན་ཡོན་ཇི་ལྟར་ཡོད་པ་དེ་ཁོ་ནས་ཤེས་ནུས་པས་ན་བདག་གཞན་བརྗེ་ནུས་པར་བྱིན་གྱིས་རློབས། ཞེས་སོ། བཞི་པ་བདག་གཞན་བརྗེ་བ་དངོས་ནི། རང་ཉིད་གཅེས་འཛིན། ཞེས་སོགས་གཅིག་སྟེ། རང་གཅེས་པར་འཛིན་པ་ན་འཁོར་བ་དང་ངན་སོང་གི་སྡུག་བསྔལ་ལ་སོགས་པ་རྒུད་པ་ཐམས་ཅད་འབྱུང་བའི་སྒོ་དང་། གཞན་གཅེས་པར་འཛིན་པ་ནི་གནས་སྐབས་དང་མཐར་ཐུག་གི་བདེ་ལེགས་སོགས་ཡོན་ཏན་ཐམས་ཅད་ཀྱི་འབྱུང་གནས་སུ་འདུག་པས། རང་གཅེས་འཛིན་མ་སྐྱེས་པ་གསར་དུ་མི་བསྐྱེད་ཅིང་། སྐྱེས་ཟིན་པ་རྣམས་འབད་པས་སྤོང་བ་དང་། གཞན་གཅེས་འཛིན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/BLA MA MCHOD PA_OFFERING TO LAMAS\/_GREL PA_COMMENTARIES\/s06411e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":500,"text":"བའི་མི་ཞིག་གིས་འབྲོམ་སྟོན་གྱི་སྐུར་མཆོད་མེ་ཕུལ་བས་ཁ་མཆུ་སོགས་ཕལ་ཆེར་ཐོབ་ཚུལ་གསུངས། དེར་མ་ཟད། གང་ན་གལ་ཆེས་འུ་ཐུག་པའི་དུས་དེ་དང་དེར་བླ་མས་སྐྱོབ། ནད་དང་གདོན་གྱིས་ཟིན་ནས་ཅི་བྱས་ཀྱང་མི་ཕན་པ་ན་བླ་མ་ལ་གསོལ་བ་བཏབ་པས་གྲོལ། ཁམས་ལུང་པ་བྱང་ཆུབ་སེམས་ཀྱི་མངའ་བདག་ལྟ་བུ་ཡིན་ཡང་སྔོན་མའི་ལས་ཀྱི་འབྲས་བུར་འདེ་གནོན་རྡུགས་པོ་ཞིག་བྱུང་སྐབས། ལྟ་པ་དང་བྱང་སེམས་བསྒོམ་པ་སོགས་གང་བྱས་ཀྱང་མ་ཕན་པ་ན་འབྲོམ་གྱི་མཚན་སྔགས་བཏོན་ནས་གསོལ་བ་བཏབ་པས་ཕན་པ་བྱུང་བ་དང་། རང་རེ་རེ་ཡང་དང་པོར་དྲག་སྔགས་བཏོན་པ་སོགས་གང་དྲག་བྱ་དགོས། ཅིས་ཀྱང་མ་ཕན་ན་མཐར་བླ་མའི་མཚན་སྔགས་ཀྱིས་གསོལ་བ་བཏབ་ན་དེ་འཕྲལ་ཕན་པ་ཡོང་། རྗེ་ཉིད་ཀྱིས་ཀྱང་འུ་ཐུག་ན་བླ་མ་རིན་པོ་ཆེའི་མཚན་སྔགས་ལན་བདུན་རེ་ཙམ་གསུངས་ཏེ་གསོལ་བ་བཏབ་པས་དོན་ཐམས་ཅད་གྲུབ་པ་བྱུང་གསུངས། རྒྱལ་བ་རྒོད་ཚང་པའི་ཞལ་ནས་ཀྱང་། བསྐྱེད་རིམ་བསྒོམ་པ་མང་ལགས་ཏེ། །བླ་མ་བསྒོམ་པའི་གོང་ན་མེད། །བཟླས་བརྗོད་བྱེད་པ་མང་ལགས་ཏེ། །གསོལ་བ་འདེབས་པའི་གོང་ན་མེད། །རྒྱུན་དུ་གསོལ་བ་བཏབ་པ་ན། །འབྲལ་མེད་ཉམས་མྱོང་འོང་བར་ངེས། །ཞེས་དང་གསོལ་བ་བཏབ་པའི་ཕན་ཡོན་ནི། །རྗེ་དང་ཐུགས་ཡིད་གཅིག་ཏུ་འདྲེས། །གསོལ་བ་བཏབ་པའི་ཕན་ཡོན་ནི། །ཐུན་མོང་མ་ཡིན་རྟོགས་པ་འཆར། །ཅེས་དང༑ གསོལ་བ་བཏབ་པའི་ཕན་ཡོན་ནི། །དཀོན་མཆོག་ཐུགས་རྗེས་རྟག་ཏུ་སྐྱོབ། །གསོལ་བ་བཏབ་པའི་ཕན་ཡོན་ནི། །ཅི་བསམ་དགོས་འདོད་ལྷུན་གྱིས་གྲུབ། །གསོལ་བ་བཏབ་པའི་ཕན་ཡོན་ནི། །མཁའ་འགྲོ་ཆོས་སྐྱོང་བུ་བཞིན་གཟིགས། །གསོལ་བ་བཏབ་པའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/BSHES GNYEN BSTEN TSUL_TAKING YOURSELF TO A LAMA IN THE PROPER WAY\/s00323m.txt","subfolder":"BSHES GNYEN BSTEN TSUL_TAKING YOURSELF TO A LAMA IN THE PROPER WAY","origin":"Autochthonous","scripture_category":null,"reference":null},"SCCT_class":null}
{"id":501,"text":"ཁམས་གོང་མར་སྐྱེ་བ་འཕེན་བྱེད་ལས་དང་ཚར་གཅིག་པའི་རྣམ་ཤེས་ཀྱི་རྟེན་འབྲེལ་གྱི་ངོ་བོར་གྱུར་པའི་ཀུན་གཞིའི་སྣང་ཡུལ་ལ་དྲི་རོ་གཉིས་མེད་པར་ཐལ། བྱུང་ཡིན་པས་མ་ཁྱབ་པའི་ཕྱིར། དང་པོ་གྲུབ་སྟེ། མཛོད་ལས། བྱང་ཆུབ་དང་ནི་ལམ་ཡང་ལག་།མ་གཏོགས་འདོད་ཁམས་སྲིད་རྩེ་ན། །ཞེས་གསུངས་པའི་ཕྱིར། རྩ་རྟགས་གཉིས་པ་གྲུབ་སྟེ། དཀའ་འགྲེལ་ལས། ཀུན་གཞི་ལ་སྣང་པའི་གཞན་རྒྱུད་ཀྱི་དབང་པོ་དེ་གཞན་རྒྱུད་ཀྱི་བང་པོ་མཚན་ཉིད་པ་ཡིན་ན་འགྲོ་བ་རྣཾས་རྒྱུད་གཅིག་ཏུ་འགྱུར་ཏེ། ཞེས་གསུངས་པའི་ཕྱིར། ཁ་ཅིག་ན་རེ། ཁམས་གོང་མར་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་འབྲས་དུས་ཀྱི་རྣམ་ཤེས་ཀྱི་རྟེན་འབྲེལ་གྱི་ངོ་བོར་ཀུན་གཞིའི་སྣང་ཡུལ་ལ་དྲི་རོ་གཉིས་མེད་པའི་ཕྱིར་ན་མ་ཁྱབ། རྟགས་གྲུབ་སྟེ། དེ་འདྲ་བའི་འབྲས་དུས་ཀྱི་རྣམ་ཤེས་ཀྱི་རྟེན་འབྲེལ་གྱི་ངོ་བོར་གྱུར་བའི་ཀུན་གཞི་ལ་གོང་མའི་སས་བསྡུས་ཀྱི་ཀུན་གཞི་ཡིན་དགོས་པའི་ཕྱིར། དེར་ཐལ། དེ་ལ་གོང་མར་སྐྱེ་བ་འཕེན་བྱེད་ཀྱི་ལས་ཀྱི་རྣམ་སྨིན་ཞིག་དགོས་པའི་ཕྱིར། རྩ་བར་འདོད་མི་ནུས་ཏེ། གོང་མར་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་ཀུན་གཞི་ལ་འདོད་པའི་སས་བསྡུས་ཀྱང་ཡོད་པའི་ཕྱིར། གསེར་ཕྲེང་ལས། ཡན་ལག་དང་པོ་རང་རྒྱུ་དུས་ཀྱི་རྣམ་ཤེས་ནི་ལས་གང་དུ་བསགས་པའི་ས་དེར་གཏོགས་ཏེ། མ་རིག་པ་ནི་ཉོན་ཡིད་ཀྱི་འཁོར་དང་རྣམ་ཤེས་ཀུན་གཞི་ཡིན་ལ་རྟེན་དེའི་རྣམ་ཤེས་དེ་གཉིས་ཀྱང་ས་དེ་བ་ཡིན་པས་སོ།། ཞེས་གསུངས་པའི་ཕྱིར། ཁ་ཅིག་ན་རེ། འདོད་པའི་དགེ་སེམས་ཀྱི་དུས་མཉམ་པའི་བདག་རྐྱེན་དུ་གྱུར་པའི་ཉོན་ཡིད་ཀྱི་དམིགས་པ་ལ་ཁམས་གསུཾ་པའི་ཀུན་གཞི་ཡོད་ཟེར། ཁ་ཅིག་དེ་ལ་འདོད་པའི་ཀུན་གཞི་ཞིག་དགོས་ཟེར་དེ་གཉིས་ཀ་མི་འཐལ་པར་ཐལ། དེ་ལ་འདོད་གཟུགས་ཀྱི་ཀུན་གཞི་གཉིས་ཡོད་ལ། གཟུགས་མེད་ཀྱི་ཀུན་གཞི་མེད་པའི་ཁྱད་པར་ཡོད་པའི་ཕྱིར། དེར་ཐལ། དང་པོ་གཉིས་ཡོད་པ་གང་ཞིག་།ཕྱི་མ་མེད་པའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.23 (sems tsam_chittamatra)\/KUN GZHI_I RNAM PAR SHES (ALAYA VIJNANA)_FOUNDATION CONSCIOUSNESS\/CHOS RJE KHAL KHA NGAG DBANG DPAL LDAN_CHUJE KALKA NGAWANG PELDEN\/s12150e.txt","subfolder":"CHOS RJE KHAL KHA NGAG DBANG DPAL LDAN_CHUJE KALKA NGAWANG PELDEN","origin":"Autochthonous","scripture_category":null,"reference":null},"SCCT_class":null}
{"id":502,"text":"མདོ་སྔགས་ལམ་གྱི་གནད་དོན་སྦྲང་རྩིའི་རོས། །ཡོངས་གོང་འགྲོ་བའི་འདྲེན་པ་ཐོབ་པར་ཤོག་༈ བསླབ་པ་གསུམ་ལྡན་དུར་སྨིག་འཛིན་པ་ཡི། །འདུས་པའི་ཚོགས་ཀྱིས་གནས་འདིར་ཡོངས་གང་ཞིང་། །རྟག་ཏུ་བཤད་སྒྲུབ་བྱ་བས་སྲིད་མཐའི་བར། །ཐུབ་བསྟན་ཕྱོགས་བཅུར་རྒྱས་པའི་བཀྲ་ཤིས་ཤོག་༈ ལམ་རིམ་གསོལ་འདེབས་བཞུགས་སོ། །དཔལ་ལྡན་རྩ་བའི་བླ་མ་རིན་པོ་ཆེ། ། བདག་གི་སྙིང་ཁར་པདམའི་སྟེང་བཞུགས་ལ། །བཀའ་དྲིན་ཆེན་པོའི་སྒོ་ནས་རྗེས་བཟུང་སྟེ། །སྐུ་གསུང་ཐུགས་ཀྱི་དངོས་གྲུབ་སྩལ་དུ་གསོལ། །འདྲེན་པ་མཉམ་མེད་སྟོན་པ་བཅོམ་ལྡན་འདས༑ །རྒྱལ་ཚབ་དམ་པ་རྗེ་བཙུན་མི་ཕམ་མགོན། །རྒྱལ་བས་ལུང་བསྟན་འཕགས་པ་ཐོགས་མེད་ཞབས། །སངས་རྒྱས་བྱང་སེམས་གསུམ་ལ་གསོལ་བ་འདེབས། །འཛམ་གླིང་མཁས་པའི་གཙུག་རྒྱན་དབྱིག་གི་གཉེན། །དབུ་མའི་ལམ་བརྙེས་འཕགས་པ་རྣམ་གྲོལ་སྡེ། །དད་པའི་སར་གནས་བཙུན་པ་རྣམ་གྲོལ་སྡེ། །འཇིག་རྟེན་མིག་འབྱེད་གསུམ་ལ་རྨད་བྱུང་ངོ་མཚར་གནས་གྱུར་མཆོག་གི་སྡེ། །ཟབ་མོའི་ལམ་གྱིས་རྒྱུད་སྦྱངས་དུལ་བའི་སྡེ། །རླབས་ཆེན་སྤྱོད་པའི་གཏེར་གྱུར་རྣམ་སྣང་མཛད། །འགྲོ་བའི་རྩ་ལག་གསུམ་ལ་ལམ་མཆོག་ཤེར་ཕྱིན་རྒྱས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.31 (cho ga_rituals)\/CHOS SPYOD_MONASTIC PRAYER BOOKS\/SE RA BYES_SERA JEY\/s00212i.txt","subfolder":"SE RA BYES_SERA JEY","origin":"Autochthonous","scripture_category":null,"reference":null},"SCCT_class":null}
{"id":503,"text":"༄༅། །བཟུང་པ། ཡུམ་སྲས་ཀྱི་དོན། གོ་རིམ་གྱི་དོན། རྩོད་སྤངས་དང་། འཕྲོས་དོན་བཤད་པ་དང་དྲུག། དང་པོ་ནི། རང་སྲས་འཕགས་པ་བསྐྲུན་པར་མཛད་ཅིང་། དེའི་བཞེད་དོན་ཡང་སྒྲུབ་པར་ནུས་པའི་ཡོན་ཏན་དང་ལྡན་པའི་ཆ་ནས་རྒྱན་མཛད་པའི་བསྟོང་ཕྱག་གི་ཡུལ་དུ་དམིགས་པའི་མཁྱེན་པ་དེའོ། གཉིས་པ་ནི། མངོན་པར་རྟོགས་པ་བརྒྱད་པོ་ཐམས་ཅད་སྐབས་འདིར་བསྟན་གྱི་ཡུམ་ཡིན་ཏེ། དེ་ལ་ཐམས་ཅད་མཁྱན་པ་ཉིད་གསུམ་གྱིས་ནི་དོན་བརྒྱད་བསྡུས་ལ་དེ་དག་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན་ཞིང་། ཞེས་སོགས་དང་། ཉི་ཁྲི་རྣམ་འགྲེལ་ལས། གང་ཤེས་རབ་ཀྱི་ཕ་རོལ་ཏུ་ཕྱིན་པའི་དབང་དུ་བྱས་ནས་སངས་རྒྱས་ཉན་ཐོས་བྱང་ཆུབ་སེམས་དཔའི་ཚོགས་དང་ལྡན་པའི་ཡུམ་དེ་ལ་ཕྱག་འཚལ་ལོ། །ཞེས་སོགས་དང་། གནད་ཀྱི་ཟླ་འོད་ལས་ཀྱང་། དེ་ལྟར་ཀུན་མཁྱེན་པ་གསུམ་གྱིས་མངོན་པར་རྟོགས་པ་གཞན་ལྔ་པོ་རྣམས་བསྡུས་པས་བརྒྱད་ཆར་གྱི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་ཡང་ཞེས་བྱ་སྟེ། ཞེས་བྱུང་བའི་ཕྱིར། གསུམ་པ་ནི། འཕགས་པ་དེ་དང་དེའི་བཞེད་དོན་སྒྲུབ་ཅིང་བསྐྲུན་པར་མཛད་པའི་མཁྱེན་པ་ནི། དེ་དང་དེའི་ཡུམ་དུ་བཞག་པར་བྱ་བ་ཡིན་ཏེ། སངས་རྒྱས་ལ་སོགས་པ་བསྐྲུན་པར་མཛད་པ་ནི། ཞེས་སོགས་ཀྱིས་དེ་ལྟར་བསྟན་པའི་ཕྱིར།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/KUN MKHYEN CHOS _BYOR DPAL BZANG_KUNKYEN CHUNJOR PELSANG\/s00999e.txt","subfolder":"KUN MKHYEN CHOS _BYOR DPAL BZANG_KUNKYEN CHUNJOR PELSANG","origin":"Autochthonous","scripture_category":null,"reference":null},"SCCT_class":null}
{"id":504,"text":"དཔོན་སྐྱ་དྲག་པ་མང་པོས་སྙན་སྒྲོན་ཕུལ་འདུག་ནའང་རིན་སྤུངས་པ་དཔོན་བློན་མ་གསན་པར། ཆོས་རྒྱལ་ཕོ་བྲང་གིས་གཙོས་པའི་ཡར་ཀླུངས་ཀྱི་རྫོང་རྣམས་ལ་སྲུང་ཆ་བཅུག་པས་རྐྱེན༑ མེ་ཕོ་བྱི་བའི་དབུས་གཙང་གི་སྡེ་གཟར་ཆེན་པོ་དེ་ལངས་པ། སྡེ་སྲིད་མཚན་ཇུས་རྒྱལ་ཏེ། ཁ་རག་དང་བོད་ཡུལ་ཆོས་ལ་ས་འཚམས་བྱས། དུས་དེར་སྤྱན་སྔ་རིན་པོ་ཆེ་དཔོན་སློབ་བཟད་མདར་ཕེབས་ནས་ཆུ་ཤུལ་ལྷུན་པོ་རྩེ་ཆིངས་བརྟན་དུ་མཛད་དེ། དབུས་གཙང་ལོ་གསུམ་ཆིངས་སྡོམས་གྲུབ། གཙང་པའི་སྲིད་ཕྱོགས་འབྲི་ཁུང་ཁ་ཐོག་རྒྱམ་མཁར་རྩེ་བ་རྣམས་དང་སྒོས་སུ་འཁྲུག་པ་ར་ཙམ་བྱུང་ཀྱང་ཆིངས་འཇགས་ཐོན། གཙང་ནས་རྒྱ་མཁར་རྩེ་པས་ས་ཆ་རྙིང་ཁུང་རྣམས་ལོན་ཞིང་སྡེ་སྲིད་ཀྱི་སྲིད་ཕྱོགས་སུ་གྱུར༑ དེ་ནས་རིན་སྤུངས་པ་སྲིད་གཏོགས་ཀྱིས་སྐྱིད་ཤོངས་པ་སོགས་དོ་ལོག་པ་འགའ་དང་འགྲིག་རྩལ་ཏེ། ལོ་ཕྱིམ་མེ་གླང་གི་དབྱར་དུས་སེང་གཞིས་གཉིས་ཀའི་དཔུང་རྒྱང་མཁར་རྩེར་བཏེགས་པ། ནུས་ཆེན་པོ་ཡོངས་ཤོམས་བྱུང་འཚམས། སྡེ་སྲིད་ཀྱི་འཕྱོང་རྒྱས་པས་གཙོས་པའི་དཔུང་མང་རབ་ཉང་སྟོད་དུ་གནང་བས་ཚོད་ཟིན། སྤན་སྣམ་པས་སྡེ་སྲིད་ཕྱོགས་སུ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/DEB THER DMAR PO_RED ANNALS\/s12406e.txt","subfolder":"DEB THER DMAR PO_RED ANNALS","origin":"Autochthonous","scripture_category":null,"reference":null},"SCCT_class":null}
{"id":505,"text":"པ་སོགས་གོང་འོག་མང་པོ་ཞིག་དང་འགལ་བར་སྣང་ལ། དེར་མ་ཟད་འགྲེལ་པ་རྣམས་སུ་མངོན་ཤེས་འདི་དག་དྲན་པ་ཉེར་གཞག་དེ་དང་དེའི་ངོ་བོ་ཡིན་པ་ལྟ་བུར་གསུངས་བ་རྣམས་ཀྱང་མངོན་ཤེས་དེ་དག་གི་ངོ་བོར་གྱུར་པའི་དྲན་པ་ཉེར་གཞག་དེ་དང་དེ་ཡོད་པའི་དོན་ཡིན་པ་ལས། མངོན་ཤེས་དེ་དག་གང་རུང་ཡིན་ན་དྲན་པ་ཉེར་གཞག་ཡིན་པས་ཁྱབ་པའི་དོན་ཡང་གཏན་མིན་པས་གཞུང་ཆེན་པོའི་སྤམ་བཤད་ལ་མ་འཁྲུལ་བའི་དགོངས་པ་ལེན་ཚུལ་ཤེས་དགོས་ཀྱི། དེ་ལྟ་མིན་པ་སྤམ་བཤད་ལྟར་འདོད་ན་མངོན་ཤེས་གསུམ་པ་དེ་དྲན་པ་ཉེར་གཞག་གསུམ་ཀ་ཡིན་པ་དང་། སྔོན་གནས་རྗས་དྲན་ལ་དྲན་པ་ཉེར་གཞག་བཞི་ཀ་ཡིན་པས་ཁྱབ་པ་སོགས་སུ་ཡང་འདོད་དགོས་པར་འགྱུར་རོ། །དེ་ལ་ཁོ་ན་རེ། འཆི་འཕོ་སྐྱེ་ཤེས་ཀྱི་མངོན་ཤེས་དང་ལྷའི་མིག་གི་མངོན་ཤེས་དོན་གཅིག་ཡིན་པར་ཐལ། འདིའི་ཐད་ཀྱི་འགྲེལ་པ་མངོན་པའི་རྒྱན་དུ། དེ་གཉིས་དོན་གཅིག་ལྟ་བུར་གསུངས་སྣང་བའི་ཕྱིར་ཟེར་ན་མ་ཁྱབ་སྟེ། འགྲེལ་པ་དེ་ཉིད་ལས། གལ་ཏེ་ལྷའི་མིག་གི་མངོན་ཤེས་ཀྱི་དམིགས་ཡུལ་གཟུགས་ཀྱི་སྐྱེ་མཆེད་ཁོ་ན་ཡིན་ན་ཞེས་པ་ནས་སེམས་ཀྱི་རྣམ་གྲངས་ཤེས་པས་ཤེས་པ་ཡིན་ནོ་ཞེས་བྱ་བར་རིགས་སོ་ཞེས་པའི་བར་ནི་བྱེ་སྨྲའི་འདོད་ཚུལ་ལ་རིགས་པའི་འཕུལ་མཚམས་བསྟན་པ་ལས་དེ་གཉིས་དོན་གཅིག་ཏུ་གསུངས་པ་མ་ཡིན་ཏེ། འཆི་འཕོ་སྐྱེ་ཤེས་ཀྱིས་འཆི་འཕོ་བ་དང་སྐྱེ་བ་སོགས་ལ་དམིགས་དགོས་པ་གང་ཞིག་།ལྷའི་མིག་གི་མངོན་ཤེས་ནི་གཟུགས་ཀྱི་སྐྱེ་མཆེད་ཁོ་ན་ལ་དམིགས་དགོས་པའི་ཕྱིར། དང་པོ་དེར་ཐལ། དེས་འཆི་འཕོ་བ་དང་སྐྱེ་བ་ལམ་དམིགས་ན་དེ་ཤེས་པའི་མངོན་ཤེས་ཀྱི་དོན་མ་ཚང་བའི་ཕྱིར། ཕྱི་མ་དེར་ཐལ། དེས་གཟུགས་ཀྱི་སྐྱེ་མཆེད་ཁོ་ན་ལ་མ་དམིགས་ན། འགྲེལ་པ་མངོན་པའི་རྒྱན་དུ། བྱེ་སྨྲ་ཕྱོགས་སྔར་བསླངས་ནས། གལ་ཏེ་ལྷའི་མིག་གི་མངོན་ཤེས་ཀྱི་དམིགས་ཡུལ་གཟུགས་ཀྱི་སྐྱེ་མཆེད་ཁོ་ན་ཡིན་ན་ཞེས་སོགས་རིགས་པས་འཕུལ་བ་གང་ཞིག་།བྱེ་སྨྲས་དེ་ལྟར་མི་འདོད་ན་ཕྱོགས་སྔ་མ་ལོན་པར་ཐལ་བའི་སྐྱོན་འཇུག་པའི་ཕྱིར་རོ། །འོ་ན། ཁྱོད་ཀྱིས་གོང་དུ་འཆི་འཕོ་སྐྱེ་ཤེས་ཀྱི་མངོན་ཤེས་ཀྱི་ཁོངས་སུ་ལྷའི་མིག་གི་མངོན་ཤེས་ཀྱང་བསྡུས་ནས་མངོན་ཤེས་དྲུག་ཏུ་འདྲེན་པ་མི་འཐད་པར་ཐལ་ལོ་ཟེར་ན། སྐྱོན་མེད་དེ་ལྷའི་མིག་གི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/RGYAL DBANG BLO BZANG _PHRIN LAS RNAM RGYAL_GYALWANG LOBSANG TRINLE NAMGYAL\/s00044m7.txt","subfolder":"RGYAL DBANG BLO BZANG _PHRIN LAS RNAM RGYAL_GYALWANG LOBSANG TRINLE NAMGYAL","origin":"Autochthonous","scripture_category":null,"reference":null},"SCCT_class":null}
{"id":506,"text":"༄༅། །ཐོབ་པའི་བརྒྱུད་པ་ནི། རྡོ་རྗེ་འཆང་། རྡོ་རྗེ་རྣལ་འབྱོར་མ། སློབ་དཔོན་རྡོ་རྗེ་དྲིལ་བུ་པ། ཌོམ་བྷི་བ། ཨནྟར་བ། ཏཻ་ལོ་པ། ནཱ་རོ་པ། ཕམ་ཐིང་པ་གཅེན་འཇིགས་མེད་གྲགས་པ། གཅུང་ངག་དབང་གྲགས་པ། ཀློག་སྐྱ་ཤེས་རབ་བརྩེགས། མལ་ལོ་ཙཱ་བ། རྗེས་ཆེན། རྗེ་བཙུན་བསོད་ནམས་རྩེ་མོ། རྗེ་བཙུན་གྲགས་པ་རྒྱལ་མཚན། ཆོས་རྗེ་པཎ། ཆོས་རྒྱལ་འཕགས་པ། ཞང་དཀོན་མཆོག་དཔལ། བྲག་ཕུག་པ་བསོད་ནམས་དཔལ། བླ་མ་དམ་པ་བསོད་ནམས་རྒྱལ་མཚན། ཡར་ཀླུངས་པ་སེངྒེ་རྒྱལ་མཚན། འཇམ་དབྱངས་བསོད་ནམས་རྒྱལ་མཚན། བདེ་ཆེན་འཇམ་དབྱངས་ཆོས་རྗེ་ནམ་མཁའ་རྒྱལ་མཚན། བདག་ཆེན་རྡོ་རྗེ་འཆང་བློ་གྲོས་རྒྱལ་མཚན། རྗེ་བཙུན་རྡོ་རིང་པ་ཀུན་བཟང་ཆོས་ཀྱི་ཉི་མ། ཚར་ཆེན་རྡོ་རྗེ་འཆང་བློ་གསལ་རྒྱ་མཚོ་གྲགས་པ་རྒྱལ་མཚན། འཇམ་དབྱངས་མཁྱེན་བརྩེའི་དབང་ཕྱུག་བསྟན་པ་རྒྱལ་མཚན། མཁན་ཆེན་བསླབ་གསུམ་རྒྱལ་མཚན། རྡོ་རྗེ་འཆང་དབང་ཕྱུག་རབ་བརྟན། བཀའ་འགྱུར་བ་མགོན་པོ་བསོད་ནམས་མཆོག་ལྡན། རྡོ་རྗེ་འཆང་རིན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.11 (GSAN YIG_RECORDS OF TEACHINGS RECEIVED)\/SKYABS RJE KHRI BYANG RIN PO CHE_KYABJE TRIJANG RINPOCHE\/s00238e.txt","subfolder":"SKYABS RJE KHRI BYANG RIN PO CHE_KYABJE TRIJANG RINPOCHE","origin":"Autochthonous","scripture_category":null,"reference":null},"SCCT_class":null}
{"id":507,"text":"༄༅། །དངོས་སུ་བྱུང་བ་སོགས་ལ་འཛེམ་དགོས་པ་ནི་དགེ་བཤེས་གཙང་པས་ཀྱཻ་རྡོར་གྱི་ཕྱག་དཔེ་གཡར་ནས་ཕྱིར་སློག་མཛད་པའི་ལོ་རྒྱུས་ཀྱིས་ཤེས་སོ། །མཆོད་རྟེན་རབ་གནས་ཅན་རྣམས་ཀྱང་སྟོན་པའི་སྐུ་གཟུགས་དབུས་བཞུགས་དང་། ། དེའི་གཡས་གཡོན་དུ་བྱམས་འཇམ་དབྱངས་སོགས་སངས་རྒྱས་བྱང་སེམས་འཕགས་པ་ཉན་རང་རྣམས་ཀྱི་སྐུ་བཞུགས། སྟེང་གི་བང་རིམ་དུ་ཇོ་འབྲོམ། རྒྱལ་བ་ཙོང་ཁ་པ་སོགས་ཆོས་འདིའི་རྩ་བརྒྱུད་ཀྱི་བླ་མ་རྣམས་ཀྱི་སྐུ་དཀྲམ། འོག་ཏུ་སྐྱེས་བུ་གསུམ་གྱི་ཆོས་སྐྱོང་ཡེ་ཤེས་མགོན་པོ་དང་། རྒྱལ་ཆེན་རྣམ་ཐོས་སྲས། དམ་ཅན་ཆོས་རྒྱལ་སོགས་ཀྱི་སྐུ་རྟེན་ཡོད་ན་དེར་བཞུགས། གཞན་ཡང་མཚམས་བཅད་དངོས་མིན་ཡང་ཕྱོགས་བཞིར་མཐོ་བརྩིགས་ནས་རྒྱལ་ཆེན་བཞི་བསྐྱེད་དང་། དེ་མིན་ཡང་སྒོ་དྲུང་སོགས་གང་འོས་སུ་མཐོ་གཅིག་ལ་རྒྱལ་ཆེན་རྣམ་སྲས་བསྐྱེད་ནས་རྟག་ཏུ་བཞུགས་པར་མོས་ན་བར་ཆད་ཆུང་ཞིང་ཚུལ་ཁྲིམས་གཙང་བ་སོགས་འབྱུང་བས་དེ་ལྟར་བྱ། ལྷག་པར་བཤེས་གཉེན་མདོ་སྡེ་ལ་བཅོལ་བའི་དུས་ཡིན་པས། རང་གི་གཞུང་གདམས་ངག་ཏུ་གོ་ནས་ཡོད་ན་གཞུང་དང་གདམས་ངག་ཚད་ལྡན་སྤྱི་དང་ཁྱད་པར་དུ་དབང་པོ་མཆོག་དམན་སུས་ཀྱང་། སོ་མེད་ཀྱང་རྙིལ་གྱི་འདྲད་འདྲད་ཟེར་བའི་དཔེ་ལྟར་རྗེའི་ལམ་རིམ་ཆེ་ཆུང་ཞིག་འབྲལ་སྤང་ལྟར་ཉེར་ནས་ངེས་པར་བལྟ་རྟོགས་བྱེད་པ་ཤིན་ཏུ་གལ་ཆེ། གཞི་ནས་སྐུ་གསུང་ཐུགས་ཀྱི་རྟེན་དགྲམ་ཟེར་བའི་དོན་ཡོད་པ་རྣམས་ཀྱི་སྐུ་གསུང་ཐུགས་རྟེན་སྐུ་རྒྱུ་བཟང་བ་དང་། བྲིས་ལེགས་པ་རྣམས་ལ་ཟོག་གི་འདུ་ཤེས་ཀྱིས་ཉོ་ཚོང་འབུལ་རྟེན་བྱེད་པ། སྦས་ནས་འཇོག་པ་དང་། ཞན་པ་རྣམས་ལ་རྙས་པའི་འདུ་ཤེས་ཀྱི་མཆོད་གྲལ་དུ་ཡང་མི་ཚུད་པ་སོགས་མ་གུས་པ་སྤངས་ཏེ་སྐུ་གཟུགས་ཤིང་ལས་བགྱིས་པ་སོགས་མཐའ་དག་ལ་ཡང་བསམ་སྦྱོར་དད་གུས་ཀྱིས་མཆོད་ཡུལ་དུ་རྒྱུན་དུ་ལེགས་པར་དགྲམ་ཞེས་པའི་དོན་ཡིན། བྱང་བཏད་གློ་བུར་འགྲོ་འདུག་གི་གནས་སུ་སྟབ་མ་འགྲིག་ན་སྒྲུབ་པའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/SBYOR BA_I CHOS_PRELIMINARY PRACTICES\/_JAM DBYANGS BLA MA_I DGONGS RGYAN_JEWEL OF THE TRUE THOUGHT OF MY LAMA, GENTLE VOICE\/s06515e.txt","subfolder":"_JAM DBYANGS BLA MA_I DGONGS RGYAN_JEWEL OF THE TRUE THOUGHT OF MY LAMA, GENTLE VOICE","origin":"Autochthonous","scripture_category":null,"reference":null},"SCCT_class":null}
{"id":508,"text":"བཞིན་བཞུགས། ཨོཾ་སརྦ་ནཱ་ག་རཱ་ཛ་བྷྲུ་མི་པ་ཏི་ས་པཱ་རི་ཝ་ར་ཛཿ་ཛཿ་ཛཿ་ཧཱུཾ་བཾ་ཧོཿ་རང་རང་གི་གཟུགས་སོ་སོ་དང་གཉིས་སུ་མེད་པར་གྱུར། ཀ་མ་ཡ་ཡེ་སྟྭཾ། ཞེས་མདོས་མགྲོན་བསྐྱེད་པ་དང་དབུག་གཞུག་སོགས་བྱས་ལ། དེ་ནས་ཡོན་བདབ་ལ། ཁྱེད་རང་གི་མདུན་གྱི་གཟུགས་འགྲོས་འདི་རྣམས་ལས་གཡས་པའི་གཙོ་བོ་ཀླུ་རྒྱལ་དགུ། གཡོན་པའི་གཙོ་བོ་ས་བདག་ཆེན་པོ། གཉིས་ཀའི་མཐར་ཀླུ་དང་ས་བདག་སྤྱི་དང་ཁྱད་པར་དུ་ཁྱེད་ཅག་འཁོར་བཅས་ལ་ཁོན་དང་ལན་ཆགས་སུ་གྱུར་བའི་གཞི་བདག་གླུ་སོགས་ཀྱིས་བསྐོར་པར་མོས་ལ། ད་ལྟ་གཏོར་མ་དང་མཆོད་པ་འབྲུལ་བ་དང་བསྟོད་པས་དེ་རྣམས་ཚིམ་ཞིང་དགའ་བར་སོམས་ཤིག་།ཅེས་བརྡ་སྤྲད་ནས། མཆོད་གཏོར་རྣམས་པདམ་ནྟ་ཀྲིད་ཀྱིས་བསངས། སྦྱངས། སྟོང་པའི་དང་ལས་རིན་པོ་ཆེའི་སྣོད་ཡངས་ནིད་རྒྱ་ཆེ་བ་རྣམས་ཀྱི་ནང་དུ་མཆོད་གཏོར་རྣམས་ལྷ་རྫས་ལས་གྲུབ་པའི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿ་ཧཱུཾ། ལན་གསུམ་གྱིས་བྱིན་གྱིས་བརླབས་ལ། ཨོཾ་ནཱ་ག་དཱ་ཛ་ཝ་རུ་ཎ་ཨཱ་དི་ན་ས་པཱ་རི་ལྤ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ལན་གསུམ་གྱིས་ཀླུ་རྣམས་དང་། ཨོཾ་བྷུ་མི་པ་ཏི་ས་པཱ་རི་ཝ་ར་ཨི་དཾ་སོགས་གསུམ་གྱིས་ས་བདག་འཁོར་བཅས་ལ་གཏོར་མ་ཕུལ། ཨོཾ་ནཱ་ག་རཱ་ཛ་བླུ་མི་པ་ཏི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/SA BDAG_LOCAL SPIRIT LORD\/s12078e.txt","subfolder":"SA BDAG_LOCAL SPIRIT LORD","origin":"Autochthonous","scripture_category":null,"reference":null},"SCCT_class":null}
{"id":509,"text":"༄༅། །དང་མི་གཅང་བ་དང་མི་རྟག་པ་དང་སྡུག་བསྔལ་ཡང་རང་བཞིན་གྱིས་ཡོད་པ་མ་ཡིན་ཏེ། དགག་བྱ་མེད་ན་དེ་བཀག་པ་བདེན་པར་མི་འགྲུབ་པའི་ཕྱིར་རོ། །དེ་ལྟ་ཡིན་ན་བདག་མེད་རང་གི་ངོ་བོས་མེད་པའི་ཕྱིར་བདག་མེད་པ་ལ་སོགས་པ་བཞི་རང་བཞིན་གྱིས་ཡོད་པ་ཡང་ཤེས་བྱ་ཕྱིན་ཅི་ལོག་ཏུ་འགྱུར་ཏེ་བདག་ལ་སོགས་པ་བཞིན་ནོ། །དེའི་ཕྱིར་ཐར་པ་འདོད་པས་ཕྱིན་ཅི་ལོག་བརྒྱད་ཆར་སྤང་བར་བྱའོ། །བཞི་པ་ནི། སྔར་བཤད་པ་ལྟར་ཕྱིན་ཅི་ལོག་རང་གི་ངོ་བོས་ཡོད་མེད་རིགས་པས་དཔྱོད་པ་འདི་ནི་དོན་ཆེན་པོ་ཅན་ཡིན་ཏེ། སྔར་བཤད་པ་དེ་ལྟར་རྣལ་འབྱོར་པས་ཕྱིན་ཅི་ལོག་མ་དམིགས་པས་ཕྱིན་ཅི་ལོག་འགག་པར་འགྱུར་ལ་དེ་འགགས་པས་དེའི་རྒྱུ་ཅན་གྱི་མ་རིག་པ་འགག་པར་འགྱུར་རོ། །མ་རིག་འགགས་པར་གྱུར་ན་ནི་འདུ་བྱེད་ལ་སོགས་པའི་སྲིད་པའི་ཡན་ལག་ཕྱི་མ་ཐམས་ཅད་འགག་པར་འགྱུར་ཏེ་ད་རྣམས་མ་རིག་པའི་རྒྱུ་ཅན་ཡིན་པའི་ཕྱིར་རོ། །གཉིས་པ་ནི། གལ་ཏེ་དེ་ལྟ་ན་མ་རིག་པ་ལ་སོགས་པའི་ཉོན་མོངས་པ་སྡོང་བ་རྣམས་རང་བཞིན་གྱིས་ཡོད་པའི་ཕྱིར་ཉོན་མོངས་པ་རྣམས་རང་བཞིན་གྱིས་ཡོད་པས་སྲིད་པའི་རྒྱུན་རང་བཞིན་གྱིས་ཡོད་པར་འགྱུརོ་ཞེ་ན། ཉོན་མོངས་སྤོང་བ་རང་བཞིན་གྱིས་ཡོད་ན་དེ་ལྟར་འགྱུར་ཡང་དེ་ནི་མེད་དེ་འདི་ལྟར་གལ་ཏེ་གང་ཟག་ལ་ལའི་ཉོན་མོངས་པ་གང་དག་རང་བཞིན་གྱིས་ཡོད་ན་ཇི་ལྟ་བུར་ན་གཉེན་པོས་སྤོང་བར་འགྱུར་ཞེས་པ་མི་འགྱུར་ཏེ། རང་བཞིན་གྱིས་ཡོད་པ་ལམ་སུ་ཞིག་གིས་སྤོང་བར་འགྱུར་ཞེས་པ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/RTZA BA SHES RAB GYI _GREL PA_COMMENTARIES ON THE ROOT TEXT CALLED _WISDOM_ (MULAPRAJNA)\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/s05401d.txt","subfolder":"RJE TZONG KHA PA BLO BZANG GRAGS PA_JE TSONGKAPA LOBSANG DRAKPA","origin":"Autochthonous","scripture_category":null,"reference":null},"SCCT_class":null}
{"id":510,"text":"༄༅། །བརྟེན་ནས་ཟིལ་གྱིས་གནོན་པར་ནུས་པའི་སྤངས་བྱར་དམིགས་པ། གཉིས་པ་ལ། ཅི་ཡང་མེད་མན་ཆད་ཀྱི་སས་བསྡུས་པའི་ཉོན་མོངས་པ་དང་། མི་དགེ་བའི་ལས་དང་། སྒོ་གསུམ་གྱི་སྤྱོད་པ་ངན་པ་ལ་སོགས་པ་དུ་མ་ཡོད་དོ། བཞི་པ་ལ། མཚན་ཉིད་དང་དབྱེ་བ་གཉིས། དང་པོ་ནི། སྤང་བྱ་ཀུན་བཏགས་ཀྱིས་བསྡུས་པ་གང་ཞིག་།རང་གི་དངོས་གཉེན་དུ་གྱུར་པའི་བར་ཆད་མེད་ལམ་གྱི་གཞོམ་བྱར་དམིགས་པ། ཀུན་བཏགས་ཀྱི་བསྡུས་པ་ཞེས་སྨོས་པ་ལ་དགོས་པ་ཡོད་དེ། མི་དགེ་བའི་ལས་ཀྱི་རྣམ་སྨིན་གྱི་འབྲས་བུར་གྱུར་བའི་ངན་སོང་བའི་ཕུང་ཁམས་སྐྱེ་མཆེད་རྣམས་དང་། སོ་སོ་སྐྱེ་བོའི་ལུས་ངག་གི་ལས་ངན་པ་རྣམས་ཀྱང་དེར་སྡུ་བའི་དགོས་པ་ཡོད་པའི་ཕྱིར་ཏེ། འདི་རྣམས་མཐོང་སྤངས་ཡིན་ལ་སྤངས་བྱ་ཀུན་བཏགས་མཚན་ཉིད་པ་མ་ཡིན་པའི་ཕྱིར། འདི་རྣམས་མཐོད་སྤངས་ཡིན་ཏེ། འཇུག་པར། དེའི་ཚེ་འདི་ཡིས་སོ་སོ་སྐྱེ་བོའི་ས་རྣམས་ཐམས་ཅད་ཟད། ། ཅེས་གསུངས་པའི་ཕྱིར། དེ་རྣམས་སྤང་བྱ་ཀུན་བཏགས་མིན་ཏེ། དེ་རྣམས་ནི་གྲུབ་མཐས་བློ་ཁ་ཅུང་ཟད་ཀྱང་མ་བསྒྱུར་བའི་གང་ཟག་གི་རྒྱུད་ལ་ཡོད་ཅིང་། སྤང་བྱ་ཀུན་བཏགས་ནི་གྲུབ་མཐས་བློ་ཁ་བསྒྱུར་བའི་གང་ཟག་ཁོ་ནའི་རྒྱུད་ལ་ཡོད་པའི་ཕྱིར་ཏེ། དེ་ནི་གྲུབ་མཐའི་དབང་གི་དེ་དང་དེར་བཏགས་པ་ཕྱིན་ཅི་ལོག་ཏུ་བཏགས་པའི་རྒྱུ་མཚན་གྱིས་སྤང་བྱར་གྱུར་པ་ཡིན་པའི་ཕྱིར་ཏེ། སྤང་བྱ་ཀུན་བཏགས་རྣམས་ནི་རྣམ་པར་རྟོག་པས་བཏགས་ཙམ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/KUN MKHYEN CHOS _BYOR DPAL BZANG_KUNKYEN CHUNJOR PELSANG\/s00999e.txt","subfolder":"KUN MKHYEN CHOS _BYOR DPAL BZANG_KUNKYEN CHUNJOR PELSANG","origin":"Autochthonous","scripture_category":null,"reference":null},"SCCT_class":null}
{"id":511,"text":"པར་སྤྱོད་པ་གྲངས་མང་བ་དེ་ཙམ་པ་རྒྱ་གར་ནའང་མི་བཞུགས། དེ་ཙམ་བཞུགས་ན་ངེས་པ་ཁོ་ནར་དགྲ་བཅོམ་པ་ཡང་བཞུགས་ཏེ་མཆི་གསུང་། བྱིན་པ་འདར་ཕྲིལ་ཕྲིལ་བོད་ཀྱི་ཕྱོགས་སུ་ཕྱག་མཛད། དེ་ཐམས་ཅད་ཀྱང་ཁོ་བོ་འོང་བ་ལ་དགའ་བ་ཡིན་ན་ངས་དགེ་འདུན་གྱི་ཆོས་ལྡན་གྱི་ངག་མི་གཙོག་པར་དམ་བཅས་པ་ཡིན་གསུངས་པས་འབྲོམ་རིན་པོ་ཆེ་སྤོབས་པ་སྐྱེས་ནས་ཇོ་བོ་ལ་བོད་དུ་འབྱོན་པར་ཞུ་བ་ཕུལ། ཇོ་བོས་ཀྱང་ཞལ་གྱིས་བཞེས་པ་ལགས། དགེ་བཤེས་ལོ་ཙཱ་བའི་ཞལ་ནས་ངལ་དམྱལ་བར་འགྲོ་མི་ནུས། སློབ་དཔོན་གནས་བརྟན་དང་ཆད་དོན་ཡོད་པ་ཐུགས་ལ་མངའ་མོད་གསུང་བས་བོད་དུ་བཞུགས་དབང་མ་བྱུང་། ཇོ་བོའི་ཞལ་ནས། དང་པོ་ཚུར་ལ་སྤྱན་མ་འདྲོངས་དོགས། དེ་ནས་ཕར་ལ་སྤྱན་མ་འདྲོངས་དོགས། ངས་ལོ་ཙཱ་བ་སྦྱོང་བྱ་བའི་ཞལ་ཀྱང་ཡང་གསུང་། དེར་འབྲོམ་རིན་པོ་ཆེའི་ཐུགས་དགོངས་ལ་བོད་ཀྱི་མི་ཆེན་རྣམས་གྲོགས་སུ་སྦྲན་ལ་སྤྱན་དྲང་དགོས་དགོངས་ནས་བཀའ་འཕྲིན་བརྫངས་བཞི་ཤིང་རྟའི་དབྱིབས་འདྲ་འཛམ་གླིང་གི། བྱེ་བྲག་བརྗིད་ལྡན་གངས་རིའི་བྱང་། །ལོ་ཧ་ཏི་འགྲམ་རིན་ཆེན་ཁུངས། །ཁ་བ་ཅན་ཞེས་མིང་གྲགས་ན། །བློ་ཆེན་སྟོབས་ལྡན་མི་བསྲུ་ན་པ། །བོད་ཅེས་བྱ་བ་གནས་པའི་ཕྱིར། །མི་རྒྱལ་བྱང་ཆུབ་སེམས་དཔའ་ཆེ། །དཔའ་ཆེན་མང་པོ་འཁོར་བཅས་ཀྱིས། །སྨན་གདགས་ཐབས་སུ་དམ་ཆོས་བསྒྱུར། །རྒྱུ་བཟང་བཀོད་ལེགས་གཙུག་ལག་ཁང་། །བསམ་ཡས་ལ་སོགས་གནས་མཆོག་ན། །སྔོན་རྒྱལ་འཕྲུལ་རྗེའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/BRJOD BYA_I THOG_BY SUBJECT MATTER\/LAM RIM BLA MA_I RNAM THAR_BIOGRAPHIES OF THE LAMAS OF THE LAM RIM TRADITION\/S05985E1.TXT","subfolder":"LAM RIM BLA MA_I RNAM THAR_BIOGRAPHIES OF THE LAMAS OF THE LAM RIM TRADITION","origin":"Autochthonous","scripture_category":null,"reference":null},"SCCT_class":null}
{"id":512,"text":"པ༑ ཡོངས་སུ་རྫོགས་པ། གདུལ་བྱའི་རྒྱུད་དང་འཚམ་པ་།སུས་བལྟས་ཀྱང་ཕན་ཐོགས་པ་སོགས་རྒྱལ་བས་ཆོས་ཀྱི་བསྔགས་པ་ཇི་ལྟར་མཛད་པ་དང་རྣམ་པ་ཀུན་ནས་མཐུན་བ་ཤ་སྟག་ཏུ་ཡོད་དོ། །ཚུལ་འདིས་ཀྱང་རྗེ་ཐམས་ཅད་མཁྱེན་པ་འདི་ཉིད་གངས་རིའི་ཁྲོད་འདིར་མཚུངས་ཟླ་མེད་ཅིང་ཕྱི་རབས་ཀྱི་གདུལ་བྱ་ཡོངས་ལ་བཀའ་དྲིན་ཟླ་མེད་པར་གྲུབ་བོ། །རྗེ་རིན་པོ་ཆེ་འདི་ཉིད་ཀྱི་སྐུ་གསུང་ཐུགས་ཀྱི་རྣམ་ཐར་བསམ་གྱིས་མི་ཁྱབ་པ་སྔར་བརྗོད་པ་དེ་ལྟར་ཡིན་ཞིང་། འཕྲལ་གྱི་མཛད་སྤྱོད་ཀྱང་སྙིགས་མའི་སྐྱེ་བོ་སུ་དང་ཡང་མི་མཚུངས་པའི་ངོ་མཚར་རྨད་དུ་བྱུང་བ་ཞིག་བཞུགས་ཏེ། རྗེ་རིན་པོ་ཆེ་འདི་ཉིད་མདོ་སྨད་དུ་སྐུ་འཁྲུངས་པ་ནས་མཐར་མྱ་ངན་ལས་འདས་པའི་བར་ལ་ཐུགས་རྒྱུད་འཁྲུགས་ཏེ་གཞན་ལ་ཞེ་གཅོད་པའི་ཚིག་ངན་པ་སྨྲ་བ་དེ་དུས་ཀྱི་སྐུ་དངོས་ཀྱི་གདུལ་བྱ་སུ་ལའང་བསྟན་རྒྱུ་མེད་ཅིང་། མཚན་ཉིད་ཀྱི་སློབ་གཉེར་མཛད་པའི་སྐབས་སུའང་དེང་སང་གི་གདུལ་བྱ་ཕལ་ཆེར་ཕ་རོལ་དང་རྩོད་པའི་ཆེ་ཕ་རོལ་སྨ་དབབ་པའི་ཚིག་སྨྲ་གང་ཐུབ་དང་། ལུས་ཀྱི་རྣམ་འགྱུར་ཡང་འགྱིང་བ་དང་ཁེངས་པ་དང་ཕ་རོལ་གནོན་པའི་རྣམ་འགྱུར་བྱེད་པ་འདི་འདྲ་གཏན་ནས་མིན་པར་རྗེ་བླ་མ་འདིས་དབུས་གཙང་གི་གྲས་ཆེན་པོ་རྣམས་སུ་ཐུགས་གཉེར་མཛད་པ་དང་། གྲྭ་སྐོར་མཛད་པའི་སྐབས་གང་དུའང་རྒོལ་བ་ཕ་རོལ་པོ་ལ་ངན་སྨྲ་མཛད་པ་ནམ་ཡང་མི་སྲིད་ཅིང་སྐུ་ལུས་ཀྱི་རྣམ་འགྱུར་ཡང་ཞི་ཞིང་དུལ་བ་དང་འཇམ་ཞིང་དེས་པ་དང་།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION\/TSE MCHOG GLING GI LAM RIM BLA BRGYUD_LAMAS OF LINEAGE OF THE STEPS OF THE PATH BY TSECHOK LING\/S05985E1.TXT","subfolder":"TSE MCHOG GLING GI LAM RIM BLA BRGYUD_LAMAS OF LINEAGE OF THE STEPS OF THE PATH BY TSECHOK LING","origin":"Autochthonous","scripture_category":null,"reference":null},"SCCT_class":null}
{"id":513,"text":"གྲུབ་འཇིགས་མེད་འབྱུང་གནས་རྣམ་དཔྱོད་ཀྱི། །སྲུབ་ཤིང་བརྩོན་པའི་ཀླུ་ཡི་སྲུབ་ཐག་གིས། །བསྒྲུབས་པ་ལས་འོངས་བདུད་རྩིའི་འོད་དཀར་ཅན། །ས་གསུམ་རྨོངས་པའི་མུན་པ་སེལ་བྱེད་ཅིང་། །ཕན་བདེ་ཀུནྡའི་ཚལ་རབ་རྒྱས་བྱེད་པ། །ཟླ་བྲལ་ནམ་མཁའི་མེ་ལོང་དེང་འདིར་ཤར། །ཚུལ་འདིར་འབད་པའི་དགེ་ཚོགས་པད་རྩ་ལྟར། །མཆོག་ཏུ་དཀར་བ་གང་ཞིག་བསགས་པ་དེ། །ཐོག་མེད་དུས་ནས་བསྐྱངས་པའི་དྲིན་ཅན་གྱི། །མ་རྣམས་སྲིད་མཚོ་ཆེ་ལས་སྒྲོལ་ཕྱིར་བསྔོ། །བདག་ཀྱང་དེང་ནས་ཚེ་རབས་ཐམས་ཅད་དུ། །ལུས་དང་སྲོག་ལ་བལྟ་བ་རྒྱང་སྲིངས་ནས། །དུས་གསུམ་རྒྱལ་བ་སྲས་བཅས་ཐམས་ཅད་ཀྱི། །མཛད་པ་རྣམ་ཐར་མ་ལུས་སྒྲུབས་གྱུར་ཅིག་།ཅེས་རྡོ་རྗེ་འཕྲེང་པའི་དཀྱིལ་འཁོར་ཆེན་པོ་བཞི་བཅུ་རྩ་གཉིས་ཀྱི་སྒྲུབ་ཐབས་རྣལ་འབྱོར་རྫོགས་ཕྲེང་གི་ངག་འདོན་ཁྲིགས་ཆགས་སུ་བྱེད་ཚུལ་རིན་ཆེན་དབང་གི་རྒྱལ་པོའི་འཕྲེང་བ་ཞེས་བྱ་བ་འདི་ཡང་བསྟན་པའི་གསལ་བྱེད་དམ་པ་མང་པོས་ཡང་ཡང་ནན་གྱིས་བསྐུལ་བ་ལ་བརྟེན་ནས། མང་དུ་ཐོས་པའི་བཙུན་པ་བློ་བཟང་ཆོས་ཀྱི་རྒྱལ་མཚན་གྱིས་ཆོས་གྲྭ་ཆེན་པོ་གངས་ཅན་ཆོས་འཕེལ་གྱི་གཙུག་ལག་ཁང་དུ་སྦྱར་བའི་ཡི་གེ་པ་ནི་དགེ་སློང་བློ་བཟང་ཕུན་ཚོགས་ཀྱིས་བགྱིས་པ་འདིས་ཀྱང་བསྟན་པ་རིན་པོ་ཆེ་ཕྱོགས་ཐམས་ཅད་དུ་རྒྱས་པར་བྱེད་ནུས་པར་གྱུར་ཅིག་། །།སླར་ཡང་འདི་ཉིད་ཀྱི་རྩ་བ། རྡོ་རྗེ་ཕག་མོས་མངོན་སུམ་དུ་བྱིན་གྱིས་བརླབས་པའི་པཎྜི་ཏ་ཆེན་པོ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/RDO RJE PHRENG BA_STRING OF DIAMONDS (VAJRAMALA)\/SGRUB THABS_RITUAL FOR REACHING THE ANGEL (SADHANA)\/s05902e.txt","subfolder":"SGRUB THABS_RITUAL FOR REACHING THE ANGEL (SADHANA)","origin":"Autochthonous","scripture_category":null,"reference":null},"SCCT_class":null}
{"id":514,"text":"༄༅། །ཇི་ལྟ་བ་བཞིན་དུ་བསྲེ་བསླད་མེད་པར་ནག་འགྲོས་སུ་བཀོད་བའོ།། །།༈ དད་དམ་མཚུངས་མེད་ལྷ་ཀླུ་དགའ་ཚལ་བས། །ཡོན་སྦྱར་མཐུན་རྐྱེན་འབྲེལ་ཚད་བླ་མ་ཡིས། །ཚེ་རབས་འབྲལ་མེད་མཉེས་བཞིན་རྗེས་འཛིན་ཅིང་། །ཟུང་འཇུག་རྡོ་རྗེ་འཆང་དབང་མྱུར་ཐོབ་ཤོག་། དགེ་ལེགས་འཕེལ།། །།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/BDE MCHOG_HIGHEST BLISS (SHANVARA)\/BZLOG PA_REPELLING EVIL SPIRITS\/s00339e.txt","subfolder":"BZLOG PA_REPELLING EVIL SPIRITS","origin":"Autochthonous","scripture_category":null,"reference":null},"SCCT_class":null}
{"id":515,"text":"གིས་ཀྱང་བལྟ་བའི་གོ་སྐབས་མེད་པ་ལྟ་བུ་ཡིན། འདི་ནི་ཐུན་མོང་གི་བསྲུང་འཁོར་དང་། དེ་ནས་ཐུན་མོང་མིན་པའི་བསྲུང་འཁོར་ནི། དེའི་དབུས་སུ་བྷྲུཾ་སེར་པོ་ལས་ཡེ་ཤེས་བཅུའི་བདག་ཉིད་ཀྱི་འཁོར་ལོ་སེར་པོ་རྩིབས་བཅུ་ལྟེ་བ་དང་བཅས་པ། དེ་ཡང་དཔལ་གསང་བ་འདུས་པའི་རྒྱུད་ཕྱི་མ་ལས། ཀུན་ནས་སེར་བའི་འཁོར་ལོ་ནི། །རྩིབས་བཅུ་དེ་དབུས་རྣམ་པར་བསྒོམ། །རྩིབས་བཅུ་ལ་ནི་ཁྲོ་བོ་བཅུ། །ཡེ་ཤེས་བདག་ཉིད་བཅུ་ལས་བྱུང་། །ཞེས་པའི་དོན་ལྟར་ཡིན་གསུང་། གཙོ་བོ་རྡོ་རྗེ་འཇིགས་བྱེད་ཀྱི་བཀའ་བཞིན་འཁོར་བས་བཀའི་འཁོར་ལོ་ཟེར། སྟེང་འོག་གི་རྩིབས་གཉིས་མདུང་ལྕགས་ཀྱི་སྦུབས་རྟིང་གཉིས་ཁ་སྤྲད་པ་ལྟ་བུ་དབུས་ཤིན་ཏུ་ཡངས་པ། ཡར་མར་གྱི་རྩེ་བྱིན་གྱིས་ཕྲ་བ། སྦུབས་གཉིས་ཕྲད་འཚམས་ནས་ཐོན་པའི་ཕྱོགས་འཚམས་ཀྱི་རྩིབས་རལ་གྲི་སོ་གཉིས་མ་སྟེ་གཡས་གཡོན་གཉིས་ཁར་ཁ་ཡོད་ཅིང་དཀྱིལ་འབུར་བ་ལྟ་བུ་བརྒྱད་ཀྱི་རྩེ་མོ་རྡོ་རྗེ་རྭ་བར་མ་རེག་པ། སྦུབས་སྟོང་གི་དབུས་དང་། སྟེང་འོག་གི་རྒྱབ་མདུན་ལ་སྣ་ཚོགས་པདམ་ཟླ་ཉི་མའི་གདན་གསུམ་རེ། རྩིབས་བརྒྱད་ཀྱི་རྩེ་མོའི་སྟེང་དུ་ཅུང་ཟད་མ་རེག་ཙམ་དུ་དེ་འདྲའི་གདན་བརྒྱད། དེའི་དབུས་ཀྱི་གདན་ལ་ཧཱུཾ་སྔོན་པོ་ལས་གནོད་མཛེས་སྐུ་མདོག་མཐིང་ག་མི་བསྐྱོད་པའི་ཅོད་པཎ་ནི་དེའི་དབུ་བརྒྱན་པ་རིམ་བཞིན་རྩ་ཞལ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JIGS BYED_FRIGHTENER (BHAIRAVA)\/BSKYED RIM_CREATION STAGE (UTPATTI KRAMA)\/s00537e.txt","subfolder":"BSKYED RIM_CREATION STAGE (UTPATTI KRAMA)","origin":"Autochthonous","scripture_category":null,"reference":null},"SCCT_class":null}
{"id":516,"text":"༄༅། །ཀྱི་ཚོམས་ཚིགས་བཅད་མ། ཀ་བས་དབུ་མཛད་པའི་མཁས་བཙུན་མང་པོ་དང་ཡོན་བདག་ཤཱཀ་མགོན་ལ་སོག་པ་སྐྱེས་བོའི་ཚོགས་དུ་མ་དང་བཅས་པའི་དབུས་སུ་ལྷ་ཆོས་བདུན་ལྡན་གྱི་འཁོར་ལོ་བསྐོར་བ་ལས་འཕྲོས་ནས་ནན་གྱི་སྒོ་ནས་ཆོས་འདི་བཀའ་རྒྱ་དུ་མས་བཏབ་པའི་ལེའུ། ལྷ་རི་སྙིང་པོའི་མགུལ་དུ་བླ་མ་ལ་འབུལ་མོ་ཆེ་མཛད་པ་ལ་འཕྲོས་ནས་མ་འོངས་པ་ལུང་པ་སྟན་པའི་སྐོར། ཤིང་ཕོ་རྟའི་ལོ་ལྷ་རི་སྙིང་པོར་བཞུགས་པའི་ཚེ་སྒྲོལ་མས་སྙེ་ཐང་དུ་འབྱོན་པར་བསྐུལ་ནས་མཐར་བླ་མ་དགའ་ལྡན་དུ་འབྱོན་པའི་བར་གྱི་ཚུལ་རྣམས་མགུར་དུ་བཞེས་པ་འཆི་མེད་རྡོ་རྗེའི་ཀླུ་སྟེ་ཀུན་དྲིལ་བས་ཕ་ཆོས་ལེའུ་ཉི་ཤུ་རྩ་དྲུག་།བུ་ཆོས་སྐོར་ལ། འབྲོ་མ་རྒྱལ་བའི་འབྱུང་གནས་ཀྱི་སྐྱེས་རབས་བསྟན་པ་ལས་རྡོག་ལེགས་པའི་ཤེས་རབ་ཀྱིས་ཞུས་པའི་རྡོག་ཆོས་ཉི་ཤུ། ཁུ་ཆེན་པོས་ཞུས་པའི་ཁུ་ཆོས་གཉིས་ཏེ་དྲིལ་བས་ཉི་ཤུ་རྩ་གཉིས། ངོ་མཚར་བའི་གཏམ་ཐོར་བུ་རྣམས་ལོ་ཙཱ་བ་ལ་སོགས་པའི་སྐྱེའི་སྲས་དམ་པ་རྣམས་ཀྱིས་ཟུར་དུ་གླེང་བས་ཁ་བསྐངས་ཏེ་ལེའུ་ཐ་མ། དེ་ལྟར་གླེགས་བམ་དངོས་གཞི་ལེའུ་བཞི་བ་ཅུ་རྩ་བརྒྱད། ལོ་རྒྱས༑ བཀོད་པ་ཕུན་སུམ་ཚོགས་པའི་གཏེར། ཐིག་ལེ་བཅུ་དྲུག་།བཀའ་རྒྱ། རང་རྒྱུད་ལ་བསྐུལ་གདབ་ཡན་ལག་བདུན་པ། འཇམ་དབྱངས་ཀྱིས་རྡོག་བསྐུལ་པའི་ཚིགས་བཅད་ཁ་བསྐང་བ་དང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.11 (GSAN YIG_RECORDS OF TEACHINGS RECEIVED)\/CHE SHOS RIN PO CHE BLO BZANG BYANG CHUB BSTAN PA_I SGRON ME_CHESHU RINPOCHE LOBSANG JANGCHUB TENPAY DRUNME\/s12418e.txt","subfolder":"CHE SHOS RIN PO CHE BLO BZANG BYANG CHUB BSTAN PA_I SGRON ME_CHESHU RINPOCHE LOBSANG JANGCHUB TENPAY DRUNME","origin":"Autochthonous","scripture_category":null,"reference":null},"SCCT_class":null}
{"id":517,"text":"༄༅། །གྱི་མདོག་ཅན། ཞལ་གཅིག་ཕྱག་བཅུ་མ། ཕྱག་གཡས་ཀྱི་དང་པོས་རིན་པོ་ཆེའི་འཕྲེང་བ་ཐུགས་ཀར་འཛིན་ཅིང་། གཡོན་དང་པོས་དར་དཔྱངས་བསྣམས་པ། གཉིས་པ་གཉིས་ཀྱིས་རལ་གྲི་དང་ཞགས་པ༑ གསུམ་པ་གཉིས་ཀྱིས་མདའ་དང་པདམ། བཞི་པ་གཉིས་ཀྱིས་རྡོ་རྗེ་དང་དྲིལ་བུ། ལྔ་པ་གཉིས་ཀྱིས་དབྱུག་པ་དང་གཞུ་བསྣམས་པ། དབུ་སྐྲ་རལ་པའི་ཐོར་ཚུགས་ཅན། རྒྱན་དང་ན་བཟའ་སོགས་སྔར་བཞིན། རྡོ་རྗེ་སྐྱིལ་ཀྲུང་གིས་བཞུགས་པ། གནས་གསུམ་བྱིན་རླབས་དང་ཡེ་ཤེས་པ་དགུག་གཞུག། དབང་བསྐུར་སོགས་སྔར་བཞིན་ལ་རིགས་བདག་འོད་དཔག་མེད། ནང་མཆོད་སོགས་གོང་བཞིན་ལ། བསྟོད་པ་ནི། ཕྱག་འཚལ་སེར་སྔོ་ཆུ་ལས་སྐྱེས་ཀྱི། །པདམས་ཕྱག་ནི་རྣམ་པར་བརྒྱན་མ། །སྦྱིན་པ་བརྩོན་འགྲུས་དཀའ་ཐུབ་ཞི་བ། །བཟོད་པ་བསམ་གཏན་སྤྱོད་ཡུལ་ཉིད་མ། །ཞེས་པས་བསྟོད། བཟླས་བྱའི་སྔགས་ནི། ཨོཾ་ཏཱ་རེ་ཏུཏྟཱ་རེ་ཏུ་རེ་པུཥྚཾ་ཀུ་རུ་སྭཱཧཱ། དམིགས་པ་ནི། སྔགས་འཕྲེང་ལས་འོད་ཟེར་གསེར་བཙོ་མའི་མདོག་ཅན་མཐའ་ཡས་བ་བྱུང་། རང་དང་བསྒྲུབ་བྱའི་ལུས་དང་། གནས་ཁང་སོགས་ལ་ཕོག་ཅིང་འོད་ཟེར་གྱི་སྣེ་ལ་རྗེ་བཙུན་མ་གསེར་གྱི་མདོག་ཅན་བདུད་རྩི་སར་པོས་གང་བའི་བུམ་པ་སེར་པོ་ཐོགས་པ་དཔག་ཏུ་གྲངས་མེད་པ་བྱོན། རང་གཞན་གྱི་སྦྱི་བོ་ནས་དབང་བསྐུར་བས་ལུས་ཀྱི་ཕྱི་ནང་ཐམས་ཅད་གསེར་བཟང་པོས་བྱུགས་པ་ལྟ་བུར་གྱུར། ཚེ་དང་ལོངས་སྤྱོད་ཐམས་ཅད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/DBYANGS CAN MA_LADY OF SONG (SARASVATI)\/SGRUB THABS_RITUAL FOR REACHING THE ANGEL (SADHANA)\/s12023e.txt","subfolder":"SGRUB THABS_RITUAL FOR REACHING THE ANGEL (SADHANA)","origin":"Autochthonous","scripture_category":null,"reference":null},"SCCT_class":null}
{"id":518,"text":"༄༅། །རྒྱལ་དབང་ཡབ་སྲས་ཞལ་འཛོམ་གྱིས་བསླབ་སྔོམ་སོགས་ཆོས་ཀྱི་འཁོར་ལོ་བསྐོར་བར་འགལ་རྐྱེན་ཞི་ཕྱིར་དུ་དམིགས་གཙང་ཁུལ་གྱི་དགོན་ཁག་མང་པོར་མང་སྐོལ་ཟླ་སྤྲེལ་འཛུགས་རྒྱུ་དང་། ས་ཟླའི་དུས་ཆེན་དང་བསྟུན་འདི་ཁའི་ལྷ་ཁང་རྣམས་ལ་སྟོང་མཆོད་སྣ་ལྔ་དང་ཚོགས་ཆེན་དུ་མང་ཇའི་ཐོག་དགེ་འདུན་སུམ་སྟོང་བརྒལ་བར་ཕྱག་འགྱེད་དངུལ་སྲང་རེ། བསྔོ་རྟེན་རྣམ་གཞག་བཅས་པ། མཛོད་འཛིན་འཕྲིན་ལས་པ་ཆེན་པོ་སྐུ་གཟུགས་གཅོང་བའི་རྐྱེན་སེལ་དུ་ཚེ་དབང་དང་། གདུགས་དཀར། རྣམ་རྒྱལ་མ། སྒྲོལ་དཀར། ཕྱག་རྡོར་གཏུམ་པོ་ཁྱུང་ལྔ། རྟ་མགྲིན་སོགས་ཀྱི་རྗེས་གནང་། འཆི་བླུ་དང་འབྲེལ་པའི་ཚེ་དཔག་མེད་ལྷ་དགུའི་དབང་ཆེན་རྣམས་རིམ་ཅན་དུ་སྩལ། དགེ་ཚུལ་གཉིས་དང་བསྒྲུབ་བྱ་ཞེ་བརྒྱད་བསྙེན་རྫོགས་བསྒྲུབས། ཁམས་ཏྲེ་བོ་ཆོས་མཛད་འཁོར་བཅས་འབྱོར་ཏེ་དངོས་འབུལ་བཏེག་པར་འདོད་ཆོས་སུ་ཁོང་རང་གྲྭ་བཅས་ངོ་གཡོག་བཞི་བཅུ་སྐོར་ལ་བདེ་ལམ་གྱི་ཁྲིད་ལུང་དང་། ཇོ་བོ་ལུགས་ཀྱི་སྒྲོལ་མ་ཉེར་གཅིག་།འཇིགས་བྱེད་ཞལ་གཅིག་ཕྱག་གཉིས་བ་བཅས་ཀྱི་རྗེས་གནང་། ཁོང་རང་གིས་ཞུས་པའི་བླ་མའི་རྣེལ་འབྱོར་གྱི་ལྗགས་ལུང་། གནང་ཆ་མི་དམན་པ་དང་བཅས་ཐོན་ཕྱག་སོགས་རིམ་བཞིན་སྩལ། ཟླ་བ་ལྔ་པོའི་ཆེས་གཅིག་ལ་ས་སྐྱ་བདག་ཆེན་རིན་པོ་ཆེ་ནས་སྐུའི་འཚམས་ཞུར་ཞུ་ཡིག་རྟེན་བཟང་བཅས་འབུལ་བར་དྲུང་ཡིག་འབྱོར་ཏེ་ཕྱག་དབང་དང་ཇ་གྲལ་བཀའ་འདྲི་བཅས་གནང་། ཚེས་བཞིའི་ཉིན་སྔགས་གྲྭའི་ཚོགས་དབུར་ཕེབས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/PAn CHEN GSUM PA BLO BZANG DPAL LDAN YE SHES\/sn12135e.txt","subfolder":"PAn CHEN GSUM PA BLO BZANG DPAL LDAN YE SHES","origin":"Autochthonous","scripture_category":null,"reference":null},"SCCT_class":null}
{"id":519,"text":"བརྗོད་གདམས་ངག་ཅན་འདམ་དཔལ་ཡེ་ཤེས་སེམས་དཔའ་སྐུ་མདོག་སེར་པོ་ཞལ་གཅིག་ཕྱག་གཉིས་པ་ལྷ་ཉེར་གཅིག། ཡུམ་ཆེན་མོ་ཞེས་རབ་ཀྱི་ཕ་རོལ་ཏུ་ཕྱིན་མ་སྐུ་མདོག་སེར་བོ་ཞལ་གཅིག་ཕྱག་བཞི་བ་ལ་སྲས་ཕྱོགས་བཅུའི་སངས་གྲྒས་ཀྱིས་བསྐོར་བ་ལྷ་དགུ། རྣམ་སྣང་དཀར་པོ་ཞལ་གཅིག་ཕྱག་གཉིས་པས་གཙོ་བྱས་པའི་སྐུ་གདུང་བསྟན་པ་དམ་པ་རིགས་བརྒྱའི་དཀྱིལ་འཁོར་ལྷ་གོ་བདུན། ཡི་གེ་བརྒྱ་པའི་རྡོ་རྗེ་སེམས་དཔའ་སྐུ་མདོག་དཀར་བོ་ཞལ་གཅིག་ཕྱག་གཉིས་པ་ལྷ་བཅུ་བདུན་གྱི་དཀྱིལ་འཁོར་ཏེ་ཉེར་གསུམ་སྣང་ངོ། །འ་བཞི་པ་རྣལ་འབྱོར་བླ་མེད་སྐོར་ལ། གསང་འདུས་ཡེ་ཤེས་ཞབས་ལུགས་འཇམ་དཔལ་དོར་རྗེ་ལྷ་བཅུ་དགུ། གསང་འདུས་འཕགས་ལུགས་མི་བསྐྱོད་རྡོ་རྗེ་ལྷ་སོ་གཉིས། གསང་འདུས་ཧཱུ་མཛད་ཡུམ་ཅན་ལ་ཁྲོ་བོ་བཅུས་བསྐོར་བའི་དཀྱིལ་འཁོར། འདི་བཅུག་གནས་བརྒྱ་རྩ་བརྒྱད་འུ་བྱེད་སྣང་། སློབ་དཔོན་སྒེག་པའི་རྡོ་རྗེའི་ལུགས་ཀྱི་ལྷ་བཞི་བཅུ་རྩ་གསུམ་གྱི་བདག་ཉིད་ཅན་གྱི་རྣམ་སྣང་འཇམ་དཔལ་རྡོ་རྗེ། འཇམ་དཔལ་དག་ནག་ལྷ་བཅུ་གསུམ། གདོང་དྲུག་ལྷ་ཉེར་གཅིག། གཤིན་རྗེ་གཤེད་དམར་པོ་ལྷ་བཅུ་གསུམ། འཇིགས་བྱེད་ཞལ་ཕྱག་ཡོངས་རྫོགས་ལྷ་དགུ། རྣམ་སྣང་བསྲུང་བའི་ལུགས་ཀྱི་འཇིགས་བྱེད་ཞལ་ཕྱག་ཡོངས་རྫོགས་ཡུམ་ཅན་ལྷ་བཅོ་བརྒྱད། འཇིགས་བྱེད་ཞལ་གཅིག་ཕྱག་གཉིས་ལྷ་དགུ། ཛཱ་བ་རི་བའི་ལུགས་ཀྱི་ཕྱག་རྡོར་འཁོར་ཆེན་ལྷ་བཅོ་བརྒྱད། བརྟག་གཉིས་ལས་གསུངས་པའི་སྙིང་པོ་ཀྱཻ་རྡོ་རྗེ་ཞལ་བརྒྱད་ཕྱག་བཅུ་དྲུག་པ་ལྷ་དགུ་། ཐུགས་ཀྱཻ་རྡོར་རྗེ་ཞལ་གསུམ་ཕྱག་དྲུག་པ་ལྷ་དགུ། གསུང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.11 (GSAN YIG_RECORDS OF TEACHINGS RECEIVED)\/SKYABS RJE PHA BONG KHA PA BDE CHEN SNYING PO_KYABJE PABONGKAPA DECHEN NYINGPO\/s00267m.txt","subfolder":"SKYABS RJE PHA BONG KHA PA BDE CHEN SNYING PO_KYABJE PABONGKAPA DECHEN NYINGPO","origin":"Autochthonous","scripture_category":null,"reference":null},"SCCT_class":null}
{"id":520,"text":"༄༅། །གེ་མོ་ཨཱ་ཀརྵ་ཡ་ཛཿ་ཞེས་སྤེལ་ཏེ་དུམ་སྐྱེས་མ་ལྕགས་ཀྱུ་ཐོགས་པ་ཉིད་ཀྱིས་བསྒྲུབ་བྱ་དགུག་པར་བྱའོ། །གང་གི་ཚེ་གཞན་གྱི་དཔུང་ལ་སོགས་པ་དཀྲུག་ཅིང་བསྐྱོད་པར་འདོད་པ་དེའི་ཚེ། ཧཱུཾ་ཆེ་གེ་མོ་ཀྵོ་བྷ་ཡ་ཧཱུཾ་ཞེས་ཟློས་ཤིང་། དུམ་སྐྱེས་མ་ཕྱག་ན་གཏུན་ཤིང་བསྣམས་པས་དཔུང་ལ་སོགས་པ་ཐམས་ཅད་དཀྲུག་པར་བྱའོ། །དེ་བཞིན་ནི་འགུཊ་པ་དུམ་སྐྱེས་མས་བྱེད་པ་དེ་བཞིན་དུ་ཞེས་པའི་དོན་ནོ། །ཕཊ་ཆེ་གེ་མོ་བྷཀྵ་ཡཾ་ཞེས་བཟླས་ལ། དུམ་སྐྱེས་མ་ཕྱག་ན་རྡོ་རྗེ་བསྣམས་པ་ཉིད་ཀྱིས་འདེབས་པ་སྟེ་ཟ་བར་བཤད་དོ། །རྡོ་རྗེ་ཡིས་ནི་བཟའ་བར་བྱ། ཞེས་འགྲེལ་པ་རྣམས་ལས་འབྱུང་ངོ། །གཞན་གྱི་ལུས་དབུག་པར་བྱ་བ་འབིགས་ཤིང་འདར་བར་བྱ་བ་ལ་ནི། ཕཊ་ཆེ་གེ་མོ་བེ་དྷ་ནཾ་ཕཊ་ཅེས་ཟློ་ཞིང་། དུམ་སྐྱེས་མ་མདའ་བསྣམས་པ་ནི་སྦྱར་བར་བྱའོ། །དུས་མིན་པའི་འཆི་བ་ལས་རྒྱལ་བར་བྱ་བ་ལ། དུམ་སྐྱེས་མ་དཀར་མོ་ཡན་ལག་སྟེ་ཕྱག་གཡོན་ན་ཁ་ཊྭཱཾ་ག་བསྣམས་པ། ཧཱུཾ་དཀར་པོ་ལས་བདུད་རྩིའི་རྒྱུན་སྟོང་ཕྲག་འཛག་པ་བསམས་ལ། ཧཱུཾ་ཆེ་གེ་མོ་ཛྲི་བ་ཡཱ་ཧཱུཾ་ཞེས་བཟླའོ། །དུམ་སྐྱེས་མས་ལས་སྒྲུབ་པ་ཐམས་ཅད་ལ་ཐོག་མར་ཐོད་པའི་སྣོད་དུ་བདུད་རྩི་ལྔས་བཀང་བས་དུམ་སྐྱེས་མའི་ཞལ་དུ་མཆོད་ཡོན་ཕུལ་ལ། དེའི་འོག་ཏུ་མཚོན་ཆ་སྟེ་ལྕགས་ཀྱུ་ལ་སོགས་པའི་མཚོན་ཆས་བསྒྲུབ་བྱའི་ཡན་ལག་ལ་སྦྱར་བར་བྱའོ་ཞེས་འཆད་དོ། །ཁ་སྦྱར་ཞེས་པ་ནས་ངེས་པར་སྦྱར་ཞེས་པའི་བར་དབུག་ལ་ཞེས་པའི་རྐང་པ་གཅིག་མ་གཏོགས་པ། རྒྱུ་རྡོ་རྗེ་འཛིན་པ་ཧེ་རུ་ཀ་ལ་ནག་པོ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/BDE MCHOG_HIGHEST BLISS (SHANVARA)\/_GREL PA_COMMENTARIES\/s05316e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":521,"text":"པོར་ཡོངས་སུ་བསྔོ། །འདིས་མཚོན་དགེ་བས་ཚེ་རབས་ཀུན་ཏུ་བདག་།ལས་ཉོན་དབང་གིས་མི་ཁོམ་བརྒྱད་ཀྱི་གནས། །རྨི་ལམ་དུ་ཡང་མཐོང་བར་མི་འགྱུར་ཞིང་། །རྟག་ཏུ་དལ་འབྱོར་ཚང་བའི་རྟེན་ཐོབ་ཤོག་། དགེ་བའི་བཤེས་དང་ཆོས་ཀྱི་ཆེད་དག་ཏུ། །ལུས་དང་སྲོག་ཀྱང་ལན་བརྒྱར་འདོར་ནུས་ཤིང་། །སྙིང་སྟོབས་ཆེན་པོས་རྒྱལ་བ་སྲས་བཅས་ཀྱི། །མཛད་པ་མ་ལུས་ཡོངས་བསྡོམས་སྤྱོད་པར་ཤོག་།འཁོར་བསྒྱུར་ཚངས་དབང་སྲིད་འབྱོར་ཐོབ་གྱུར་ཀྱང་། །དམྱལ་མེ་འབར་བའི་ནང་དུ་ཆུད་པ་བཞིན། །ངེས་པར་འབྱུང་བློས་ཐར་པ་བསྒྲུབ་པ་ལ། །མགོ་ལ་མེ་ཤོར་གཞིལ་ལྟར་བརྩོན་པར་ཤོག་།ཉེས་མང་ཆུ་ལོན་ཡོན་ཏན་ཀུན་གྱི་གཞི། ། ཐུབ་དབང་ཁྲིམས་ཀྱིས་སྒོ་གསུམ་ལེགས་བསྡམས་ཏེ། །ཕྲ་མོའི་བཅས་པའང་སྲོག་ལས་གཅེས་འཛིན་པའི། །ཐུབ་པའི་བརྟུལ་ཞུགས་མཆོག་དང་འབྲལ་མེད་ཤོག་།དེང་ནས་རྒྱ་ཆེ་གསལ་མྱུར་ཟབ་པ་ཡི། །སྐྱེས་ཐོབ་ཤེས་རབ་ཕུན་ཚོགས་རང་གཞན་གྱི། །གྲུབ་མཐའ་མདོ་རྒྱུད་རྒྱ་མཚོའི་ཕ་རོལ་ཏུ། །ཕྱིན་པ་འཇིགས་མེད་སྨྲ་བའི་དབང་པོར་ཤོག་།གལ་ཏེ་ལས་ཀྱི་ཉིང་མཚམས་སྦྱར་བ་ན། །གནས་ལུས་ལོངས་སྤྱོད་དགེ་བའི་གྲོགས་པོ་དང་། །འཁོར་དང་ཡོ་བྱད་ཚེ་དང་དམ་པའི་ཆོས། །རྒྱལ་བས་གནང་བཞིན་ཕུན་སུམ་ཚོགས་པར་ཤོག་།དམ་ཆོས་སྤྱོད་ཚེ་ནད་གདོན་དགྲ་ལ་སོགས། །འགལ་རྐྱེན་བར་ཆོད་མིང་ཡང་མི་འབྱུང་ཞིང་། །","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/MCHOD PA_HOW TO MAKE OFFERINGS\/PAn CHEN BLO BZANG CHOS KYI RGYAL MTSAN_PANCHEN LOBSANG CHUKYI GYELTSEN\/s05977mg6.txt","subfolder":"PAn CHEN BLO BZANG CHOS KYI RGYAL MTSAN_PANCHEN LOBSANG CHUKYI GYELTSEN","origin":"Autochthonous","scripture_category":null,"reference":null},"SCCT_class":null}
{"id":522,"text":"ཤིན་ཏུ་ཕྲ་བའི་རླུང་སེམས་དེ་ལས་བར་དོ་འབྱུང་བའི་དོད་ལ་རྡོ་རྗེ་འཆང་གི་སྐུར་དངོས་གནས་ལ་ལངས་ནས། དེའི་རྒྱུན་ལ་སངས་རྒྱ་བ་ཡིན་ནོ། །གང་ཟག་གཉིས་པ་དེས་འཆི་བ་འོད་གསལ་བདེ་སྟོང་གི་ཏིང་ངེ་འཛིན་ཁྱད་པར་ཅན་གྱི་ངོ་བོར་བསྐྱེད་ནས། དེ་ལས་ལྡང་བ་ན་ཤིན་ཏུ་ཕྲ་བའི་རླུང་སེམས་དངོས་གནས་ལ་རྡོ་རྗེ་འཆང་གི་སྐུར་མ་གྲུབ་ཀྱང་། རང་གི་ཡིད་ངོར་རྡོ་རྗེ་འཆང་གི་སྐུའི་རྣམ་པར་ཁྲིག་སྟེ་ལངས་པའི་སྣང་བ་འབྱུང་ངོ། །གང་ཟག་གསུམ་པས་འཆི་བའི་འོད་གསལ་གྱི་ཚེ་སྟོང་ཉིད་ཀྱི་ལྟ་བ་རྣམ་དག་ལ་འཇོག་ནུས་ཀྱང་། དེ་ལྟར་ལྡང་བ་ན་རྡོ་རྗེ་འཆང་གི་སྐུར་རང་ལ་སྣང་བའི་ལྡང་ཚུལ་ཀྱང་མི་ནུས་པས། བར་དོ་རང་དགའ་བའི་ལུས་གྲུབ་ནས་བར་དོ་ལ་བར་དོར་ངོ་ཤེས་པ་ན། བར་དོའི་ལུས་འདི་རྡོ་རྗེ་འཆང་གི་སྐུར་བསྒོམ་པ་ཡིན་ལ། དེ་དག་ནི་གང་ཟག་དེ་རྣམས་ཀྱི་བར་དོ་ལོངས་སྐུ་དང་བསྲེ་བ་ཡིན་ནོ། །དེ་ནས་ཡིད་ངོར་རྡོ་རྗེ་འཆང་གི་སྐུར་ལངས་པ་དང་། བར་དོ་ངོ་ཤེས་ནས་རྡོ་རྗེ་འཆང་གི་སྐུར་བསྒོམ་པ་གཉིས་ཀྱིས་བར་དོའི་སྣང་བ་ཐམས་ཅད་བདེ་སྟོང་གི་ཡེ་ཤེས་ལ་རྣམ་པ་རྡོ་རྗེ་འཆང་གི་རྣམ་པར་ཤར་བའི་ལྷའི་ངོ་བོར་བསྒོམས་ནས། སྐྱེ་གནས་སོགས་ཐམས་ཅད་ལ་ཆགས་སྡང་དང་ཞེན་པ་བཀག་སྟེ། གང་དུ་སྐྱེ་བའི་ཕ་མ་རྡོ་རྗེ་འཆང་ཡབ་ཡུམ་དུ་བསྒོམས་ནས་དེ་ལ་རང་ཡེ་ཤེས་སེམས་དཔའི་ཚུལ་དུ་འཇུག་པ་ནི་སྐྱེ་བ་སྤྲུལ་སྐུ་དང་བསྲེ་བ་ཞེས་བྱའོ། །དེ་ལྟར་ཚེ་འདིར་རླུང་དབུ་མར་བཅུག་ནས་ཆོས་སྐུ་དང་བསྲེ་ནུས་པའི་གང་ཟག་གིས་འཆི་བ་འོད་གསལ་ལས་བར་དོར་རྡོ་རྗེ་འཆང་གི་སྐུར་ཡིད་ངོར་ལངས་ཏེ། རང་འདོད་ན་མཁའ་སྤྱོད་ལ་སོགས་པའི་གནས་སུ་འཕོ་བར་ནུས་ལ།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/_GREL PA_COMMENTARIES\/s05301e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":523,"text":"༄༅། །པ་པོའི་དབང་དུ་བྱས་ནས་སྐྱེ་སྲིད་དུ་ཉིང་མཚམས་སྦྱར་མ་ཐག་པ་དང་། དེ་གོང་དུ་འཕེལ་བའི་གནས་སྐབས་མིང་གཟུགས་དང་སྐྱེ་མཆེད་དྲུག་ཏུ་ངེས་ཤིང་། ལོངས་སྤྱོད་བྱའི་དབང་དུ་བྱས་ནས། ཡུལ་གྱི་ལོངས་སྤྱོད་དང་། སྐྱེ་བའམ། རྣམ་སྨིན་གྱི་ལོངས་སྤྱོད་རེག་པ་དང་ཚོར་བ་གཉིས་སུ་ངེས་པའི་ཕྱིར། གང་གིས་འཕེན་ན། མ་རིག་པས་ཀུན་ནས་སླང་བའི་འདུ་བྱེད་ཀྱིས་འཕེན་ནོ། །གང་འཕངས་ན་ཆོས་བཞིའོ། །ཇི་ལྟར་འཕེན་ན། རྣམ་ཤེས་ལ་ལས་ཀྱི་བག་ཆགས་བསྒོས་པའི་ཚུལ་གྱིས་སོ། །སྡུགས་བསྔལ་གྱི་ཕུང་པོ་འགྲུབ་རུང་དུ་བྱས་པ་ནི། འཕངས་པའི་དོན་ཏོ། །གཉིས་པ་ནི། འགྲུབ་བྱེད་ལ་དྲི་བ་ནི། མངོན་པར་ཞེས་སོ། །འགྲུབ་བྱེད་ཀྱི་རྒྱུ་གསུམ་དུ་གྲངས་ངེས་ཏེ། སྔར་འཕངས་བའི་དོན་དེ་ཉིད་སྲེད་ལེན་གྱིས་ལས་ནུས་པ་མཐུ་ཅན་དུ་བྱས་ཏེ། གསོས་བཏབ་པ་ཙམ་གྱིས་སྡུག་བསྔལ་ངེས་པར་འགྲུབ་པའི་ཕྱིར། གྲུབ་པའི་འབྲས་བུ་ལ་དྲི་བ་ནི། མངོན་པར་ཞེས་སོ། །ལན་ནི། སྐྱེ་བ་དང་རྒ་ཤིའོ། །སྔར་འཕངས་པའི་ཆོས་བཞི་པོ་དེ་ཉིད་མངོན་གྱུར་དུ་གྲུབ་ཟིན་པའི་གནས་སྐབས་ཀྱི་ཁྱད་པར་ལ་སྐྱེ་བ་དང་རྒ་ཤི་གཉིས་སུ་ངེས་པ་ཡིན་ནོ། །གཉིས་པ་ལ་གཉིས། ཇི་ལྟར་རིགས་པའི་རྐྱེན་བྱེད་ཚུལ་དང་། ངེས་པའི་རྐྱེན་བྱེད་ཚུལ་ལོ། །དང་པོ་ལ་དྲི་བ་ནི། ཡན་ལག་ཅེས་སོ། །ལན་ནི། བག་ཆགས་ཞེས་ཏེ། རྟེན་འབྲེལ་ཡན་ལག་སྔ་མས་ཕྱི་མ་ལ་བག་ཆགས་ཏེ་རྒྱུའི་རྐྱེན་བྱེད་དེ། དངོས་སུ་འདུ་བྱེད་ཀྱི་རྒྱུའི་རྐྱེན་རིགས་འདྲ་སྔ་མས་བཞག་པའི་བག་ཆགས་ཡིན་ཡང་། འདུ་བྱེད་སྔ་མས་ཡང་སྲིད་ཕྱི་མ་འཕེན་ནུས་ཀྱི་བག་ཆགས་འཇོག་པ་མ་རིག་པས་བསྒོས་པའི་རྒྱུའི་རྐྱེན་ལས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/RGYAL TSAB DAR MA RIN CHEN_GYALTSAB DARMA RINCHEN\/s5435i.txt","subfolder":"RGYAL TSAB DAR MA RIN CHEN_GYALTSAB DARMA RINCHEN","origin":"Autochthonous","scripture_category":null,"reference":null},"SCCT_class":null}
{"id":524,"text":"༄༅། །གྲགས། རྩ་བརྒྱུད་བླ་མ་དམག་ཟོར་རྒྱལ་མོ་སོགས། །བླ་མ་ཡི་དམ་ཆོས་སྲུང་རྒྱ་མཚོ་ཡིས། །ཇི་ལྟར་འདོད་པའི་དོན་ཀུན་འགྲུབ་པར་མཛོད། །རྩ་བའི་བླ་མ་བྱམས་པའི་མཚན་ཅན་ཆེ། །ཆོས་ཀྱི་དབྱིངས་སུ་མནལ་བའི་ངང་ཚུལ་གྱིས། །བདག་ཅག་སེམས་ཀྱི་གདུང་བས་གདུངས་པ་ལ། །ཐུགས་རྗེའི་སྤྱན་གྱིས་དགོངས་པར་མཛད་དུ་གསོལ། །ཞིང་འདིར་ད་དུང་མགོན་ཁྱོད་ཀྱིས་འདུལ་བའི། །དད་ཅན་སྐྱེ་བོ་གྲངས་ལས་འདས་བ་མཆིས། །དེ་ཕྱིར་སླར་ཡང་ཞིང་ཁམས་འདི་ཉིད་དུ། །སྐུ་ཡི་བཀོད་པ་མྱུར་བར་བསྟན་དུ་གསོལ། །རྒྱལ་བ་གཉིས་པའི་བསྟན་པ་དྲི་མེད་པ། །འགྲོ་བའི་དོན་དུ་ལེགས་པར་སྤེལ་བའི་ཕྱིར། །མཁས་བཙུན་བཟང་པོའི་རོལ་གར་ཟླ་མེད་ཀྱིས། །གྲགས་པའི་གསུང་གསང་འཛིན་བྱེད་རོལ་གར་སྟོན། །རྒྱལ་ཀུན་བགྲོད་པའི་ལམ་གཅིག་བྱང་ཆུབ་སེམས། །བདུད་རྩིའི་ཆུ་རྒྱུན་ཀུན་ལ་སྦྱིན་པའི་ཕྱིར། །ཕུན་ཚོགས་དཔལ་གྱིས་བརྗིད་པའི་སྤྲུལ་པའི་སྐུ། །བདག་ཅག་རྣམས་ལ་རབ་ཏུ་གསལ་བར་སྟོན། །བླ་མ་ཡི་དམ་དམ་ཅན་ཆོས་སྲུང་ཀུན༑ ༑ཐུགས་རྗེ་མཐུ་སྟོབས་མཐུ་དཔུང་བསྐྱེད་མཛད་ནས། །དོན་འདི་མི་མཐུན་རྒུད་པ་ལས་རྒྱལ་ཏེ། །རེ་འབྲས་དོན་དང་ལྡན་པའི་བཀྲ་ཤིས་སྩོལ།། ཅེས་༸་སྐྱབས་མགོན་བླ་མ་རྗེ་བཙུན་རྡོ་རྗེ་འཆང་ངག་དབང་བྱམས་པ་རིན་པོ་ཆེའི་ཐུགས་རྗེ་བསྐུལ་ཞིང་སྤྲུལ་སྐུ་སླར་ཡང་ཕེབས་པར་གསོལ་བ་འདེབས་པ་འདི་ནི། ༸་སྐྱབས་མགོན་དེ་ཉིད་ཞི་བའི་དབྱིངས་སུ་མནལ་ཚུལ་བསྟན་སྐབས་སྒྲུབ་བརྒྱུད་ཀྱི་བསྟན་པ་འཛིན་པའི་དགེ་སློང་རི་ཁྲོད་འཛིན་པ་རྣམས་ཀྱིས་བསྐུལ་བ་ལྟར། གང་གི་སློབ་མར་གྱུར་པ་དགེ་སློང་བློ་བཟང་དཔལ་ལྡན་ཡེ་ཤེས་ཀྱིས་སྦྱར་བའི་དོན་རབ་ཏུ་གྲུབ་པར་གྱུར","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/SMON LAM_MAKING PRAYERS\/PAN CHEN BLA MA SKU PHRENG GSUM PA DPAL LDAN YE SHES_PANCHEN LAMA KUTRENG SUMPA PELDEN YESHE\/s12228e.txt","subfolder":"PAN CHEN BLA MA SKU PHRENG GSUM PA DPAL LDAN YE SHES_PANCHEN LAMA KUTRENG SUMPA PELDEN YESHE","origin":"Autochthonous","scripture_category":null,"reference":null},"SCCT_class":null}
{"id":525,"text":"མྱང་འདས་ལ་གཅིག་ཏུ་མི་ཕྱོགས་ཤིང་མངོན་དུ་ཕྱོགས་པ་ཡིད་ལ་བྱེད་པ་དང་། དྲུག་པ་ལ་འདུ་བྱེད་ཀྱི་འཇུག་པ་མངོན་སུམ་དུ་བྱ་བ་ལ་དང་མཚན་མ་མང་པོ་འབྱུང་བ་དང་། བདུན་པ་ལ་མཚན་མ་ཕྲ་མོ་འབྱུང་བ་དང་། མཚན་མེད་ཡིད་ལ་བྱེད་པས་ཐབས་དང་། བརྒྱད་པ་ལ་མཚན་མེད་ལ་རྩོལ་བ་དང་མཚན་མ་རྣམས་ལ་མི་དབང་བ་དང་། དགུ་པ་ལ་ཆོས་བསྟན་པ་དང་ཆོས་ཀྱི་ཚིག་དང་ཡི་གེ་དཔག་ཏུ་མེད་པ་དང་གོང་ནས་གོང་དུ་ཤེས་རབ་དང་སྤོབས་པ་ལ་གཟུངས་ཀྱི་དབང་ལ་དང་། སྤོབས་པའི་དབང་ལ་དང་། བཅུ་པ་ལ་མངོན་ཤེས་ཆེན་པོ་ལ་དང་། གསང་བ་ཕྲ་མོ་ལ་འཇུག་པ་ལ་དང་། བཅུ་གཅིག་པ་ལ་ཤེས་བྱ་ཐམས་ཅད་ལ་ཆགས་པ་ཤིན་ཏུ་ཕྲ་མོ་དང་ཐོགས་པ་ཤིན་ཏུ་རྨོངས་པ་གཉིས་སོ། །འདིའི་བཅུ་གཅིག་པ་ནི་སངས་རྒྱས་ཀྱི་སར་གསུངས་ཏེ། ས་བཅུ་པའི་ཁྱད་པར་གྱི་ལམ་ལ་དགོངས་སམ་བརྟག་གོ་།ཁ་ཅིག་འདི་དག་དབུ་མ་ཐལ་འགྱུར་བའི་ལུགས་ལ་ཡང་སྦྱོར་བ་ནི་མི་འཐད་དེ། མདོ་སྡེ་དགོངས་འགྲེལ་ལས་བཤད་པའི་རྣམ་གཞག་ཐམས་ཅད་ཐལ་འགྱུར་བའི་ལུགས་སུ་སྨྲ་ན་ནི་ཧ་ཅང་ཐལ་ལ། དེ་ལས་བཤད་པའི་སྤང་གཉེན་གྱི་རྣམ་གཞག་འདི་ཁོ་ན་ཐལ་འགྱུར་བས་ཁས་ལེན་དགོས་པ་ལ་ཡང་སྒྲུབ་བྱེད་མེད་པའི་ཕྱིར་དང་། འདིར་བཤད་པའི་ཤེས་སྒྲིབ་ཕལ་ཆེར་ཐལ་འགྱུར་བས་ཉོན་སྒྲིབ་ཏུ་འདོད་དགོས་པའི་ཕྱིར་དང་། འཕགས་ཡུལ་གྱི་དབུ་མ་ཐལ་འགྱུར་པའི་མཁས་པ་རྣམས་དང་རྗེ་ཡབ་སྲས་སོགས་སུས་ཀྱང་འདི་དག་ཐལ་འགྱུར་བའི་ལུགས་སུ་སྦྱོར་བར་མ་བཤད་པའི་ཕྱིར་རོ། །མདོ་སྡེ་རྒྱན་དང་བྱང་ས་ལས་ཕར་ཕྱིན་དྲུག་གི་ཉམས་ལེན་གྱི་སྐོར་མང་དུ་བཤད་པ་རྣམས་ལས་བདག་མེད་གཏན་ལ་འབེབས་ཚུལ་དང་།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.27 (GRUB MTHA__SIDDHANTA)\/lcang skya rol pa_i rdo rje_changkya rolpay dorje\/GRUB MTHA_ CHEN MO_GREAT BOOK ON COMPARATIVE SCHOOLS\/RTZA BA_ROOT TEXT\/s00062m.txt","subfolder":"RTZA BA_ROOT TEXT","origin":"Autochthonous","scripture_category":null,"reference":null},"SCCT_class":null}
{"id":526,"text":"ལེའུར་བྱེད་པ་དོན་གྱིས་འཐོབ་པས་དེ་ལྟར་གསུངས་ཀྱི་གྲངས་ཕན་གྱི་དབང་དུ་བྱས་པ་མ་ཡིན་ནོ། །ཡང་འདིར་འཕགས་པ་ཐོགས་མེད་ཀྱིས་དགོངས་འགྲེལ་གྱི་འགྲེལ་པ་ཟུར་དུ་མཛད་དགོས་པ་མི་སྣང་ཞེས་དེས་མཛད་པའི་འགྲེལ་པ་དེ་འདྲ་མེད་པར་བཞེད་འདུག་ཀྱང་། བསྟན་འགྱུར་གྱི་གྲངས་སུ་འཕགས་པ་ཐོགས་མེད་ཀྱིས་མཛད་ཅེས་བཅུག་འདུག་པ་བླ་མ་བྱམས་པའི་དཀར་ཆག་ཏུ་ཡང་དེ་སོར་བཞག་བྱས་སྣང་བས། བླ་མ་རང་གིས་ཡོངས་རྫོགས་བསྒྲིགས་པ་མིན་ནམ་བརྟག་སྟེ། ཡུམ་གསུམ་གནོད་འཇོམས་དབྱིག་གཉེན་གྱི་མ་ཡིན་པར་འདི་དང་གསེར་འཕྲེང་གཉིས་ཀར་བསྒྲུབས་པ་ཡང་བཟློག་སྟེ་བཤད་ཅིང་། རིགས་པ་དྲུག་ཅུ་པའི་རང་འགྲེལ་རྙེད་ན་བྲི་ཞེས་རྩ་ཤེས་ཊིཀ་ཆེན་དང་འགལ་བ་སོགས་ནོར་བ་མང་དུ་སྣང་ངོ། ༼ཉུ༽་།འདིར་ཡང་མིང་མ་སྨོས་ལ། བཤད་ཚུལ་དེ་ནི་བུ་སྟོན་ཐམས་ཅད་མཁྱེན་པས་ཀྱང་མཛད་དེ། དེ་ཉིད་ཀྱི་ཆོས་འབྱུང་ལས། འདིའི་ཀུན་བཏགས་མེད། གཞན་དབང་ཀུན་རྫོབ་ཏུ་ཡོད། ཡོངས་གྲུབ་གཉིས་དོན་དམ་དུ་ཡོད་པར་བསྟན་པས་མཐའ་གཉིས་སུ་འཛིན་པ་ལོག་པས་ངེས་དོན་རྩོད་མེད་ཡིན་ཞེས་ལེགས་ཕྱེའི་དོན་དུ་བཤད་པས། དེའི་ཕྱོགས་སྔ་དེ་ཉིད་ཡིན་པ་འདྲའོ། །དབུ་མ་པ་ནི་ཐ་སྙད་དུ་ཡོད་པའི་ཟློག་ཟླའི་ཡོད་པ་དོན་དམ་དུ་གྲུབ་ཚད་ལ་འདོད་ཀྱང་། ལུགས་འདིར་སྒྲ་རྟོག་གི་ཡུལ་དུ་ཡོད་པ་ཙམ་ལ་ཐ་སྙད་དུ་ཡོད་པར་འདོད་པས། དེ་ལ་རྫུན་པར་གྲུབ་པ་མི་དགོས་ཏེ། དཀའ་འགྲེལ་དུ་ཡང་ཆོས་ཐམས་ཅད་ཐ་སྙད་དུ་ཡོད་མཉམ་ཡིན་པར་གསུངས་སོ། །དེར་མ་ཟད་ལུང་འདིས་ཀྱང་འགྲུབ་སྟེ། ཕྱོགས་སྔ་མས་ཐ་སྙད་དུ་ཡོད་ཀྱང་དོན་དམ་པར་མེད་པར","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/GUNG THANG DKON MCHOG BSTAN PA_I SGRON ME_Gungtang Konchok Tenpay Drunme (1762-1823)\/s00045n.txt","subfolder":"GUNG THANG DKON MCHOG BSTAN PA_I SGRON ME_Gungtang Konchok Tenpay Drunme (1762-1823)","origin":"Autochthonous","scripture_category":null,"reference":null},"SCCT_class":null}
{"id":527,"text":"དགེ་འདུན་བཟང་པོའི་ཞལ་སྔ་ནས་ནི། རབ་བྱུང་བཅུ་གཉིས་པའི་ནང་ཚན་མེ་རྟ་ལོར་བྱང་འབྲོག་རི་འདུས་སུ་ཡབ་གཞོན་ནུ་རྡོ་རྗེ་དང་། ཡུམ་ལྷ་ལྷ་གཉིས་ཀྱི་སྲས་སུ་སྐུ་བལྟམས། གཞོན་ནུའི་དུས་ནས་ཤངས་དགའ་ལྡན་ཆོས་འཁོར་དང་། འབྲས་སྤུངས་གཉིས་སུ་ཐུགས་གཉེར་མཛད་ཅིང་། རྒྱལ་མཆོག་བསྐལ་བཟང་རྒྱ་མཚོ་དང་། སྐྱབས་མགོན་རྗེ་གོང་མ། ཕུར་ལྕོག་བྱམས་པ་རིན་པོ་ཆེ། སྐྱིད་གྲོང་ཡོངས་འཛིན་རིན་པོ་ཆེ་སོགས་དམ་པ་མང་པོར་མདོ་སྔགས་ཀྱི་གདམས་པ་མང་དུ་བསན་ཅིང་། བྱང་ཆུབ་ལམ་གྱི་རིམ་པ་ཆུང་བ་ཐུགས་འཛིན་ཤིན་ཏུ་བྱང་བའི་སྒོ་སོགས་ནས་སྒོམ་སྒྲུབ་མཐར་ཕྱིན་མཛད། མདའ་དཔོན་པད་ཚལ་བ་ནས་རབ་ཡོངས་འཛིན་རིན་པོ་ཆེ་དང་། དེ་མིན་ཞལ་སློབ་དྲག་ངེས་རང་ཞིག་སྩོལ་དགོས་གསོལ་བ་བཏབ་ངོར་འབི་ལུང་སྒྲུབ་སྡེའི་བླ་མར་ཕེབས་དགོས་བྱུང་ཞིང་འབི་ལུང་། མཚན་སྒྲོག་དར་རྒྱས་གླིང་། ཚེས་ཆོག་གླིང་། ཆོས་གྲྭ་ཆེན་པོ་བཀྲ་ཤིས་ལྷུན་པོ་སོགས་སུ་སྡོམ་གསུམ་གྱི་བསླབ་བྱ་དང་། ལམ་རིམ། བློ་སྦྱོང་། གསང་བདེ་འཇིགས་གསུམ་གྱི་དབང་དང་མན་ངག་སོགས་ཟབ་རྒྱས་ཀྱི་ཆོས་འཁོར་མང་དུ་བསྐོར་བར་མཛད་ནས་རྒྱལ་ཡུམ་རིན་པོ་ཆེ་བློ་བཟང་བསྟན་འཛིན་ཆོས་འཛོམ། སྐུ་ཞང་ཆེན་མོ་རབ་བརྟན་དོན་གྲུབ་རྒྱ་མཚོ། ཚེ་ཆོག་གླིང་གི་རྡོ་རྗེ་སློབ་དཔོན་ཡེ་ཤེས་བསྟན་འཛིན་དང་། ཕྱག་མཛོད་དགེ་ལེགས་རྒྱལ་མཚན་སོགས་གདམས་པས་ཚིམས་པར་མཛད་ཅིང་། ༧སྐྱབས་མགོན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/NGAG DBANG RDO RJE_NGAWANG DORJE\/s06258a.txt","subfolder":"NGAG DBANG RDO RJE_NGAWANG DORJE","origin":"Autochthonous","scripture_category":null,"reference":null},"SCCT_class":null}
{"id":528,"text":"ཀྱི་རྣམ་པ་གང་ཡང་རུང་བ་ལ་དམིགས་པ་ཡང་ཡིན། ཐེག་དམན་གྱི་རྟོགས་རིགས་སུ་གནས་པ་ཡང་ཡིན་པའི་གཞི་མཐུན་པར་གྱུར་པའི་སེམས་དཔའི་རྣལ་འབྱོར་ཆོས་ཅན། ཁྱོད་ལ་མཚན་ཉིད་ཀྱི་སྒྲས་སྟོན་པའི་རྒྱུ་མཚན་ཡོད་དེ། ཁྱོད་ཀྱིས་སེམས་དཔའི་རྒྱུད་ཀྱི་གཞི་ཤེས་ཀྱི་སྦྱོར་བ་མཚོན་པར་བྱེད་པས་དེ་ལྟར་བརྗོད་པའི་ཕྱིར། སྟོང་ཉིད་མཚན་མ་མེད་པ་སོགས། ལམ་ཤེས་ཀྱི་རྣམ་པ་གང་ཡང་རུང་བ་ལ་དམིགས་པའི་སེམས་དཔའི་རྣལ་འབྱོར་ཆོས་ཅན། ཁྱོད་ལ་མཚན་ཉིད་ཀྱིས་སྒྲས་སྟོན་པའི་རྒྱུ་མཚན་ཡོད་དེ། ཁྱོད་ཀྱིས་ལམ་ཤེས་ཀྱི་སྦྱོར་བ་མཚོན་པར་བྱེད་པས་དེ་ལྟར་བརྗོད་པའི་ཕྱིར། དེ་བཞིན་གཤེགས་པ་ཉིད་ཀྱི་མཐོང་ཆོས་ལ་བདེ་བར་གནས་པ་སོགས་རྣམ་མཁྱེན་གྱི་རྣམ་པ་གང་ཡང་རུང་བ་ལ་དམིགས་པའི་སེམས་དཔའི་རྣལ་འབྱོར་ཆོས་ཅན། ཁྱོད་ལ་མཚན་ཉིད་ཀྱི་སྒྲས་སྟོན་པའི་རྒྱུ་མཚན་ཡོད་དེ། ཁྱོད་ཀྱིས་རྣམ་མཁྱེན་གྱི་སྦྱོར་བ་མཚོན་པར་བྱེད་པས་དེ་ལྟར་བརྗོད་པའི་ཕྱིར། བསམ་མི་ཁྱབ་སོགས་ཀྱིས་ཁྱད་པར་དུ་བྱས་པའི་སེམས་དཔའི་རྣལ་འབྱོར་ཆོས་ཅན༑ ཁྱོད་ལ་མཚན་ཉིད་ཀྱིས་སྒྲས་སྟོན་པའི་རྒྱུ་མཚན་ཡོད་དེ། ཁྱོད་ཀྱིས་ཉན་རང་གི་སྦྱོར་བ་ལས་ཁྱད་པར་དུ་འཕགས་པའི་སྦྱོར་བ་དེ་མཚོན་པར་བྱེད་པས་དེ་ལྟར་བརྗོད་པའི་ཕྱིར། ཕན་བདེ་སྐྱོབ་སོགས་ཀྱི་བྱེད་ལས་ཁྱད་པར་ཅན་དང་ལྡན་པའི་སེམས་དཔའི་རྣལ་འབྱོར་ཆོས་ཅན། ཁྱོད་ལ་མཚན་ཉིད་ཀྱི་སྒྲས་སྟོན་པའི་རྒྱུ་མཚན་ཡོད་དེ། ཁྱོད་ཀྱིས་གཞན་དོན་སྒྲུབ་པའི་བྱེད་ལས་ཁྱད་པར་ཅན་དང་ལྡན་པའི་སྦྱོར་བ་མཚོན་པར་བྱེད་པས་དེ་ལྟར་བརྗོད་པའི་ཕྱིར། སེམས་དཔའི་རྒྱུད་ཀྱི་ངོ་བོ་ཉིད་ཀྱི་རྣལ་འབྱོར་བཅུ་དྲུག་ཆོས་ཅན། ཁྱོད་ལ་མཚན་ཉིད་ཀྱི་སྒྲས་སྟོན་པའི་རྒྱུ་མཚན་ཡོད་དེ། ཁྱོད་སྦྱོར་བ་མཚན་པར་བྱེད་པའི་གཞི་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ཁ་ཅིག། གང་གིས་མཚོན་དེ་མཚན་ཉིད་དུ།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/MTHA_ DPYOD_DIALECTIC ANALYSIS\/s06815i4.txt","subfolder":"MTHA_ DPYOD_DIALECTIC ANALYSIS","origin":"Autochthonous","scripture_category":null,"reference":null},"SCCT_class":null}
{"id":529,"text":"ཆོས་ལ་དབུས་སྟོད་བྱ་ཡུལ་དུ་ཕེབས། དགེ་བཤེས་བདུན་ཅུ་སོགས་ལ་ཕར་ཚད་འཇུག་གསུམ་ཀུན་བཏུས་བཞི་གསུངས། སླར་ཡང་ཚལ་དུ་བྱོན། ལེགས་བཤད་གསེར་ཕྲེང་གི་འཕྲོ་ནས་མཛད། བདེ་བ་ཅན་དུ་ལེགས་བཤད་གསེར་ཕྲེང་གི་མཇུག་རྫོགས་པར་མཛད། སྐྱོར་ལུང་དུ་ཚལ་བ་མཁས་མཆོག་རྟོགས་ལྡན་ཡེ་ཤེས་རྒྱལ་མཚན་ལ་དུས་འཁོར་གསུང་བར་ཞུས་ཏེ། སྤྱན་དྲངས་ནས་དུས་འཁོར་འགྲེལ་ཆེན་གྱི་བཤད་པ་དང་རི་མོ་སོགས་ལ་ཞིབ་པར་སྦྱངས། དེར་སྡེ་སྣོད་འཛིན་པ་མང་པོ་ལ་གཞུང་ཆེ་ཆུང་མང་པོའི་བཤད་པའང་གསུངས། དེའི་ཕྱི་ལོ་དབྱར་ཆོས་བདེ་བ་ཅན་དུ་བློ་གསལ་རྒྱ་མཚོའི་ཚོགས་ལ་སྡེ་སྣོད་ཀྱི་བཤད་པ་མང་དུ་གནད། དེ་ནས་དགུན་སྟོད་ལུང་མཚོ་སྨད་དུ་དུས་འཁོར་ལ་སྦྱངས་ཤིང་། བཤེས་གཉེན་མང་བོ་ལ་སྡེ་སྣོད་ཀྱང་གསུངས། དང་དཀར་དུ་ཡང་དུས་འཁོར་ལ་སྦྱངས་ཤིང་བློ་གསལ་མང་པོ་ལ་སྡེ་སྣོད་ཀྱང་མང་དུ་གསུངས། དེ་ནས་རྫོང་ཕྱི་གྲགས་རིན་པས་སྤྱན་དྲངས། སྲིན་པོར་རི་ཕེབས། དེ་དུས་གོང་ཀར་སྒོམ་པ་ཚོས་རྒྱལ་གྱིས་ཞུས་ཏེ། སོས་རིགས་ལྔ་ལྷ་ཁང་དུ་སྡེ་སྣོད་འཛིན་པ་བདུན་ཅུ་ལྷག་ཙམ་ལ་ཕར་ཚད་མངོན་པ་གོང་འོག་འདུལ་བ་མདོ་རྩ་འཇུག་པ་སོགས་གསུངས། ཡར་ལུང་སྨོན་མཁར་དུ་སྡེ་སྣོད་མང་དུ་གསུངས། དབང་རྗེས་གནང་དང་མན་ངག་ཀྱང་ཅི་རིགས་འདི་དུས་བཤད། དེ་ནས་མོན་མཁར་བཀྲ་ཤིས་གདོང་དུ་སྡེ་སྣོད་འཛིན་པ་བརྒྱ་སོགས་ལ་པོ་ཏི་བཅུ་བདུན་ཆོས་ཐོག་གཅིག་ལ་བཤད་པས་ཐུན་མོང་གི་རྣམ་ཐར་ལ་ཆེས་ཆེར་མཁས་པ་རྣམས་ཀྱིས་གླེང་བ་དོན་ལ་གནས་སོ། །དེའི་དབྱར་ཡར་ལུང་ཨོ་ཀར་བྲག་ཏུ་བདེ་མཆོག་ལ་མཚམས་བསྡམས།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)\/s19085e.txt","subfolder":"_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)","origin":"Autochthonous","scripture_category":null,"reference":null},"SCCT_class":null}
{"id":530,"text":"༄༅། །གསོང་པ་དང་། །བརྡེག་དང་བཅིང་སོགས་སྡུལ་བསྔལ་མཐའ་ཡས་སོ། །དེ་ལྟར་ངན་སོང་གསུམ་དུ་མི་སྐྱེ་བའི། །བདག་ལ་གདེང་མེད་གལ་ཏེ་སྐྱེས་གྱུར་ནས། །སྡུག་བསྔལ་དེ་དག་བཟོད་དམ་མི་བཟོད་ཅེས། །ཚིག་ཙམ་མིན་པར་སྙིང་ནས་ལེགས་བསམས་ཏེ། །འཇིགས་ཆེན་དེ་ལས་སྐྱོབ་པའི་སྐྱབས་ཀྱི་ཕུལ། །བསླུ་མེད་དཀོན་མཆོག་གསུམ་དུ་ལེགས་ཤེས་ནས། །བསམ་པ་ཐེག་པས་སྐྱབས་སུ་འགྲོ་བ་ནི། །བསླབ་བྱར་བཅས་ལ་ནན་ཏན་བྱ་བ་དང་། །དཀར་ནག་ལས་དང་འབྲས་བུའི་ཚུལ་བསམས་ཏེ། །སྡིག་སྤོང་དགེ་བ་མཐའ་དག་བསྒྲུབ་པ་དང་། །བརྒྱ་ལ་མི་དགེའི་ལས་ཀྱིས་གོས་གྱུར་ན། །སྟོབས་བཞིའི་གནད་ཀུན་ཚང་བའི་བཤགས་པ་གཅེས། ༈ །དེ་ལྟར་མི་དགེའི་ལས་རྣམས་རྒྱང་བསྲིངས་ནས། །དགེ་བའི་ལས་ལམ་བཅུ་པོ་སྒྲུབ་དེ་ཡང་། །མཐོ་རིས་ལྷ་མིའི་གོ་འཕང་འཐོབ་མོད་ཀྱང་། །ལས་ཉོན་འཆིང་བའི་དྲ་བ་མ་ཆོད་པས། ། སྐྱེ་བའི་རྒྱ་མཚོ་ན་རྒའི་རྦ་རླབས་འཁྲུག་།འཆི་བདག་ཆུ་སྲིན་ཆེན་པོས་གང་བ་སོགས། །སྡུག་བསྔལ་འབྱུང་གནས་ཉིད་དུ་རིག་པར་བྱ། །ཁྱད་པར་མི་ལུས་ཐོབ་ཀྱང་འདི་ལྟ་སྟེ། །དྲི་ང་མི་གཙང་རང་བཞིན་མངལ་ནང་དུ། ། མི་གཙང་སྲིན་བུ་ལྟ་བུར་གནས་བཅས་ནས། །ལས་ཀྱི་རླུང་གིས་ཏིལ་མར་བཙིར་བའམ། །ཚོར་ཕུང་ལྷུང་བ་ལྟ་བུའི་སྡུག་བསྔལ་མྱོང་། །རྒས་པས་དར་ལ་བབས་པ་འཇོམས་པ་དང་། །སྐེད་པ་སྒུར་ཞིང་བཞིན་རས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/BYANG CHUB LAM GYI RIM PA_I KHRID TSIGS SU BCAD PA KHYER BDE BA_A BOOK OF INSTRUCTION ON THE STEPS OF THE PATH TO ENLIGHTENMENT, SET IN VERSE, AND EASILY CARRIED OUT\/s05943m.txt","subfolder":"BYANG CHUB LAM GYI RIM PA_I KHRID TSIGS SU BCAD PA KHYER BDE BA_A BOOK OF INSTRUCTION ON THE STEPS OF THE PATH TO ENLIGHTENMENT, SET IN VERSE, AND EASILY CARRIED OUT","origin":"Autochthonous","scripture_category":null,"reference":null},"SCCT_class":null}
{"id":531,"text":"འདི་དྲན་པར་བྱ། །དེས་ནི་བདུད་དང་ཉོན་མོངས་ཚོགས། །འཇོམས་ཤིང་སྤྲོས་མེད་ཡེ་ཤེས་འགྱུར། །ཅེས་གསུངས་པས། རྣམ་མཁྱེན་ཐོབ་པའི་རྒྱུ་ནི་བྱང་ཆུབ་ཀྱི་སེམས་ཡིན་པས་དེ་ལ་ཀུན་རྫོབ་དང་། དོན་དམ་བྱང་ཆུབ་ཀྱི་སེམས་གཉིས་ལས་དོན་དམ་ནི། སྤྲོས་མེད་ཀྱི་ཡེ་ཤེས་ཡིན་ནོ། །དང་པོ་ལ་མང་དུ་ཡོད་ཀྱང་འདིར་བདག་གཞན་བརྗེ་བའི་ཉམས་ལེན་བླ་མས་གསུངས་པ་ནི། ལུས་ལ་ནད་དྲག་པ་དང་། སེམས་ལ་མྱ་ངན་གཉིས་ཀ་ལ་སྡུག་བསྔལ་དང་། དགྲ་གདོན་ཕྱིའི་འབྱུང་བ་འཁྲུགས་པ། ཉོན་མོངས་པ་དྲག་པོ་ལ་སོགས་པ་སྐྱེས་པའི་དུས་སུ་དེ་ཉིད་ལམ་དུ་བྱ་བའི་ཞེ་སྡང་དྲག་པོ་སྐྱེས་ན་བདག་ཞེ་སྡང་འདིས་སེམས་ཅན་ཞེ་སྡང་ཅན་རྣམས་ཀྱི་ཞེ་སྡང་རྒྱུ་འབྲས་དང་བཅས་པ་ངའི་འདི་ལ་སྨིན་པར་གྱུར་ཅིག་།ཡང་སེམས་ཅན་གྱི་རྒྱུད་ལ་ཉོན་མོངས་པའི་འབྲས་བུ་སྡུག་བསྔལ་ཐམས་ཅད་རྩ་བ་བདག་འཛིན་གྱི་བསྐྱེད་པ་ཐམས་ཅད་བདག་ལ་སྨིན་པར་གྱུར་ཅིག་།བྱེ་བྲག་ཏུ་དམྱར་བའི་བཙོ་བསྲེགས་སོགས་ཡི་དྭགས་བཀྲེས་སྐོམ། དུད་འགྲོའི་གསོད་བཀོལ། ལྷ་མ་ཡིན་ལ་འཐབ་རྩོད། ལྷ་ལ་ལྟུང་བའི་སྡུག་བསྔལ་སོགས། མི་ལ་སྐྱེ་རྒས་ན་འཆི་ལ་སོགས། ནད་པ་རྣམས་ཀྱི་ནད། དབུལ་པོ་རྣམས་ཀྱི་དབུལ་ཕོངས་པ། དབང་པོ་མ་ཚང་བ་རྣམས་ཀྱི་སྡུག་བསྔལ་བ་ཐམས་ཅད་བདག་གི་འདི་ལ་སྨིན་པར་གྱུར་ཅིག་།དལ་འབྱོར་ནས་ས་དང་ལམ་གྱི་བགེགས་ཐམས་ཅད་དང་མི་མཐུན་པའི་ཕྱོགས་ཐམས་ཅད་ངའི་ཞེ་སྡང་འདི་ལ་སྨིན་པར་གྱུར་ཅིག་།ཅེས་ལུས་ངག་ཡིད་གསུམ་བསྒྲིམས་ལ་རྩེ་གཅིག་ཏུ་སེམས་ཅན་གྱི་སྡུག་བསྔལ་ཐམས་ཅད་རང་ལ་བསྡུས་ཤིང་ལེན། དེ་ལྟར་ཆུ་ཚོད་གཅིག་གམ། གཉིས་སམ། གསུམ་ལ་སོགས་པའི་བར་དུ་རྩེ་གཅིག་ཏུ་བསྒོམ། ཇི་སྲིད་ཉོན་མོངས་པའི་རྣམ་རྟོག་དེ་མ་ཞི་བར་དུ་བསམ། ནད་ཀྱི་ཟུག་རྔུ་མ་ཞི་བར་དུ་ལམ་དུ་བྱའོ། །སེམས་ཅན་ཀུན་གྱི་སྡུག་བསྔལ་བདག་ལ་སྨིན། །ཅེས་ངག་ཏུ་བརྗོད་དོ། །","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.28 (BLO SBYONG)\/BLO SBYONG DON BDUN MA_SEVEN-POINT PRACTICE FOR DEVELOPING THE GOOD HEART\/_GREL PA_COMMENTARIES\/s06969m.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":532,"text":"པོ་བཞི་ཨ་སེར་པོས་མཚན་པ། ནུབ་ཀྱི་ཁྱམས་སུ་པདྨ་དམར་པོ་བཞི་ཨ་དམར་པོས་མཚན་པ། བྱང་གི་ཁྱམས་སུ་རྒྱ་གྲམ་ལྗང་གུ་བཞི་ཨ་ལྗང་གུས་མཚན་པ། ཤར་སྒོར་ལྕགས་ཀྱུ་སྔོན་པོ་ཨ་སྔོན་པོས་མཚན་པ། ལྷོ་སྒོར་ཞགས་པ་སེར་པོ་ཨ་སེར་པོས་མཚན་པ། ནུབ་སྒོར་ལྕགས་སྒྲོག་དམར་པོ་ཨ་དམར་པོས་མཚན་པ། བྱང་སྒོར་དྲིལ་བུ་ལྗང་གུ་ཨ་ལྗང་གུས་མཚན་པར་གྱུར། ཐུགས་ཕྱག་མཚན་ས་བོན་གྱིས་མཚན་པ་དེ་རྣམས་ལས་སོ་སོའི་འོད་ཟེར་སྤྲུལ་པའི་སྐུ་དཔག་ཏུ་མེད་པ་སྤྲོས་པས་གཞལ་ཡས་ཁང་པ་གསལ་བར་བྱས། གཞལ་ཡས་ཁང་པའི་སྒོ་བཞི་ལས་འོད་ཟེར་འཕྲོས་པས་སྣ་ཚོགས་རྡོ་རྗེ་རྒྱ་གྲམ། རྒྱ་གྲམ་པའི་རྭ་བཞི་ལས་འོད་ཟེར་འཕྲོས་པས་ཆོས་འབྱུང་ཆེན་པོ། ཆོས་འབྱུང་ཆེན་པོ་ཟུར་གསུམ་པ་ལས་འོད་ཟེར་འཕྲོས་པས་མཆོད་རྟེན་ཆེན་པོ། མཆོད་རྟེན་ཆེན་པོའི་ལོག་བཞི་ལས་འོད་ཟེར་འཕྲོས་པས་རྡོ་རྗེ་ཆེན་པོ་གསལ་བར་བྱས། རྡོ་རྗེ་ཆེན་པོའི་ཁྲོ་ཞལ་དྲུག་ལས་འོད་ཟེར་འཕྲོས་པས་གོང་བཞིན་སྤྱིར་མཛད་པ་བཅུ་གཉིས་ཀྱི་ཚུལ་གྱིས་སེམས་ཅན་གྱི་དོན་བྱས་ཁྱད་པར་དུ་འོད་ཟེར་ཁ་དོག་དྲུག་གིས་གདུལ་བྱ་དུག་ལྔ་བག་ལ་ཉལ་བའི་དྲུག་གི་དོན་སོ་སོར་བྱས། བྱེ་བྲག་ཏུ་འཇིག་རྟེན་འདི་ནས་ཕ་རོལ་དུ་ཚེ་ལས་འདས་པ་ཆེ་གེ་མོའི་སྡིག་སྒྲིབ་བག་ཆགས་དང་བཅས་པ་བྱང་ཞིང་དག་པར་བྱས། རྣམ་མཁྱེན་སངས་རྒྱས་ཀྱི་ས་འཕགས་པ་འཇམ་དཔལ་གྱི་གོ་འཕང་ལ་བཀོད་ནས་འོད་ཟེར་སྤྲུལ་པའི་སྐུ་དེ་རྣམས་མཚན་ཉིད་ཀྱི་ཡེ་ཤེས་ལ་ངམ་པའི་རྟགས་སུ་ཡང་སྙིང་ཡེ་ཤེས་ཀྱི་རང་སྒྲ་སྒྲོག་ཅིང་རྡོ་རྗེ་ཆེན་པོ་ལ་བསྐོར་བ་ལན་གསུམ་གྱི་བར་དུ་བྱས་ནས། རྡོ་རྗེ་ཆེན་པོའི་ཁྲོ་ཞལ་དྲུག་ན་ཚུར་ལ་བྱུང་། མཆོད་རྟེན་ཆེན་པོའི་ལོགས་བཞི་ན་ཆོས་འབྱུང་ཆེན་པོའི་ཟུར་གསུམ་ན། རྡོ་རྗེ་རྒྱ་གྲམ་གྱི་རྭ་བཞི་ནས་གཞལ་ཡས་ཁང་གི་སྒོ་བཞི་ན་ཚུར་ལ་བྱུང་ནས་ཕྱག་མཚན་ས་བོན་གྱི་མཚན་པ་ལྔ་བཅུ་རྩ་གཉིས་ལ་ཐིམ་པས་སྐུའི་ཕྲ་མོ་རྣམས་ཞུ་ཞིང་། གཅིག་ཏུ་འདྲེས་ནས་འོད་ཀྱི་གོང་བུར་གནས་པ་ལས། གཙོ་བོ་གསུམ་རྩེགས་པས་འཁོར་གྱི་ལྷ་བསྐྱེད་པའི་དོན་དུ་ཨ་ཨཱ་སྐུ་ཡོངས་སུ་རྫོགས་པ་སྣང་སྟོང་དབྱེར་མེད་སྐད་ཅིག་དྲན་རྫོགས་སུ་གྱུར་ཏེ། རིམ་གྱི་གསལ་གདབ་པ་ནི། ཤར་དུ་གླང་པོ་ལ་སོགས་པའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2676_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":533,"text":"༄༅། །བཤད་པའི་སྒོ་ནས་ཚོགས་ལེགས་པར་གསོག་དགོས་པ་ལྟར་ཚོགས་སྒྲུབ་བཅུ་བདུན་སྤྱིར་བསྟན་པ་ལ། བརྩེ་དང་སྦྱིན་ལ་སོགས་པ་དྲུག། ཅེས་གསུངས། གཉིས་པ་ལ། འགྲུབ་བྱེད་ཀྱི་ངོ་བོ། ཇི་ལྟར་གྲུབ་པའི་ཚུལ། གྲུབ་པའི་ངེས་གྲུབ་པའི་གྲངས་ངེས་དང་བཞི་ལས། དང་པོ་ནི། སྙིང་རྗེ་ཆེན་པོ་དང་། ཞེས་པ་ནས། ས་དང་གཉེན་པོ་རྣམས། ཞེས་པའི་བར་གྱིས་བཤད། གཉིས་པ་ནི། མི་དམིགས་པས་ཀུན་རྫོབ་ཀྱི་བདེན་པ་ལས་མི་འདའ་བར་ཐེག་པ་ཆེན་པོའི་དོན་མཐའ་དག་སྒྲུབ་པས། ཞེས་བཤད། གསུམ་པ་ནི། སྙིང་རྗེ་ལ་སོགས་པ་འདི་དག་གིས་ཡང་དག་པར་འགྲུབ་པའི་ངོ་བོས་བྱང་ཆུབ་ཆེན་པོ་འབྱིན་པར་བྱེད་པའི་ཕྱིར་ན་སྙིང་རྗེ་ཆེན་པོ་ལ་སོགས་པ་ནི་ཚོགས་ཡིན་པས། ཞེས་བཤད། བཞི་པ་ནི། ཚོགས་ཀྱི་སྒྲུབ་པ་རྣམ་པ་བཅུ་བདུན་ནོ། ཞེས་བཤད། གསུམ་པ་རྟོགས་དཀའ་བ་བྱེ་བྲག་ཏུ་བཤད་པ་ལ། དེ་ལ་ཡེ་ཤེས་ཀྱི་ཚོགས་ནི། ཞེས་གསུངས་སོ། །དེ་ཡང་། བརྩེ་དང་སྦྱིན་ལ་སོགས་པ་དྲུག། ཅེས་སོགས་ཀྱི་དོན་ལ་ཡང་། བསམ་སྦྱོར་གྱི་དབང་དུ་བྱས་པ་དང་། མཉམ་པར་བཞག་པ་དང་མ་བཞག་པའི་དབང་དུ་བྱས་པ་དང་། ལྟ་བ་དང་སྤྱོད་པའི་དབང་དུ་བྱས་པ་དང་། འབྲས་བུ་སྒྲུབ་པའི་དམིགས་པ་འཛིན་པའི་དབང་དུ་བྱས་པ་དང་། ཡོན་ཏན་གྱི་རྟེན་བྱེད་པའི་དབང་དུ་བྱས་པའི་ཚོགས་སྒྲུབ་ལྔ་ལས། དང་པོ་ལ་བསམ་སྦྱོར་གཉིས་ལས། དང་པོ་བསམ་པས་བསྡུས་པ། བརྩེ་བའི་ཚོགས་སྒྲུབ་སྟོན་པ་ལ། མདོ་ལས། རབ་འབྱོར་འདི་ལ་བྱང་ཆེན་ཐེག་པ་ཆེན་པོའི་གོ་ཆ་ཆེན་པོ་འདི་ལྟ་སྟེ། སྦྱིན་པའི་ཕ་རོལ་ཏུ་ཕྱིན་པའི་གོ་ཆ། ཞེས་སོགས་དང་། དེས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་འདི་ན་སེམས་ཅན་དམྱལ་བའི་མེའི་ཕུང་པོ་ཇི་སྙེད་པ་ཡོད་པ་དེ་དག་ཐམས་ཅད་ཞི་བར་བྱས་ཤིང་། སེམས་ཅན་དམྱལ་བ་པ་རྣམས་ཀྱི་སྡུག་བསྔལ་རབ་ཏུ་བཅོམ་ནས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་ཕྱག་འཚལ་ལོ། །ཞེས་བྱ་བའི་སྒྲ་བརྗོད་དོ། །དབྱངས་རྗེས་སུ་སྒྲོག་གོ། དེའི་ཚེ་སེམས་ཅན་དམྱལ་བ་པའི་སེམས་ཅན་དེ་དག་ཀྱང་སངས་རྒྱས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/SPYI DON_OVERVIEW\/s06814i4.txt","subfolder":"SPYI DON_OVERVIEW","origin":"Autochthonous","scripture_category":null,"reference":null},"SCCT_class":null}
{"id":534,"text":"གཞན་རྣམས་དངོས་སུ་བསྟན། དཀོན་མཆོག་དྲི་མ་མེད་དང་སངས་རྒྱས་སྲས། །ཡོན་ཏན་རྒྱ་མཚོ་རྣམས་ལ་དངོས་པོ་གྱ་ནོམ་པས་ལེགས་པར་མཆོད། །བདག་པོས་མ་བཟུང་བའི་མཆོད་པའི་རྫས་ཤང་ཤང་སོགས་མེ་ཏོག་ཨ་རུ་ར་སོགས་འབྲས་བུ་ཇི་སྙེད་ཡོད་པ་དང་། །བཟང་དྲུག་སོགས། སྨན་གྱི་རྣམ་པ་གང་དག་ཡོད་པ་དང་། །འཇིག་རྟེན་རིན་ཆེན་རི་རབ་སོགས་ཇི་སྙེད་ཡོད་པ་དང་། །ཆུ་གཙང་ཡིད་དུ་འོང་བ་ཅི་ཡོད་དང་། །གསེར་གྱི་རི་བདུན་སོགས་རིན་ཆེན་རི་བོ་དང་ནི་དེ་བཞིན་དུ། །ནགས་ཚལ་ས་ཕྱོགས་དབེན་ཞིང་ཉམས་དགའ་དང༑ ༑ལྗོན་ཤིང་མེ་ཏོག་རྒྱན་སྤྲས་སྤུད་པ་དང་། །ཤིང་གང་འབྲས་བཟང་ཡལ་ག་དུད་པ་དང་། །ལྷ་སོགས་འཇིག་རྟེན་ན་ཡང་དྲི་དང་ནི། །ཙན་དན་གྱི་ནགས་ཚལ་དང་སྦྱར་སྤོས་སོགས་སྤོས་དང་དཔག་བསམ་ཤིང་དང་རིན་ཆེན་ཤིང་། །མ་རྨོས་འཁྲུངས་པའི་འབྲས་ས་ལུ་སོགས་ལོ་ཏོག་རྣམ་པ་དང་། །གཞན་ཡང་མཆོད་པར་འོས་པའི་རྒྱན་རྣམས་ནི། །མཚོ་དང་རྫིང་བུ་པདམས་བརྒྱན་པ་དག་།ངང་པ་ཤིན་ཏུ་སྐད་སྙན་ཡིད་འོང་ལྡན། །ཇི་ལྟར་འབུལ་པའི་ཚུལ། ནམ་མཁའ་རབ་འབྱམས་ཁམས་ཀྱི་ཤར་ཕྱོགས་ལྟ་བུར་བསྐལ་བ་འབུམ་སོགས་ཀྱང་མི་ཟད་པ་སོགས་མཐས་གཏུགས་པ། །ཡོངས་སུ་བཟུང་བ་མེད་པ་དེ་དག་ཀུན། །བློ་ཡིས་བླངས་ནས་ཐུབ་པ་སྐྱེས་ཀྱི་མཆོག་།སྲས་དང་བཅས་པ་རྣམས་ལ་ལེགས་འབུལ་ན། །ཡོན་གནས་དམ་པ་ཐུགས་རྗེ་ཆེ་རྣམས་ཀྱིས། །བདག་ལ་བརྩེར་དགོངས་བདག་གི་འདི་དག་བཞེས། །ཡིད་མཆོད་ཙམ་འབུལ་བའི་༩རྒྱུ་མཆན། བདག་ནི་བསོད་ནམས་མི་ལྡན་བཀྲེན་ཆེན་ཏེ། །མཆོད་པའི་ནོར་གཞན་བདག་ལ་ཅང་མ་མཆིས། །དེས་ན་གཞན་དོན་དགོངས་པའི་མགོན་གྱིས་འདི། །བདག་གི་དོན་སླད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/SPYOD _JUG _GREL PA_COMMENTARIES ON THE GUIDE TO THE BODHISATTVA_S WAY OF LIFE\/s00360m.txt","subfolder":"SPYOD _JUG _GREL PA_COMMENTARIES ON THE GUIDE TO THE BODHISATTVA_S WAY OF LIFE","origin":"Autochthonous","scripture_category":null,"reference":null},"SCCT_class":null}
{"id":535,"text":"ལྡན་གྱི་དང་པོ་སྦྱོར་བ་དང་དཀྱིལ་འཁོར་རྒྱལ་མཆོག་གི་བར་དུ་བསྐྱེད་ལ་རིན་ཆེན་འབྱུང་ལྡན་གྱི་ཕྱག་གཡས་ཀྱི་དང་པོའི་རིན་པོ་ཆེ་མི་དམིགས་པ་ལས་ཡི་གེ་སོ་བསྒོམ་སྟེ་དེ་ཡོངས་སུ་ཞུ་བ་ལས་རིན་པོ་ཆེར་བསམ་དེར་རིན་ཆེན་འབྱུང་ལྡན་གྱིས་གཙོ་བོ་བྱས་པའི་དཀྱིལ་འཁོར་སྐད་ཅིག་གིས་བསྐྱེད་པ་དེ་ལ་དམིགས་ཤིང་བསྒོམས་པས་རྟགས་གསུམ་པོ་གང་རུང་བྱུང་བ་དང་རིན་པོ་ཆེའི་རིག་པ་འཛིན་པར་འགྱུར་རོ། །དེ་ལྟ་བུའི་ཕྱག་རྒྱ་ཆེན་པོའི་བསམ་གཏན་གྱིས་བསྒྲུབ་པ་ལ་རིན་པོ་ཆེ་ལ་ཡང་བསྒྲུབ་པ་དེ་ལྟར་ཡོད་དེ་རིན་པོ་ཆེ་དངོས་སུ་མེད་ཅིང་བསམ་པ་ཙམ་ཡིན་པའི་ཕྱིར་རོ་ནོ། ། པད་མའི་རིག་པ་འཛིན་པ་བསྒྲུབ་པའི་ཆོ་ག་ནི་ནམ་མཁའི་དབྱིངས་ལ་ཆོས་ཀྱི་དབྱིངས་ཏེ་ཞེས་པ་ལ་སོགས་པས་སྟོན་ཏེ་དེ་ཡང་པད་མའི་རིག་པ་འཛིན་པ་བསྒྲུབ་པར་འདོད་ན་གཞན་སྔར་དང་འདྲ་བ་ལས་གཞལ་ཡས་ཁང་ཡན་ཆད་བསྒོམ་པའི་དབུས་སུ་པད་མ་འདབ་མ་བརྒྱད་པ་བསམ་ལ་དེར་འོད་དཔག་ཏུ་མེད་པའི་དང་པོ་སྦྱོར་བ་དང་དཀྱིལ་འཁོར་རྒྱལ་མཆོག་བསྐྱེད་པའི་རྟེན་དེ་ལ་གནས་ཏེ་ལས་རྒྱལ་མཆོག་ནི་འོད་དཔག་མེད་ཀྱི་ཕྱག་གཡས་ཀྱི་དང་པོའི་པད་མའི་མི་དམིགས་པ་ལས་ཡི་གེ་ཨ་བསྒོམ། དེར་གྱུར་པ་ལས་པད་མ་བསྐྱེད་ལ་དེར་འོད་དཔག་ཏུ་མེད་པས་གཙོ་བོ་བྱས་པའི་དཀྱིལ་འཁོར་སྐད་ཅིག་གིས་བསྐྱེད་ལ་དེ་ལ་དམིགས་ཤིང་བསྒོམས་པས་རྟགས་གསུམ་པོ་གང་རུང་བྱུང་བ་དང་པད་མའི་རིགས་པ་འཛིན་པར་འགྱུར་རོ། ། རལ་གྲིའི་རིག་པ་འཛིན་པ་བསྒྲུབ་པའི་ཆོ་ག་ནི་ནམ་མཁའ་དབྱིངས་ལ་དམ་ཚིག་གི་དབུས་སུ་ཞེས་པ་ལ་སོགས་པས་སྟོན་ཏེ། གཞན་སྔར་དང་འདྲ་བ་ལས་གཞལ་ཡས་ཁང་ཡན་ཆད་བསྐྱེད་པའི་དབུས་སུ་སྣ་ཚོགས་རྡོ་རྗེ་བསམས་ལ་དེར་དོན་གྲུབ་པའི་དང་པོ་སྦྱོར་བ་དང་དཀྱིལ་འཁོར་རྒྱལ་མཆོག་བསྐྱེད་པའི་རྟེན་དེ་ལ་གནས་ཏེ་ལས་རྒྱལ་མཆོག་ནི་དོན་ཡོད་གྲུབ་པའི་ཕྱག་གཡས་ཀྱི་རལ་གྲི་མི་དམིགས་པ་ལས་ཡི་གེ་ཧ་དེ་ཞུ་བ་ལས་རལ་གྲིར་བསྐྱེད་ལ་དེར་དོན་ཡོད་གྲུབ་པས་གཙོ་བོ་བྱས་པའི་དཀྱིལ་འཁོར་སྐད་ཅིག་གིས་བསྐྱེད་ལ་དེ་ལ་དམིགས་ཤིང་བསྒོམས་པས་རྟགས་གསུམ་པོ་གང་རུང་བྱུང་བར་དང་རལ་གྲིའི་རིག་པ་འཛིན་པར་འགྱུར་རོ། ། ཁྲོ་བོ་རྒྱལ་པོ་ལ་སོགས་པའི་མཚན་མས་བསྒྲུབ་པ་ནི་དེ་ལྟར་འཁོར་ལོ་ལ་སོགས་པའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2700_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":536,"text":"༄༅། །སྔ་ནས་ཀྱིས་དཀར་སྤྲོ་རྒྱས་པ་བཏེག་རྗེས་མགོན་ཁང་དུ་ཆོས་སྐྱོང་ཆེན་པོར་རྩམ་ཁལ་བཅོ་ལྔ་ལས་གྲུབ་པའི་མཆོད་གཏོར། སྙན་ཤལ། སྤྱན་གཟིགས་ངོ་མཚར་བ་དུ་མ་བཅས་འབུལ་བ་གནང་ཐོག་མགོན་ཁང་པ་རྣམས་དང་སྔགས་གྲྭ་ཉེར་གཅིག་གིས་བསྐང་བསྐུལ། ཚོགས་མཆོད། གསེར་སྐྱེམས། མངའ་གསོལ་རྒྱས་པ་དང་། འདུ་ཁང་གི་སྦུགས་ཀྱི་ལྕམ་སྲིང་གཙོ་འཁོར་དང་། བླ་མཚོ་བཅས་ལ་སྙན་ཤལ་ཕུལ་ཏེ་བསྟན་པ་སྤྱི་སྒོས་ཀྱི་གཉེར་གཏད་མཛད། ཞལ་སྔ་ནས་ཀྱིས་བསྙེན་བཀུར་ཞུས་ཐོག་ལས་སྣེ་རྣམས་ལ་ཕྱག་དབང་གནང་། ཚེས་བཅུའི་ཉིན་གདན་ས་ཆེན་པོའི་ཞལ་སྔ་ནས་བཞི་དང་། དགེ་སྐོས་ཆེན་མོ། ལས་ཚན་པ་བཅས་ལ་ཕྱག་དབང་ཐོག་སྔགས་པ་ཞལ་སྔ་ནས་ཀྱིས་རྒྱལ་དབང་མཆོག་ལ་ཐུགས་རྫོགས་བཀའ་ཆོས་འབུལ་བཞེས་སོགས་ལ་སྐུ་གེགས་པར་ཆད་ཀྱི་མིང་ཙམ་མེད་པར་ལྷུན་གྱིས་གྲུབ་སྟེ་མྱུར་དུ་གདན་ས་ཆེན་པོར་ཕེབས་དགོས་པའི་གསོལ་འདེབས་ཞུས་པར་ཞལ་བཞེས་བཟང་པོ་མཛད། གཞུང་ཚེས་དྲུག་གཟའ་སྐར་འཕྲོད་སྦྱོར་ཕུན་སུམ་ཚོགས་པའི་ཉིན་བཀྲ་ཤིས་ལྷུན་པོ་ནས་དབུས་ཕྱོགས་སུ་ཆིབས་ཁ་བསྒྱུར། སྔར་རྒྱུན་ལྟར་གྱི་ཆིབས་སྐྱེལ་བ། སེར་སྦྲེང་། བྲོ་གཞས་པ་བཅས་ཟམ་པ་ཤར་དུ་རྫོང་ནས་ཐབ་སྐྱེལ་ཞུས་ཐོག་དེ་དག་ལ་ཕྱག་དབང་དང་གནང་སྐྱེས་སྩལ། འདི་ནས་བཟུང་སྟེ་ལྷ་ལྡན་བར་གྱི་ཕེབས་ལམ་དུ་འཁོད་པའི་ལྷ་སྡེ་མི་སྡེ་རྣམས་ནས་ཆིབས་བསུ་སྐྱེལ། སེར་སྦྲེང་། བྲོ་གཞས་སོགས་ཟམ་མཆད་པར་བྱུང་བ་ལ་སེར་སྦྲེང་བར་མང་འགྱེད། གཞན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/PAn CHEN GSUM PA BLO BZANG DPAL LDAN YE SHES\/s12222e.txt","subfolder":"PAn CHEN GSUM PA BLO BZANG DPAL LDAN YE SHES","origin":"Autochthonous","scripture_category":null,"reference":null},"SCCT_class":null}
{"id":537,"text":"སྦྱོར་གྱི་འགྲེལ་པར་རྩ་རྒྱུད་ཀྱི་ལུང་དྲངས་པར། དཀྱིལ་འཁོར་དུས་ཀྱི་ཆོ་གའི་ཚོགས། །ཇི་ལྟའི་ཚུལ་གྱིས་འཇུག་པའི་ས། །ས་ནས་ཆོ་ག་ལྷག་མའི་བར། །མ་འདྲེས་ལས་ཀྱི་དོན་སྤྱོད་པས། །ཤེས་པ་དང་། །ཡང་རྟོག་པ་བདུན་པའི་ལུང་དྲངས་པར། ས་གཞི་སྟ་གོན་གནས་པ་དང་། །གཟུགས་བརྙན་དཀྱིལ་འཁོར་རྩོམ་སྒྲུབ་ཅིང་། །གཏོར་མ་སྦྱིན་སྲེག་ཤིས་པའི་ལས། །འཇུག་པ་དབང་བསྐུར་ལ་སོགས་རྣམས། བདག་གཞན་སྨིན་ཅིང་གྲོལ་བའི་ཕྱིར། དམ་པའི་ལུང་བཞིན་བསྒྲུབ་པར་བྱ། །ཞེས་དང་། མན་ངག་སྙེ་མར། སྲུང་བ་དབང་བསྐུར་གཏོར་མ་བཟླས་བ་དབྱེ། །ཕྱིར་བཟློག་དག་དང་དཀྱིལ་འཁོར་སྒྲུབ་ཐབས་དང་། །བཙན་ཐབས་སྦྱོར་བ་གཤེགས་སུ་གསོལ་བའོ། །ཞེས་པ་དེ་ཉིད་བཅུ་རྣམས་སུ་ནི་བཤད། །ཅེས་དེ་ཉིད་བཅུ་རྣམས་གསུངས་སོ། །དེ་ལྟར་དེ་ཉིད་བཅུ་དང་ལྡན་པའི་སློབ་དཔོན་ལ། དགེ་སློང་རབ། དགེ་ཚུལ་འབྲིང་། དགེ་བསྙེན་ཐ་མ་སྟེ། དྲི་མེད་འོད་དུ། །དེ་ཉིད་བཅུ་ནི་ཡོངས་ཤེས་པ། །གསུམ་ལས་དགེ་སློང་མཆོག་ཡིན་འབྲིང་། །དགེ་ཚུལ་ཞེས་བྱ་དེ་དག་ལས། །ཁྱིམ་ན་གནས་པ་ཐ་མའོ། །ཞེས་སོ། །གཉིས་པ་ནི། དབང་ལེའི་འགྲེལ་པ་ལས། སྙིང་རྗེ་མེད་ཅིང་ཁྲོ་ལ་གདུག་།ཁེངས་ཤིང་ཆགས་ལ་མ་བསྡམས་དང་། །རང་བསྟོད་བླ་མར་སློབ་མ་ནི། །བློ་བཟང་ལྡན་པས་མི་བྱའོ། །ཞེས་པ་དང་། བསྡུས་རྒྱུད་ལས་ཀྱང་། ང་རྒྱལ་དང་ལྡན་ཞེས་པ་ལ་སོགས་པ་གསུངས་སོ། །བླ་མ་སྐྱོན་ཡོན་འདྲེས་པར་གྱུར་ན་ཡོན་ཏན་ཤས་ཆེ་བ་ལ་བསྟེན་པར་དོན་དམ་བསྙེན་པར་བཤད་དོ། །གཉིས་པ་ལ། གཉིས་ལས། བསྟེན་བྱའི་སློབ་མ་ནི། ཟབ་ཅིང་རྒྱ་ཆེ་ལ་སེམས་ཤེས་པ་ལ་སོགས་པའི་ཡོན་ཏན་དགུ་དང་ལྡན་པའི་སློབ་མ་ནི་མཆོག་ཐོབ་པའི་རྒྱུར་འབད་པས་བསྡུ་ཞིང་། ཡོན་ཏན་འབྲིང་དང་ལྡན་པ་ཡང་བསོད་ནམས་ཀྱི་ཚོགས་ཀྱི་རྒྱུར་རོ། །ཐ་མའང་བླ་མ་བསྟེན་ཅིང་མི་སྨོད་ན་བསླབ་པའི་གཞི་ལྔ་ལ་སོགས་པའི་རྒྱུར་བསྡུ་བར་གསུངས་སོ། །གསུམ་པ་ལ། གསུམ་སྟེ། སློབ་དཔོན་གྱི་ཇི་ལྟར་བཤད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/_GREL PA_GENERAL COMMENTARIES\/BUTUN RINPOCHE RINCHEN DRUP_BU STON RIN PO CHE RIN CHEN GRUB (1290-1364)\/s05011e.txt","subfolder":"BUTUN RINPOCHE RINCHEN DRUP_BU STON RIN PO CHE RIN CHEN GRUB (1290-1364)","origin":"Autochthonous","scripture_category":null,"reference":null},"SCCT_class":null}
{"id":538,"text":"།། དེ་ནས་བཞི་པ་གཞོན་ནུ་རོལ་རྩེ་ནི། ཡབ་ཀྱིས། གཞོན་ནུ་ལ་ཁྱིམ་ཐབ་ཅིག་ལེན་ནམ་སྨྲས་པས། བུད་མེད་ཡོན་ཏན་སུམ་ཅུ་རྩ་གཉིས་དང་ལྡན་པ་རྙེད་ན་ལོང་གཅིག།རིམ་གྱིས་བཙལ་བས་ཤཱཀྱ་ལག་ན་བེ་ཅོན་གྱི་བུ་མོ་ས་འཚོ་མ་ཞེས་པ་ལ་ཡོད་པར་རྟོགས་ནས་སློང་མི་བཏང་བ། ཟས་གཙང་སྲས་པོ་གཟུགས་ནི་རབ་མཛེས་ཤིང༌། །སུམ་ཅུ་རྩ་གཉིས་མཚན་ལྡན་ཡོན་ཏན་གཟི་བརྗིད་ཅན། ། དེ་ཡིས་བུད་མེད་རྣམས་ཀྱི་ཡོན་ཏན་ཡི་གེར་བྲིས། །སུ་ལ་ཡོན་ཏན་འདི་ཡོད་འདི་ཡི་ཆུང་མར་འོས། །ཞེས་དེ་ལ་ཡི་གེ་བྱིན་ནོ། །བུ་མོས་བླངས་ཏེ་འཛུམ་བསྟན་ནས། བྲམ་ཟེ་ཡོན་ཏན་འདི་དག་བདག་ལ་ཀུན་ཚང་གིས། །དེས་པའི་གཟུགས་ཅན་དེ་ནི་བདག་གི་ཁྱིམ་ཐབ་བོ། །གལ་ཏེ་གཞོན་ནུ་བཞེད་ན་ཕྱི་བཤོལ་མ་མཛད་གསུངས། །རྒྱ་ལ་སྐྱེ་བོ་ཕལ་དང་ཞུགས་པར་གྱུར་ཡང་གདའ། །ཅེས་སྨྲའོ། ། ཡབ་ན་རེ་བུད་མེད་ཕལ་ཡོན་ཏན་མེད་ཀྱང་ཡོད་པར་འཆོས་པས། གང་རྒྱལ་བུ་ཡིད་ཆགས་པ་དེ་ལེན་གྱིས་འདུན་ཁང་དུ་འདུས་ཤིག་།འདུས་པས་ཕལ་གཞོན་ནུའི་དཔལ་དང་གཟི་བརྗིད་མ་བཟོད་དེ་མྱུར་དུ་ཕྱིར་དོང་ངོ་། །ས་འཚོ་མ་དང་གཏམ་བྱས་སོཪ་གདུབ་ཀྱང་བྱིན་ནོ། །དེའི་ཕ་ན་རེ་བདག་ཅག་ཤཱཀྱ་རྣམས་འཕོངས་དང་སྒྱུ་རྩལ་ལ་སོགས་མཐར་ཕྱིན་པ་ལ་བུ་མོ་སྟེར་གྱི།རྒྱལ་བུ་སྐྱིད། དེ་བར་བཞུགས་པ་ལ་སྟེར་བའི་ལུགས་མེད་དོ། །དེ་ཐོས་མ་ཐག་རྒྱལ་པོ་རིན་པོ་ཆེའི་ཁྲི་སྟེང་ན་མྱ་ངན་གྱི་ཨོཾ་ཚུགས་མཛད་དོ། །ཡབ་ཅིའི་སླད་དུ་མ་དགྱེས། ཅིའི་ཕྱིར་དགའ། ཤཱཀྱ་ལག་ན་བེ་ཅོན་ལ་ཁྱོད་ཀྱི་ཁྱིམ་ཐབ་ཏུ་འོས་པའི་བུ་མོ་འདུག་པ་བླངས་པས། ཁྱོད་ཀྱི་བུ་སྐུ་རྩལ་ལ་སོགས་མ་སྦྱངས་པའི་སྐྱིད། དེ་བར་འདུག་པ་ལ་མི་སྟེར་ལོ། །སེར་སྐྱའི་གྲོང་ཁྱེར་ཆེན་པོ་འདི་ན་ངའི་སྒྱུ་རྩལ་སོགས་ལ་འགྲན་ནུས་པ་སུ་ཡོད་སྨྲས་པས། ཡབ་འཛུམ་དམུལ་ཏེ་སྒྱུ་རྩལ་འགྲན་པའི་དྲིལ་བསྒྲགས་ཏེ། འཚོག་སར་རྒྱལ་བུ་སྤྱན་འདྲེན་པའི་གླང་པོ་ཆེ་ལ་ལྷ་སྦྱིན་གྱིས་ཐལ་ལྕག་བསྣུན་ཏེ་བསད། མཛེས་དགའ་བོས་ཕྱིར་བསྣུར་རོ། །རྒྱལ་བུ་ཤིང་རྟ་ལ་སྤྱན་དྲངས་པས། འདིས་སུས་བསད་སུས་བསྣུར། ལྷ་སྦྱིན་དང་མཛེས་དགའ་འོ། །རྒྱལ་བུས་ཤིང་རྟའི་སྟེང་ནས་ཞབས་ཀྱི་མཐེ་བོས་གླང་པོའི་བཞུག་མ་བླངས་ཏེ་བར་སྣང་ལ་རྡོ་བཞིན་འཕངས་པས། སེར་སྐྱའི་མཐའ་འོབས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2696_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":539,"text":"བཤད་པ་དང༌། གཏུམ་མོ་བརྟེན་པའི་རྣམ་པར་དག་པར་རྒྱས་པར་བཤད་པའོ། ། བྱང་ཆུབ་སེམས་པ་ལ་བརྟེན་པ་རྒྱས་པར་བཤད་པ་ལ་བདུན་ཏེ། ཡན་ལག་བཞི་ཡན་ལག་རྒྱས་པར་བཤད་པ་དང་། བདེན་པ་བཞི་བདེན་པ་བཤད་པ་དང་། སྡེ་པ་བཞི་སྡེ་པ་བཤད་པ་དང་། དབྱེ་བ་བཞི་དབྱེ་བ་བཤད་པ་དང་། སྐད་ཅིག་མ་བཞི་སྐད་ཅིག་བཤད་པ་དང༌། དགའ་བ་བཞི་དགའ་བ་བཤད་པ་དང་། འབྲས་བུ་བཞི་འབྲས་བུ་བཤད་པའོ། ། གཏུམ་མོ་ལ་བརྟེན་པའི་རྣམ་པར་དག་པ་རྒྱས་པར་བཤད་པ་ལ་གསུམ་བཟང་པོ་བཞི་རྒྱས་པར་བཟང་པོ་བཤད་པ་དང་། གདན་བཞི་གདན་བཞི་བཤད་པ་དང་། དེ་ཁོ་ན་ཉིད་བཞི་དེ་ཁོ་ན་བཤད་པའོ། ། ལྷའི་རྣམ་པར་དག་པའི་བདག་ཉིད་རྒྱས་པར་བཤད་པ་ལ་བདུན་ཏེ། དཀྱིལ་འཁོར་གསུམ་དཀྱིལ་འཁོར་བསྟན་པ་དང༌། ཤེས་རབ་གཉིས་ཤེས་རབ་བསྟན་པ་དང༌། སྐུ་གསུམ་སྐུ་གསུམ་བསྟན་པ་དང་། དེ་བཞིན་གཤེགས་པ་ལྔ་དེ་བཞིན་བསྟན་པ་དང༌། ཡེ་ཤེས་ལྔ་ཡེ་ཤེས་བསྟན་པ་དང་། ལྷ་མོ་བཞི་ལྷ་མོ་བསྟན་པ་དང༌། བྱང་ཆུབ་སེམས་དཔའ་དྲུག་བསྟན་པའོ། ། དུས་ཀྱི་རྣམ་པར་དག་པར་རྒྱས་པར་བཤད་པ་ལ་བཞི་སྟེ། ཆུ་ཚོད་སུམ་ཅུ་རྩ་གཉིས་ཆུ་ཚོད་བཤད་པ་དང་། དབྱུག་གུ་དྲུག་ཅུ་རྩ་བཞི་དབྱུག་གུ་བཤད་པ་དང་། འཕོ་བ་བཅུ་དྲུག་འཕོ་བ་བཤད་པ་དང༌། ཐུན་བཞི་ཐུན་བཤད་པའོ། ། ས་བཅུའི་རྣམ་པར་དག་པ་རྒྱས་པར་བཤད་པ་ལ་དོན་ལྔ་སྟེ། ནང་གི་བདག་ཉིད་ཀྱི་ས་བཅུ་པོ་ཉིད་ས་བཅུ་རྒྱས་པར་བཤད་པ་དང་། ས་བཅུ་པོ་དེ་ཡང་ཡུལ་ཉི་ཤུ་ཉི་ཤུ་རྩ་བཞིར་དབྱེ་བ་ལ་རྒྱས་པར་བཤད་པ་དང་། ཡུལ་ཉི་ཤུ་རྩ་བཞི་པོ་པཱུ་ལི་དེ་ལུས་ཀྱི་ཡུལ་གང་དག་ཡིན་པ་རྒྱས་པར་བཤད་པ་དང་། ལུས་ཀྱི་ཡུལ་ཏེ་རྣམས་སུ་པཱུ་ལི་ར་མ་བྱང་ཆུབ་ཀྱི་སེམས་དབང་བ་དང་ལོངས་སྤྱོད་པ་ཐིམ་པ་རྣམས་རྒྱས་པར་བཤད་པ་དང་། ལུས་དེ་ཉིད་དཀྱིལ་འཁོར་ལ་སོགས་པ་ཡིན་པར་བསྟན་པའོ། ། །འདི་ལ་བརྒྱད་དེ། རང་བཞིན་གྱིས་གྲུབ་པའི་དཀྱིལ་འཁོར་འདི་ཉིད་བཤད་པ་དང་། སྦྱིན་བསྲེག་སྦྱིན་བཤད་པ་དང་། མཆོད་སྦྱིན་མཆོད་བཤད་པ་དང་། བཟླས་པ་བཟླས་བཤད་པ་དང་། བསམ་གཏན་བསམ་བཤད་པ་དང་། བསམ་བྱ་བསམ་བྱ་བཤད་པ་དང་། འཛིན་པ་འཛིན་པ་བཤད་པ་དང་། རྡུལ་ཚོན་རྡུལ་ཚོན་བྲི་བ་ལ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2698_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":540,"text":"ཕེབས། ཀརྨ་པའི་དགོན་གནས་ནག་ཕུའི་དགོན་པར་ཕེབས། བུ་ཆུའི་གནས་སྒོ་ཕྱེ། དེར་ཡུན་རིང་ཙམ་བཞུགས་ནས་གསུང་འབུམ་ཐ་ཐོར་རྣམས་ལེགས་སྒྲིག་བྱས་ཏེ་ཞུ་དག་མཛད། དེ་ནས་དྭགས་པོ་དང་ར་ལུང་བཅས་སུ་ཚུར་ཕེབས་ནས་རྟེན་བཞེངས་ཆོས་འཆད་སོགས་དཀར་པོ་དགེ་བའི་ཕྱག་ལས་ཁོ་ནས་དུས་འདའ་བར་མཛད། དགུང་ལོ་ཞེ་བརྒྱད་པར། ཆོས་རྗེ་བྱམས་པ་གླིང་པ་སྐུ་གཤེགས་པའི་གཏམ་གསན། སྤྱན་ཆབ་མང་པོ་གསིལ་ཞིང་ཐུགས་སྐྱོ་ངལ་ཤིན་ཏུ་ཆེ་བར་མཛད། དེ་ནས་བཟུང་ཐུགས་སྣ་ཡང་ཇེ་ཐུང་ལྟ་བུར་གྱུར། བྱམས་པ་གླིང་པའི་གཟིམ་ཁང་གཟིགས་པ་ཙམ་ལ་ཕྱག་འཚལ་ཞིང་། སྤྱན་ཆབ་གསིལ་བཞིན་པར་སྨོན་ལམ་མང་པོ་བཏབ། མི་རིང་བར་དྭགས་ལ་སྒམ་པོར་ཕེབས། དྭགས་པོའི་དབོན་པོ་གདན་པར་བཀོད། དེ་མིན་དགོན་པའི་ལས་སྣེ་རྣམས་ཀྱང་བསྐོས། སྒམ་པོའི་ཡོན་མཆོད་རྣམས་ལ་སྤྱི་དགོས་ཀྱི་བཀའ་ལུང་གནང་། དེ་ནས་ཙ་རིར","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/RNAM THAR SNA TSOGS_COMPILATIONS OF BIOGRAPHIES\/TREASURE OF KNOWABLE THINGS\/r00003e3.txt","subfolder":"TREASURE OF KNOWABLE THINGS","origin":"Autochthonous","scripture_category":null,"reference":null},"SCCT_class":null}
{"id":541,"text":"བསྒོམ་དུས་དེའི་འོད་ཀྱིས་ཁ་དོག་དམར་པོར་བཤད་ཀྱང་། འདིར་དཀར་ལ་དམར་མདངས་ཆགས་པའམ་ཕྱི་དཀར་ལ་ནང་དམར་པ་རག་དུང་བསླང་བ་ལྟ་བུ་ཡར་སྣ་ཕྲ་ཞིང་མར་སྣ་སྦོམ་པ། དེའི་མར་སྣེའི་ནང་ཙམ་དུ་རང་གི་སྙིང་གཞི་ལ་མགོ་གཡོན་དུ་བསྟན་ནས་གནས་ཀྱང་དམིགས་པས་གྱེན་དུ་བསླང་བ་པདམ་དམར་པོ་འདབ་བརྒྱད་ཀྱི་རྣམ་པའི་དབུས་སུ་ཟླ་གདན་ལ་རང་གི་ཤིན་ཏུ་ཕྲ་བའི་རླུང་སེམས་ཀྱི་ངོ་བོ་ཧཱུཾ་གསལ་བཏབ་ཡོད་ན་དེ་ཉིད་དྷཱིཿ་ར་བསྒྱུར་བའམ། ཡང་ན་ཧཱུཾ་གི་ཐིག་ལེར་དྷཱིཿ་བསམ༑ བླ་མ་མདུན་དུ་གསལ་བཏབ་ཚེ། དཔལ་ལྡན་རྩ་བའི་བླ་མ་རིན་པོ་ཆེ། །བདག་གི་སྤྱི་བོར་པད་ཟླའི་སྟེང་བཞུགས་ལ། །ཞེས་སོགས་ཀྱིས་སྤྱི་བོར་སྤྱན་དྲངས། དེ་ལ་དམིགས་ནས་བླ་མ་རིན་པོ་ཆེ་བདག་གི་བློ་ཆོས་སུ་འགྲོ་བར་བྱིན་གྱིས་རློབས། སོགས་གསོལ་འདེབས་བྱ་སྟེ། བློ་ཆོས་སུ་འགྲོ་བ་ཆུང་དུ་དང་ཐུན་མོང་བའི་ལམ་རིམ་དལ་འབྱོར་རྙེད་དཀའ་ཞིང་རིང་དུ་མི་གནས་པའི་འཆི་བ་དང་ངན་འགྲོའི་སྡུག་བསྔལ་རྗས་སུ་དྲན་ནས་སྐྱབས་འགྲོ་ལས་འབྲས་ལ་སློབ་པ་དང་། ཆོས་ལམ་དུ་འགྲོ་བ་འདིར་མི་འདུག་པ་ཆད་དམ་གང་ལྟར་ཆོས་ལམ་དུ་འགྲོ་བའི་མ་མཐའ་འབྲིང་དང་ཐུན་མོང་བའི་ལམ་རིམ་སྟེ། སྔ་མ་ཆོས་ཡིན་ཀྱང་འཁོར་བའི་མངོན་མཐོ་འགྲུབ་བྱེད་འཁོར་བར་འཁོར་བྱེད་ལས་གྲོལ་བྱེད་ཀྱི་རྒྱུར་མ་སོང་། ངེས་འབྱུང་གིས་འཁོར་བ་མཐའ་དག་སྲིན་མོའི་གླིང་ལྟར་མཐོང་བའི་སྐྱོ་ཤས་ཀྱིས་དེ་ལས་ཐར་འདོད་ཤུགས་དྲག་སྐྱེས་ན་གང་བྱས་འཁོར་བ་ལས་ལྡོག་པའི་ཐབས་སུ་འགྲོ། བྱང་ཆུབ་ཀྱི་སེམས་དེ་ལས་མཐོ་བས་ཆོས་ལམ་དུ་སོང་བའི་མ་མཐའ་སྐྱེས་བུ་འབྲིང་ནས་བཞག།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/bla ma_i rnal _byor_practices for honoring ones lama\/DRUNG CHEN SHES RAB RGYA MTSO PRADZNY_A_I MTSAN CAN_DRUNGCHEN SHERAB GYATSO PRAJNAY TSENCHEN\/s12006e.txt","subfolder":"DRUNG CHEN SHES RAB RGYA MTSO PRADZNY_A_I MTSAN CAN_DRUNGCHEN SHERAB GYATSO PRAJNAY TSENCHEN","origin":"Autochthonous","scripture_category":null,"reference":null},"SCCT_class":null}
{"id":542,"text":"ཡུན་རིང་དུ་མཛད། ཤེར་ཕྱིན་ཀློག་པས་སྟོང་ཉིད་ཀྱི་ལྟ་བ་གཤའ་མར་སྐྱེས། དེའི་སྐབས་ཤེད་དུ་ཕ་དམ་པ་སངས་རྒྱས་དང་མཇལ་ནས་གདམས་ངག་ཞུས། དེ་ནས་སྐྱོ་སྟོན་བསོད་ནམས་བླ་མར་བསྟེན་ནས་སྒྱུ་འཕྲུལ་གྱི་དབང་གསན། ཞི་བྱེད་གཅོད་ཀྱི་གདམས་པའི་བདག་པོར་གྱུར། ཁོང་མོ་ལ་རིགས་སྲས་ལྔ་ཡོད་དེ་ཀོང་ལྕམ། ལ་ལྕམ། སྙིང་པོ་གྲུབ་པ། གྲུབ་ཆུང་། ཡང་གྲུབ་བཅས་ཡིན། ཁོང་གི་སློབ་མ་གྲགས་ཆེ་བ་ནི་སྙགས་པ་རྒྱལ་མཚན། ཨན་སྟོན་རིན་ཆེན་འབར། དྲེད་ཇོ་སྲས། ཤུད་པུ་ལོ་ཙཱ་བ། རྒྱལ་བ་གྲུབ་བེ། རྟོགས་ལྡན་རྡོལ་བོ། སངས་རྒྱས་གཉན་ཆུང་། མནོ་སྒོམ་ཆེན་པོ་བཅས་ཡིན། ། མ་གཅིག་ཡོང་ཇོ། ཁོང་མོ་ནི་སྤྱི་ལོའི་དུས་རབས་བཅུ་གཉིས་པའི་དུས་དཀྱིལ་ཙམ་དུ་འོ་ཡུག་ཏུ་སྐུ་འཁྲུངས་པའི་རྣལ་འབྱོར་མ་ཞིག་ཡིན། གདུང་རུས་རྒྱ་ཡིན། སྤྱིར་གདམས་ངག་ལ་གཞོན་ནུའི་དུས་ནས་ཐོས་བསམ་མང་པོ་མཛད། བྱེ་བྲག་ཏུ་ཁྱུང་ཚང་ཡེ་ཤེས་བླ་མ་དང་མཇལ་ནས་སྙན་བརྒྱུད་ཀྱི་གདམས་ངག་རྫོགས་པར་ཐོབ། གནས་ལུགས་རྟོགས་པའི་རྟོགས་པ་ཁྱད་པར་ཅན་བརྙེས། དངོས་པོ་ཐམས་ཅད་བླ་མ་ལ་འབུལ་བའི་སྦྱིན་པ་དང་། སྒ་གོང་དུ་དབང་གི་ཤེས་རབ་མ་མཛད་པས་ཉམས་རྟོགས་སྐྱེས་ཏེ་སྡོམ་པ་གསུམ་ལྡན་དུ་གྱུར་པའི་ཚུལ་ཁྲིམས་ཅན་དང་། གཤིས་ཀྱི་གནས་ལུགས་མངོན་སུམ་དུ་རྟོགས་པའི་བཟོད་པ་དང་། རིམ་པ་གཉིས་ཆུ་བོའི་རྒྱན་བཞིན་དུ་གྱུར་བའི་བརྩོན་འགྲུས་དང་། རང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/SPYI_GENERAL PRESENTATIONS\/s12327e.txt","subfolder":"SPYI_GENERAL PRESENTATIONS","origin":"Autochthonous","scripture_category":null,"reference":null},"SCCT_class":null}
{"id":543,"text":"དེ་ལ་བྱང་ཆུབ་ཀྱི་སེམས་སྦྱོང་སྙིང་མི་འདོད་ན་བྱང་ཆུབ་ཀྱི་སེམས་སུ་མི་འགྱུར་བས་འཁོན་སྦྱངས་པའི་མན་ངག་ནི། རང་སྟན་བདེ་བ་ལ་སྤྱོད་ལམ་གང་བདེར་འདུག་སྟེ༑ བྱམས་སྙིང་རྗེ་དྲག་པོས་བསྐུལ་ལ། རང་གི་སྙིང་ཁོང་སྟོང་དུ་ཤ་འཁོན་ཅན་དེ་ཡོད་པར་བསམས་ལ། དེའི་པང་ན་རང་གི་ཡི་དམ་གྱི་ལུས་རང་ཁོ་ན་འདྲ་བ་གཅིག་དང་། སྙིང་དང་། ཁ་དང་། དཔྲལ་པ། ལག་པ་འཁྱུད་པར་བསམས་ལ། རང་གི་སྤྱི་བོར་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་རྡོ་རྗེ་སེམས་དཔའ་སྐུ་མདོག་དཀར་པོ་ཞལ་གཅིག་ཕྱག་གཉིས་པ། གཡས་རྡོ་རྗེ་ཐུགས་ཀར་འཛིན་པ། གཡོན་པ་དྲལ་བུ་དཀུར་བསྟེན་པ། རྒྱན་ཐམས་ཅད་ཀྱིས་བརྒྱན་པ། སེམས་དཔའི་སྐྱིལ་ཀྲུང་གིས་བཞུགས་པའི་ཞབས་ཀྱི་མཐེ་བོང་བདག་གི་ཚངས་བུག་ན་རེག་པར་བསམ། དེའི་ཐུགས་ཀར་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་རྡོ་རྗེ་དཀར་པོ་ཧཱུཾ་གིས་མཚན་པ་གཅིག་བསམས་ལ། ཡི་གེ་བརྒྱ་པ་བཟླས་པས་སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་ཐུགས་རྡོ་རྗེ་སེམས་དཔའ། དེའི་ཐུགས་བྱང་ཆུབ་ཀྱི་སེམས་བྱམས་སྙིང་རྗེའི་ངོ་བོ་སྟེ། རྣམ་པ་བདུད་རྩིའི་རྣམ་པ་འོ་མ་ལྟ་བུ་རྡོ་རྗེ་དང་ཧཱུཾ་ལས་བབས་ནས་ཞབས་ཀྱི་མཐེ་བོང་ནས་འཛག་།བདག་གི་ཚངས་བུག་ནས་ཞུགས་ནས་སྙིང་ཁའི་གཟུགས་ལ་ཐིམ་པས། ཚེ་ཐོག་མ་མེད་པ་ནས་ཀྱི་ཤ་འཁོན་དང་། གདོན་དང་གནོད་སེམས་དང་། འགྲན་སེམས་ཕྲག་དོག་ཐམས་ཅད་དག་ནས་ཕ་མ་སྤུན་ཟླ་ལྟ་བུར་སྐྱེས་པར་བསམ་འཇོག་ཙ་ན་རྡོ་རྗེ་སེམས་དཔའ་སྤྱི་བོ་ན་མར་ཐིམ་པས། རང་གཞན་ཐམས་ཅད་ནམ་མཁའ་ལྟ་བུ་མཉམ་པ་ཉིད་དུ་བསྒོམ་མོ། །ཐེག་པ་ཆེན་པོའི་བློ་སྦྱོང་གི་མན་ངག་དམ་པའོ།། །།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.28 (BLO SBYONG)\/SEMS DPA_ CHEN PO DKON MCHOG RGYAL MTSAN GYIS PHYOGS BSGRIGS MDZAD PA_I BLO SBYONG BRGYA RTZA__THE COMPENDIUM OF INSTRUCTIONS FOR DEVELOPING A GOOD HEART,_ COMPILED BY THE GREAT BODHISATTVA KONCHOK GYELTSEN\/s06969e.txt","subfolder":"SEMS DPA_ CHEN PO DKON MCHOG RGYAL MTSAN GYIS PHYOGS BSGRIGS MDZAD PA_I BLO SBYONG BRGYA RTZA__THE COMPENDIUM OF INSTRUCTIONS FOR DEVELOPING A GOOD HEART,_ COMPILED BY THE GREAT BODHISATTVA KONCHOK GYELTSEN","origin":"Autochthonous","scripture_category":null,"reference":null},"SCCT_class":null}
{"id":544,"text":"༄༅། །གྱིས་སྨོད་པས་འདི་བཅས་སོ། །ངོ་བོ་ནི། དགེ་སློང་གིས་སྦྱིན་བདག་གི་གོས་སོགས་གང་ཟག་གམ་དགེ་འདུན་ལ་བསྔོས་པ་རང་ལ་བསྒྱུར་ཏེ་ཐོབ་ན་ལྟུང་བ་དངོས་གཞི་སྐྱེད་དེ། མཆོང་ནན་སྨད་པའི་ཕྱིར། པམ་ལྔ་ལས། ཡན་ལག་ལྔས། ནས། ཐོབ་བའོ་ཞེས་སོ། །སུམ་ཅུ་པ་གསོག་འཇོག་གི་དེ། རྩ་བར། བཟའ་བའི་ཕྱིར་འཆད་ནའོ། །དེའོ། །སྐྱ་རེང་བརྒྱད་པ་ཤར་ནའོ། །ཞེས་བྱུང་། གླེང་གཞི་ཡུལ་རྒྱལ་བོའི་ཁབ་ཏུ་གང་ཟག་པི་ལིན་དའི་བུའི་ལྷན་ཅིག་གནས་པ་དང་། ཉེ་གནས་ཀྱི་དགེ་སློང་དག་གིས་ཉོན་མོངས་ལྟོ་འདུན་ཆེ་བས་ཉེས་པ་སྨན་བཞི་གསོག་འཇོག་བྱེད་ཅིང་དུས་དང་དུས་མིན་ཟབས་དགེ་སློང་དག་གིས་སྨོད་པས་འདི་བཅས་སོ༑ ༑ངོ་བོ་ནི། དགེ་སློང་གིས་སྨན་རིགས་བཞི་བྱིན་ལེན་བྱས་པ། མ་བཤིགས་པར་རང་རང་གི་དུས་ཀྱི་མཐའ་ལས་འདས་ན་གསོག་འཇོག་གི་སྤང་བར་འགྱུར་ཏེ། སྔ་དྲོ་བྱིན་ལེན་བྱས་པ་གུང་ཡོལ་དང་། ཕྱི་དྲོ་བྱིན་ལེན་བྱས་བ་སྲོད་ཐུན་གྱི་མཐའ་དང་། ཞག་བདུན་བར་བྱིན་གྱིས་རླབས་པ་བརྒྱད་པའི་སྐྱ་རེང་ཤར་པ་དང་། ནད་འཆོ་བཅང་དུ་བརླབ་ན་ནད་སོས་པའི་ཞག་གི་མཐའ་འདས་པ་ཡིན་ལ། འཚོ་བཅང་གཉིས་ཀྱི་ཚོ་ཇི་སྲིད་འཚོལ་ནི་མཐལ་འདས་མི་ཡོད་པའི་ཕྱིར། འདི་ལྟར་བཤད་པ་རྗེ་ཡབ་སྲས་ཀྱི་བསླབ་བྱ་དང་། རིན་ཆེན་ཕྲེང་བའི་དགོངས་བ་ལྟར་ཊཱིཀྐའི་རྗེས་སུ་འབྲང་བ་ཡིན་ལ། དེ་དང་མི་མཐུན་པར་བར་གྱི་འདུན་འཛིན་ཀ་མྱན་མིཏྲ་སྟེ། མཚོ་སྣ་བས་ཁ་ཆེད་རམ་གྲགས་ཟེར།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/’JAM DBYANGS BZHAD PA_I RDO RJE_JAMYANG SHEPAY DORJE\/s00839d1.txt","subfolder":"’JAM DBYANGS BZHAD PA_I RDO RJE_JAMYANG SHEPAY DORJE","origin":"Autochthonous","scripture_category":null,"reference":null},"SCCT_class":null}
{"id":545,"text":"༄༅། །སྣང་ངོ་རུ། །གསན་བསམ་བྱ་བའི་འཁོར་ལོར་བརྩོན་པ་འདི། །དམ་པའི་རང་རྟགས་མངོན་སུམ་ཉིད་དུ་བསྟན། །འོན་ཀྱང་བསགས་སྦྱངས་གནད་ཀྱི་ལྡེ་མིག་དང་། །བྲལ་ཚེ་ཐོས་བསམ་ར་བར་ཞུགས་ན་ཡང་། ། དོན་གྱི་གོ་རྒྱ་འབྱེད་པར་མི་ནུས་པས། །སྔོན་ཞུས་ཉམས་བཞེས་རིམ་པ་ཆག་མེད་ཐོག་།ཕྱག་དང་མཎྜལ་གང་ལྕོགས་བརྟུན་པ་བསྐྱེད། །དེ་སྐད་ཞུ་འཕྲིན་བྷྲཿ་མ་ར། །དོན་བཟང་སྙན་པའི་མགྲིན་གླུ་ཅན། །ལྷ་རྫས་དར་གྱི་འདབ་གཤོག་བཅས། །དམ་པའི་མདུན་སར་འཕུར་ཏེ་སོང་།། ༈ །།གེ་རེ་ལྷ་པའི་ཞབས་དྲུང་གི་སྙན་ངག་གི་ལམ་ནས་དྲངས་པའི་ཞུ་ཡིག་ཚིགས་བཅད་དང་། བྱིན་རྟེན་བཅས་བྱུང་བའི་ཞུ་ལན། །དལ་འབྱོར་སྐྱེད་ཚུལ་ཡངས་པོའི་དབུས། །མདོ་སྔགས་ཡོན་ཏན་འདབ་མ་རྒྱས། །ཉམས་རྟོགས་འབྲས་བུའི་ཁུར་ལྕི་བའི། །གྲུབ་རིགས་དཔག་བསམ་དབང་པོ་ཡིས། །གྲུབ་དབང་བྱེ་བའི་རལ་པའི་རྩེར། །ཞབས་སོན་ཆུ་སྐྱེས་ངལ་གསོ་བའི་ཨཡོན་སངས་རྒྱས་གཉིས་པ་ཡི། །མྱོང་གྲོལ་བདུད་རྩིའི་ཐུམ་པོ་དང་། །དོན་བཟང་དཎྜིའི་གཞུང་ལུགས་ལས། །བྱུང་བའི་ཚིག་འཕྲེང་ཉམས་འགྱུར་སྟོང་། །ལྡན་པ་ལག་རྩེར་སོན་པ་ན། །སྙིགས་མའི་རྒུད་པའི་འདམ་རྫབ་ཁྲོད་མཁས་དབང་ཆུ་སྐྱེས་པད་དཀར་ཞིག་།ངུར་སྨྲིག་རྒྱན་གྱིས་མཛེས་བྱས་ཏེ། །གསར་དུ་བྱོན་སྙམ་སྤྲོ་བ་འཕེལ། །འདི་ན་ལང་ཚོའི་མེ་ཏོག་ལ། །ཉེར་འཚེའི་བ་མོས་མ་གོས་ཤིང་། །དུས་མཐར་བསྟན་པའི་སྣང་བྱེད་མཆོག་།ཐུན་མོང་ལཾ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.12 (BLA BRGYUD_LAMA LINEAGE)\/s06226e.txt","subfolder":"B.i.12 (BLA BRGYUD_LAMA LINEAGE)","origin":"Autochthonous","scripture_category":null,"reference":"lama lineage"},"SCCT_class":null}
{"id":546,"text":"འཇུག་པ་ཅན་གྱི་དབྱིབས་ལྡན་དེ་དག་དཔེ་བུམ་སོགས་ཇི་འདྲ་བ་དེ་ལྟར་རབ་ཏུ་མ་གྲུབ་པས་ཕྱོགས་ཀྱི་ཆོས་མ་གྲུབ་པའི་ཕྱིར། གཉིས་པ་དེར་ཐལ། དེ་དག་གི་དབྱིབས་སྐྱེས་བུས་བྱས་པའི་དབྱིབས་དང་རྒྱུ་རིགས་ཐ་དད་པའི་དངོས་པོ་ལས་སྐྱེས་པར་རབ་ཏུ་གྲུབ་པའི་ཕྱིར། དེས་ན་དབྱིབས་ཙམ་དུ་མཚུངས་པས་དེ་ལྟར་སྒྲུབ་མི་ནུས་ཏེ། སྐྱ་བོའི་རྫས་ལས་རང་ཡོད་པའི་གཞིར་མེ་དཔོག་པ་བཞིན་ནོ། །གཞན་དུ་ན་གྲོག་མཁར་ཡང་རྫ་མཁན་དེས་བྱས་པར་ཐལ། དེ་དང་རྫ་མཁན་གྱིས་བྱས་པའི་བུམ་པ་ལ་སོགས་པ་འཇིམ་པའི་རྣམ་འགྱུར་འགའ་ཞིག་མཚུངས་པའི་ཕྱིར། དབང་ཕྱུག་ཆོས་ཅན། མྱུ་གུའི་རྒྱུ་དང་རྒྱུ་མ་ཡིན་པ་གཉིས་ཀ་ཡིན་པར་ཐལ། དབང་ཕྱུག་མྱུ་གུའི་རྒྱུ་ཡིན་པའི་རང་བཞིན་ལས་མ་འཕོས་བཞིན་དུ་སྐབས་ལ་ལར་དེའི་རྒྱུ་མ་ཡིན་པའི་རང་བཞིན་དུ་འདོད་པའི་ཕྱིར། ཁྱབ་པ་མེད་ན་འབྲེལ་མེད་ཀྱི་སྡོང་དུམ་ཡང་རྨ་སོས་པ་ལ་སོགས་པའི་རྒྱུར་རྟོགས་རིགས་པར་ཐལ་ལོ། །ཞེས་པ་ནི་རིག་པའི་དབང་ཕྱུག་གིས། སྡོད་འཇུག་དབྱིབས་ཀྱི་ཁྱད་པར་དང་། དོན་བྱེད་པ་ལ་སོགས་པ་དག་།འདོད་པ་གྲུབ་པའམ་དཔེ་མ་གྲུབ། །ཡང་ན་ཐེ་ཚོམ་ཟ་བ་ཡིན། །ཞེས་སོགས་ཀྱིས་བསྟན་པའི་རིགས་པའོ། །དབང་ཕྱུག་ཆོས་ཅན། ཀུན་ལམ་ཁྱབ་པར་ཐལ། ཆ་མེད་པའི་གཅིག་པུ་ཡིན་པའི་ཕྱིར། སྣོད་བཅུད་མཐའ་དག་ཆོས་ཅན། དུས་རྟག་ཏུ་སྐྱེ་བ་ཁོ་ནར་འགྱུར་བར་ཐལ། ཁྱོད་ཀྱི་རྒྱུ་དབང་ཕྱུག་རྟག་པ་དུས་རྟག་ཏུ་གནས་པའི་ཕྱིར། དབང་ཕྱུག་ཆོས་ཅན། སྣོད་བཅུད་ཐམས་ཅད་དུས་རྟག་ཏུ་བསྐྱེད་པའམ་ཡང་ན་ནམ་ཡང་མི་བསྐྱེད་པ་ཉིད་ཡིན་པར་ཐལ། ཁྱོད་ཀྱི་རང་བཞིན་ནམ་ཡང་འགྱུར་བ་མེད་པའི་ཕྱིར། ཞེས་པ་རྣམས་ནི་གཞུང་ཆེན་མོ་ཕལ་ཆེ་བ་ལས་འབྱུང་ངོ།།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.27 (GRUB MTHA__SIDDHANTA)\/lcang skya rol pa_i rdo rje_changkya rolpay dorje\/GRUB MTHA_ CHEN MO_GREAT BOOK ON COMPARATIVE SCHOOLS\/RTZA BA_ROOT TEXT\/s00060m.txt","subfolder":"RTZA BA_ROOT TEXT","origin":"Autochthonous","scripture_category":null,"reference":null},"SCCT_class":null}
{"id":547,"text":"༄༅། །ཐམས་ཅད་བསྐྲད་པར་བྱ་བ་སོགས་ཡིན་པའི་ཕྱིར་རོ། །གཉིས་པ་ལ་གཉིས། ཐུན་སྔ་ཕྱིའི་བར་དང་། ཐུན་བཞི་ལ་རྒྱས་བསྡུས་ཇི་ལྟར་བྱ་བའི་ཚུལ་ལོ། །དང་པོ་ལ་གཉིས། སྤྱི་དང་། ཁ་ཟས་ཀྱི་རྣལ་འབྱོར་རོ། །དང་པོ་ནི། ཧེ་རུ་ཀའི་རྣལ་འབྱོར་ལ་གནས་པའི་སྒོ་ནས་འདོད་ཡོན་སོགས་ལ་འཇུག་དགོས་པ་ཡིན་ཏེ། ལྷའི་རྣལ་འབྱོར་དང་མ་བྲལ་ན་ལུས་ཀྱི་སྒུལ་བསྐྱོད་དང་ངག་གི་སྨྲ་བརྗོད་བཏང་སྙོམས་པ་རྣམས་ཀྱང་ཚོགས་རྫོགས་པའི་ཡན་ལག་ཏུ་འགྱུར་བའི་ཕྱིར་ཏེ། ཀུན་སྤྱོད་ལས། ཧེ་རུ་ཀའི་གོ་འཕང་གནས། །ཡན་ལག་གི་ནི་བསྐྱོད་པ་དང་། །ཚིག་གི་རབ་འབྱམས་ཇི་སྙེད་པ། །དེ་སྙེད་ཕྱག་རྒྱ་གསང་སྔགས་ཡིན། །ཞེས་གསུངས་པའི་ཕྱིར་རོ། །གཉིས་པ་ཁ་ཟས་ཀྱི་རྣལ་འབྱོར་ཇི་ལྟར་བྱ་བའི་ཚུལ་ཡོད་དེ། བཟའ་བཏུང་གཏོར་མ་ལྟར་བྱིན་གྱིས་བརླབ་པའམ། ཡང་ན་སྔོམ་འབྱུང་ལས་བཤད་པ་ལྟར། ཡི་གེ་གསུམ་དང་ཧ་ཧོ་ཧྲིཿའི་སྒོ་ནས་བྱིན་གྱིས་བརླབས་པའི་ཕུང་ལྷ་དང་བླ་མ་ལ་ཕུལ་བའི་རྗེས་སུ། ལུས་དཀྱིལ་སྐད་ཅིག་གིས་གསལ་བཏབ་ནས་ནང་གི་སྦྱིན་བསྲེག་གི་ཚུལ་དུ་ལོངས་སྤྱད་ན་ཉེས་པ་སྦྱོང་ཞིང་བསོད་ནམས་ཀྱང་འཕེལ་བར་འགྱུར་བའི་ཕྱིར་ཏེ། གདན་བཞི་ལས། གང་ཞིག་ཅུང་ཟད་བཟའ་བཏུང་རྣམས། །བསྔོ་བ་བྱས་ཏེ་བཟའ་བྱས་ན། །འདི་ལྟར་སྤྱོད་པའི་རྣལ་འབྱོར་བ། །བུ་ལོན་དུ་ཡང་མི་འགྱུར་རོ། །ཞེས་གསུངས་པའི་ཕྱིར། དེ་ལྟར་མ་བྱས་པར་སྲེད་པ་དང་བཅས་པས་སྤྱད་ན་ཉེས་པར་འགྱུར་བ་ཡིན་ཏེ། སྡོམ་འབྱུང་ལས། གལ་ཏེ་སྲེད་ལྡན་འཐུང་གྱུར་ན། །དེ་ནི་དུག་ཏུ་འགྱུར་བ་ཡིན། །ཞེས་གསུངས་པའི་ཕྱིར་རོ། །གཉིས་པ་ཐུན་བཞིའི་སྐབས་སུ་རྒྱས་བསྡུས་ཇི་ལྟར་བྱ་བའི་ཚུལ་ཡོད་དེ། ཐུན་དང་པོ་ལ་བཟའ་བཏུང་གི་བར་བྱས་ནས། ཐུན་གཞན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/BDE MCHOG_HIGHEST BLISS (SHANVARA)\/BSKYED RIM_CREATION STAGE (UTPATTI KRAMA)\/S0298D@@TEXT NOT FOUND IN CAT.TXT","subfolder":"BSKYED RIM_CREATION STAGE (UTPATTI KRAMA)","origin":"Autochthonous","scripture_category":null,"reference":null},"SCCT_class":null}
{"id":548,"text":"༄༅། །ནས་རྒྱ་བའོ། ཁྱབ་བྱེད་སྣ་ནས་མི་རྒྱུ་ལ་གཞན་རྣམས་ནི་སྣ་སྒོ་ནས་ཀྱང་རྒྱུའོ། །དབུགས་འབྱུང་འཇུག་རེ་ལ་དབུགས་གཅིག་ཏུ་བྱས་པའི་དབུགས་ཉི་ཁྲི་ཆིག་སྟོང་དྲུག་བརྒྱ་ཉིན་ཞག་གཅིག་ལ་རྒྱུ་བའི་ཚེ་ལྟེ་བའི་རྩ་འདབ་དྲུག་ཅུ་རྩ་བཞི་པོ་རེ་རེ་ལ་དབུགས་སུམ་བརྒྱ་དང་སུམ་ཅུ་ཕྱེང་སོ་བརྒྱད་རེ་རྒྱུ་བ་ཆུ་སྲང་རེའི་དབུགས་དང་། སྤྱི་བོའི་རྩ་འདབ་སོ་གཉིས་པོ་རེ་རེ་ལ་ཆུ་སང་རེའི་དབུགས་ཉིས་འགྱུར་རེ་རྒྱུ་བ་ཆུ་ཚོད་རེའི་དབུགས་དང་། མགྲིན་པའི་རྩ་འདབ་བཅུ་དྲུག་གི་རེ་རེ་ལ་ཆུ་ཚོད་རེའི་དབུགས་ཉིས་འགྱུར་རྒྱུ་བ་འཕོ་བ་རེའི་དབུགས་དང་། སྙིང་གའི་རྩ་འདབ་བརྒྱད་པོ་རེ་རེ་ལ་འཕོ་བ་རིའི་དབུགས་ཉིས་འགྱུར་རྒྱུ་བ་ཐུན་ཚོད་རེའི་དབུགས་སོ། །རླུང་རྣམས་ཀྱི་བྱེད་ལས་ནི་སྲོག་འཛིན་གྱིས་སྲོག་སྟེ་སེམས་རྩལ་བ་རིང་དུ་བྱེད་པའམ་རྒྱས་པར་བྱེད། ཐུར་སེལ་གྱིས་དྲི་ཆེན་དྲི་ཆུ་དང་ཁུ་ཁྲག་འཕེན་འཛིན་བྱེད། མཉམ་གནས་ཀྱིས་ཟ་བ་དང་བལྡག་པ་དང་མྱང་བ་དང་འཐུང་བ་སོགས་བྱེད། གྱེན་རྒྱུས་གྱེན་དུ་འགྲོ་བ་དང་སྡུད་པ་དང་། བཟའ་བ་ཤེས་པ་དང་ལྷན་གཅིག་ཏུ་འབྱོར་པར་བྱེད། ཁྱབ་བྱེད་ཀྱིས་འཛིན་པ་དང་འགྲོ་བ་དང་ལྡོག་པ་སོགས་བྱེད། ཡན་ལག་གི་རླུང་ལྔས་གཟུགས་ལ་སོགས་པའི་ཡུལ་ལྔ་རིག་པར་བྱེད་དོ། ཁམས་དཀར་དམར་གྱི་དབུས་སུ་སྐྱེ་བ་བླངས་པའི་གནས་དེ་ཉིད་སྙིང་ག་ཡིན་ལ། དེ་ལས་དམར་ཆ་ཅུང་ཟད་འདྲེས་པའི་ཁམས་དཀར་པོ་ཡར་འཕེལ་ཏེ་སྤྱི་བོར་ཤས་ཆེར་གནས་ལ། དཀར་ཆ་ཅུང་ཟད་འདྲེས་པའི་ཁམས་དམར་པོ་མར་འཕེལ་ཏེ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JIGS BYED_FRIGHTENER (BHAIRAVA)\/RNAL _BYOR_PRACTICES\/s06415e.txt","subfolder":"RNAL _BYOR_PRACTICES","origin":"Autochthonous","scripture_category":null,"reference":null},"SCCT_class":null}
{"id":549,"text":"སྨོས་པ་ནི་བསྣན་པའི་ཆེད་དོ། །དེ་ལྟར་ན་སྔར་བཤད་པ་ལྟར་སློབ་དཔོན་གྱིས་མཆོད་བརྗོད་ཀྱི་ཚིགས་བཅད་འདི་བཤད་ཐབས་ལྔས་བཀྲལ་བ་ནི་གཞན་ཡང་དེ་ལྟར་འཆད་པའི་དཔེའོ། །གཉིས་པ་ལ་གསུམ། དགོས་པ་དང་། བསྡུས་པ་དང་། ཚིག་གི་དོན་ནོ། །དང་པོ་ལ་གཉིས། སྤྱིར་བསྟན་པ་དང་། བྱེ་བྲག་ཏུ་བཤད་པའོ། །དང་པོ་ནི། ཀུ་མ་རི་ལ་ན་རེ། དགོས་འགྲེལ་ངག་ལ་བརྟན་ནས་དགོས་སོགས་བཞི་ཡོད་པ་ལ་ཚད་མའི་ངེས་པ་སྐྱེས་ནས་འཇུག་པ་དགོས་པའོ་ཞེས་ཟེར་རོ། །གཞན་དག་ནི། བསྟན་བཅོས་འདི་ནི་བརྩམ་པར་བྱ་བ་མ་ཡིན་ཏེ། དགོས་པ་སོགས་དང་མི་ལྡན་པའི་ཕྱིར་བྱ་རོག་སོ་རྟོག་གི་བསྟན་བཅོས་བཞིན་ཞེས། རྩོམ་པའི་སྐབས་འགོག་པ་ལ། གང་དགོས་སོགས་བཞི་དང་ལྡན་པ་ནི་བརྩམ་པར་བྱ་བ་ཡིན་ཏེ་དཔེར་ན་གསོ་དཔྱད་ཀྱི་བསྟན་བཅོས་བཞིན། བསྟན་བཅོས་འདི་ཡང་དགོས་སོགས་བཞི་དང་ལྡན་ན་ཞེས་དོགས་པ་འགོག་པས་རྩོམ་པའི་སྐབས་འགོག་པ་བཟློག་པ་ནི་དགོས་པའོ། །ཞེས་ཟེར་རོ། །བྲམ་ཟེ་ཆེན་པོ་བདེ་བྱེད་དགའ་བ་དང་། བུད་དྷ་ཤྲཱི་ནི། དགོས་འབྲེལ་བཀོད་པས་གཞུང་གི་ཡི་གེ་མཛེས་པར་བྱས་པ་དགོས་པའོ་ཞེས་ཟེར་རོ། །སློབ་དཔོན་ཆོས་མཆོག་ནི་ངག་ལ་བརྟེན་ནས་དོན་མི་འགྱུར་གྱི་དོགས་པ་བཞི་བསལ་ནས་དོན་འགྱུར་གྱི་ཐེ་ཚོམ་བཞི་བསྐྱེད་པ་དགོས་པར་བཞེད་དོ། །གཉིས་པ་ནི། དེ་ལ་དང་པོ་ནི་མི་འཐད་དེ། སྐྱེས་བུ་ཙམ་ཞིག་གི་ཚིག་ལ་འཁྲུལ་པ་སྲིད། སྐྱེས་བུ་ཁྱད་ཅན་ཚད་མས་རྟོགས་མི་ནུས། སྐྱེས་བུས་མ་བྱས་པའི་ཚིག་ལ་ཚད་མས་གནོད་པ་དང་། ཁྱད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/LEGS BSHAD GSER PHRENG_FINE EXPLANATION, A STRING OF GOLDEN BEADS\/s05412i1.txt","subfolder":"LEGS BSHAD GSER PHRENG_FINE EXPLANATION, A STRING OF GOLDEN BEADS","origin":"Autochthonous","scripture_category":null,"reference":null},"SCCT_class":null}
{"id":550,"text":"།། སྡུག་བསྔལ་གྱི་ཚོར་བ་ཞི་བས་ཞི་བ། བདེ་བ་དམ་པ་ཐོབ་པས་གྱ་ནོམ་པ། ཁམས་གསུམ་ནས་ངེས་པར་འབྱུང་བས་ངེས་པར་འབྱུང་བ་ཞེས་བྱའོ། །དེ་ཡང་འགོག་པ་ཐོབ་པའི་རྒྱུ་ནི་ལམ་ཡིན་པར་རིག་སྟེ། ལམ་ལ་ཡང་བཞིར་ཤེས་ཏེ། ལམ། རིགས་པ། སྒྲུབ་པ། ངེས་པར་འབྱིན་པའོ། །དེ་ལ་ལམ་ནི་འཕགས་པའི་ལམ་ཡན་ལག་བརྒྱད་པ་ལ་བྱའོ། །རིགས་པ་ནི་ཚུལ་བཞིན་མ་ནོར་པས་རིགས་པའོ། །སྒྲུབ་པ་ནི་འབད་སྩོལ་དང་བཅས་པས་བསྒྲུབས་པའོ། །ངེས་པར་འབྱིན་པ་ནི་ཁམས་གསུམ་ལས་ངེས་པར་འབྱིན་པར་མཛད་པའོ། །དེ་ལྟར་རྟོགས་ཏེ་བསྒོམས་པ་ནི་འཇུག་པའི་སྒོའོ། །རྟོགས་པའི་ལྟ་བ་ནི།ཀུན་ནས་ཉོན་མོངས་པའི་ཆོས་ཀྱང་རྒྱུ་དང་འབྲས་བུ་ཙམ་དུ་ཟད་ལ། རྣམ་པར་བྱང་བའི་ཆོས་ཀྱང་རྒྱུ་དང་འབྲས་བུ་ཙམ་དུ་ཟད་དེ་མུ་སྟེགས་ཀྱི་བྱེད་པ་པོ་བྱ་བ་མེད་པས། གང་ཟག་ལ་བདག་མེད་པར་རྟོགས་པའོ། །སྒྲིབ་པ་སྤོང་བའི་རིམ་པ་ནི། ཉོན་མོངས་པའི་སྒྲིབ་པ་ཕྱོགས་གཅིག་ཏུ་ཟད་ཅེ་བྱའོ། །སྤྱོད་པའི་ཐབས་ནི་བདག་གི་དོན་གཅིག་ཏུ་སྤྱོད་དེ།དྲི་མས་དྲི་མ་མི་འཁྲུ་བ་དང་འདྲའོ། །ཞེས་ཟེར་རོ། །མཐར་ཕྱིན་པའི་འབྲས་བུ་ནི་དགྲ་བཅོམ་པའི་འབྲས་བུ་ཐོབ་བོ། །པྲ་ཏྱེ་ཀ་ཡཱ་ན་ཞེས་བྱ་བ། ཐེག་པ་འབྲིང་པོ་རང་སངས་རྒྱས་ཀྱི་ཐེག་པ་ལ་ཡང་དབྱེ་ན་རྣམ་པ་ལྔ་སྟེ། འཇུག་པའི་སྒོ་ནི་རྟེན་ཅིང་འབྲེལ་བ་ཡན་ལག་བཅུ་གཉིས་ཀྱི་སྒོ་ནས་འཇུག་སྟེ། དེ་ཡང་ཕྱི་རྟེན་ཅིང་འབྲེལ་བ་དང་ཡན་ལག་བཅུ་གཉིས་རྟོགས་པའི་ཚུལ་ནི། འབྲས་བུའི་སྒོ་ནས་རྟོགས་པ་ཏེ། དེ་ཡང་འབྲས་བུ་ས་ལུའི་ལྗངས་པའམ། ཤིང་ལྗོན་པའི་སྒོ་ནས་དཔྱད་པ་ལས་རྟོགས་ཏེ།དེ་ཡང་འབྲས་བུ་འདི་གང་ལས་བྱུང་ཞེས་བརྟགས་པས་མེ་ཏོག་ལས་བྱུང་བར་རིག་སྟེ། དེ་བཞིན་དུ་གང་ནས་གང་དུ་རྩ་བ་བཅད་པ་ལས། ས་བོན་ལས་སྐྱེ་བའི་བར་དུ་རྒྱུ་དྲུག་དང་འབྱུང་བ་ཆེན་པོ་བཞི་ལ་སོགས་པ་རྐྱེན་དྲུག་སྟེ། དེ་ལྟར་བཅུ་གཉིས་ཚོགས་པ་ལས་སྐྱེ་བ་ལྟ་ཞིག་ཅེས་དཔྱད་ནས། རང་བཞིན་མེད་པར་རྟོགས་པའོ། །དེ་བཞིན་དུ་ནང་རྟེན་ཅིང་འབྲེལ་བར་བྱུང་བ་ཡང༌། དུར་ཁྲོད་དུ་སོང་སྟེ།མིའི་རོ་ལ་དཔྱད་པས། དང་པོར་འཁོར་བའི་ཉེས་དམིགས་རྒ་ཤི་མཐོང་ནས། དེ་ཅི་ལས་བྱུང་ཞེས་བརྟགས་པ་ལས། དེའི་རྒྱུ་ནི་སྐྱེ་བ་ཡིན་པར་རིག་ནས། དེ་བཞིན་དུ་གོང་ནས་གོང་དུ་རྩད་བཅད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.iii (Rong-zom_gsung_bum)\/B.iii.2_non-tantric expositions\/lta ba dang grub mtha_ sna tshogs pa brjed byang du bgyis pa bzhugs so.txt","subfolder":"B.iii.2_non-tantric expositions","origin":"Autochthonous","scripture_category":null,"reference":"B.iii"},"SCCT_class":null}
{"id":551,"text":"བཅུ་དྲུག་གོ་།ཕྱག་མཚན་མི་འདྲ་སྟེ། རྡོ་རྗེ་སེམས་དཔའི་ཕྱག་ན་རྡོ་རྗེ་བསྣམས་པ་ནས་ཁུ་ཚུར་ཏེ། བྱེ་བྲག་གི་ཆོས་གསུམ་མོ། ། གོ་རིམ་ངེས་པའི་རྒྱུ་མཚན་ནི། རགས་པའི་དབང་དུ་བྱས་ན་སེམས་ཅན་རྣམས་སངས་རྒྱས་ཐོབ་པར་འདོད་ན། སྟོང་ཉིད་དུ་བསྒོམ་དགོས་པས། ཤར་ཕྱོགས་ཀྱི་སྟོང་པའི་སེམས་ཅན་བསྟན། དེ་ལ་ཡང་མཚན་མར་བཟུང་ན་འཆིང་བས། ལྷོ་ཕྱོགས་ཀྱི་མཚན་མ་མེད་པའི་སེམས་དཔའ་བཞི་བསྟན། དེ་ཡང་གཞན་གྱི་དོན་མ་བྱས་ན་ཐེག་པ་ཆུང་ངུར་ལྷུང་བས་ནུབ་ཕྱོགས་ཀྱི་གཞན་དོན་གྱིས་སེམས་དཔའ་བཞི་བསྟན། དེ་ལྟར་གཞན་དོན་བྱས་ཀྱང་དཀོན་མཆོག་མ་མཆོད་ན་དངོས་གྲུབ་མི་འགྲུབ་པས་བྱང་ཕྱོགས་ཀྱི་མཆོད་པའི་སེམས་དཔའ་བཞི་བསྟན་ནོ། །ཕྲ་བའི་དབང་དུ་བྱས་ན་སེམས་ཅན་ཐམས་ཅད་སངས་རྒྱས་པར་བྱེད་པ་ལ་བྱང་ཆུབ་མཆོག་ཏུ་སེམས་བསྐྱེད་དགོས་པས་སེམས་བསྐྱེད་ལ་སྦྱོར་བའི་བརྡར་རྡོ་རྗེ་སེམས་དཔས་རྡོ་རྗེ་བསྣམས་པའོ། །སེམས་བསྐྱེད་ཀྱི་དོན་ལ་མི་འཇུག་པའི་བརྡར་བསྡུ་བའི་དངོས་པོ་བཞིས་དྲངས་ནས་དེ་ལ་འཇུག་པའི་བརྡར་རྡོ་རྗེ་རྒྱལ་པོས་ལྕགས་ཀྱུ་བཟུང་། སེམས་བསྐྱེད་པ་བཅུག་པ་ཙམ་གྱིས་མི་འོང་སྟེ། དེ་ལ་ཡང་ནས་ཡང་དུ་ཆགས་པར་བྱ་བའི་བརྡར་རྡོ་རྗེ་ཆགས་པས་མདའ་གཞུ་གཟུང་བའོ། །དེ་ལ་ཆགས་པ་ཙམ་གྱིས་ཀྱང་མི་ཕན་ཏེ། བརྩོན་འགྲུས་ཀྱིས་མྱུར་དུ་མཐར་ཕྱིན་པར་བྱའོ། །བྱ་བའི་བརྡར་རྡོ་རྗེ་ལེགས་པའི་ཕྱག་ཏུ་སེ་གོལ་གཟུང་བའོ། །ལྷོ་ཕྱོགས་ཀྱི་གོ་རིམ་ནི་སེམས་ཅན་རྣམས་སངས་རྒྱ་བར་བྱེད་པ་ལ་དབང་བསྐུར་བའི་དགོས་པའི་དབང་བསྐུར་བ་སྦྱོར་བའི་བརྡར་རྡོ་རྗེ་རིན་ཆེན་གྱིས་རིན་པོ་ཆེ་གཟུང་བའོ། །དབང་བསྐུར་བའི་དུས་སུ་གདུལ་བྱའི་མ་རིག་པའི་མུན་པ་བསལ་ཅིང་ཡེ་ཤེས་ཀྱི་སྣང་བ་བསྐྱེད་པའི་བརྡར། རྡོ་རྗེ་ཉི་མས་ཉི་མ་གཟུང་བའོ། ། དེ་ལྟར་དབང་བསྐྱར་ཡེ་ཤེས་ཀྱི་སྣང་བ་བསྐྱེད་ཀྱང་སངས་རྒྱས་ཐོབ་པར་བྱེད་པ་ལ་སྦྱིན་པ་ལ་དགོད་དགོས་པས། དེའི་བརྡར་རྡོ་རྗེ་རྒྱལ་མཚན་གྱིས་རྒྱལ་མཚན་གཟུང་། དེ་ལྟར་སྦྱིན་པ་ལ་བཀོད་ཀྱང་སེམས་ཅན་རྣམས་ལ་ཆོས་བཤད་ནས་ཆོས་ཉིད་ཀྱིས་དགའ་བ་བསྐྱེད་པའམ། དགྱེས་པའི་བརྡར་རྡོ་རྗེ་བཞད་པས་སོའི་ཕྲེང་བ་གཟུང་བའོ། ། ནུབ་ཕྱོགས་ཀྱི་གོ་རིམ་ནི་སེམས་ཅན་ཐམས་ཅད་སངས་རྒྱ་བར","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2673_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":552,"text":"༄༅། །སུ་ལེན་བྱིན་རློབས། །དེ་ཡི་མཐུ་ལས་ཁ་སྦྱོར་བདུན་ལྡན་མགོན། །ཟུང་འཇུག་རྡོ་རྗེ་འཆང་དབང་མྱུར་འགྲུབ་སྟེ། །མཐའ་ཀླས་ཡིད་ཅན་ཀུན་ཀྱང་རྣམ་འདྲེན་སར། །འཁྲིང་པའི་དེད་དཔོན་ཉིད་དུ་བདག་གྱུར་ཅིག་།ཅེས་པ་དང་། གཞན་ཡང་། བློ་བཟང་བསྟན་པའི་གདུགས་དཀར་ས་གསུམ་བླར། །བསྒྲེང་འདོད་ལྷག་བསམ་ཆེས་དཀར་བསྐལ་བཟང་འགྲོ། །འདྲེན་མཛད་རྒྱ་མཚོའི་བླ་མ་སྐྱབས་གནས་ཀུན། །འདུས་ཞལ་དྲིན་ཅན་རྗེ་ལ་གསོལ་བ་འདེབས། །ཞེས་པ་སོགས་ཅི་ཙམ་འདོད་པའི་གསོལ་འདེབས་མཐར། །སྐྱབས་གནས་ཀུན་འདུས་དྲིན་ཅན་རྩ་བའི་བླ་མ་རིན་པོ་ཆེ་ལ་གསོལ་བ་འདེབས་སོ། །བདག་གི་ལུས་ངག་ཡིད་གསུམ་བྱིན་གྱིས་རློབ་ཏུ་གསོལ། །ངེས་པར་འབྱུང་བའི་བསམ་བ་བཅོས་མ་མ་ཡིན་པས་དྲངས་ཏེ་བྱམས་པ་དང་སྙིང་རྗེ་བྱང་ཆུབ་ཀྱི་སེམས་མཐའ་བྲལ་དབུ་མའི་ལྟ་བ་ཕྱིན་དྲུག་གི་སྤྱོད་པ་སྤྱི་དང་། །རྡོ་རྗེ་ཐེག་པའི་རིམ་གཉིས་ཀྱི་རྣལ་འབྱོར་ཟབ་མ་ཉམས་སུ་ལེན་ནུས་པར་བྱིན་གྱིས་རློབ་ཏུ་གསོལ། ཚེ་རབས་ཐམས་ཅད་དུ་འཕགས་པ་གྲུ་འཛིན་གྱི་བདག་པོས་ཐེག་པའི་ཆེན་པོའི་དགེ་བའི་བཤེས་གཉེན་མཛད་དེ་འགྲོ་བ་ཐམས་ཅད་སྒྲོལ་བའི་དེད་དཔོན་ཆེན་པོར་འགྱུར་བར་བྱིན་གྱིས་རློབ་ཏུ་གསོལ། །ཞེས་གསོལ་བ་བཏབ་པས་བླ་མའི་སྤྱི་བོའི་ཨོཾ་ལས་སྐུ་ཡི་ཡོན་ཏན་ཐམས་ཅད་ཀྱི་ངོ་བོ་འོད་ཟེར་དཀར་པོ་འཕྲོས། རང་གི་སྤྱི་བོར་ཐིམ་པས་ལུས་ཀྱི་སྒོ་ནས་བསགས་པའི་སྡིག་སྒྲིབ་ཐམས་ཅད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/bla ma_i rnal _byor_practices for honoring ones lama\/RGYAL BA BDUN PA SKAL BZANG RGYA MTSO_GYALWA DUNPA KELSANG GYATSO\/s05829e.txt","subfolder":"RGYAL BA BDUN PA SKAL BZANG RGYA MTSO_GYALWA DUNPA KELSANG GYATSO","origin":"Autochthonous","scripture_category":null,"reference":null},"SCCT_class":null}
{"id":553,"text":"༄༅། །མ་ཐག་ཏུ་པཎ་ཆེན་རིན་པོ་ཆེ་ལས་དང་པ་ཐོབ་པ་ལྟ་དུའི་དགྱེས་པ་ཆེན་པོ་བྱུང་བ་ཡིན་པ་འདུག། དེ་ནས་རི་བོ་བདེ་ཆེན་གྱི་གཞལ་ཡས་ཁང་གི་སྟེང་དུ་སྤྱན་དྲངས་བཀུར་སྟི་ཕུལ་དུ་བྱུང་བ་མཛད། ཐོག་མར་དཔལ་ལྡན་ལྷ་མོའི་བཀའ་ཞིག་གནང་དགོས་ཞུས་པས། དང་པོ་བོ་དོང་དུ་བྱས་ཟིན་པས་ད་བསྐྱར་ལྡབ་མི་དགོས་བྱ་བ་དང་། གཞན་ཡང་སྔོན་རྗེ་ཉིད་པ་ལ་པོར་པཎྜི་ཏ་ཅིག་ཏུ་འཁྲུངས་དུས་ཁྱེད་དེ་དུས་འཁོར་འདི་ལྟ་བུ་ཞིག་ཡིན་གསུངས་པས་པཎ་ཆེན་ཉིད་ཀྱང་ཐུགས་ཚིམ་ཞིང་མོས་གུས་ཕུལ་དུ་ཕྱིན་པ་འཁྲུངས། དེ་ནས་ཉིན་ཅིག་ན་བཟའ་ཆ་ཚང་ལ་སོགས་པའི་འབུལ་བ་བསམ་གྱིས་མི་ཁྱབ་པ་མཛད་དེ་པཎ་ཆེན་རིན་པོ་ཆེས་ཞབས་སྤྱི་པོར་བླངས་ཏེ། དགེ་བའི་བཤེས་གཉེན་པ་ལགས། ཁྱེད་ནི་འབྲོམ་སྟོན་པ་རྒྱལ་བའི་འབྱུང་གནས་དངོས་ཡིན། བདག་རྡོག་ལེགས་པའི་ཤེས་རབ་མིན་ཡང་དེའི་གདན་ས་པ་ཡིན་པས་སྔོན་ཡེར་པ་ལྷ་རི་སྙིང་པོའི་མགུལ་དུ་རྡོག་ལེགས་པའི་ཤེས་རབ་ཀྱིས་ཇོ་བོ་ཡབ་སྲས་ལ་ཆོས་ཀྱི་འཁོར་ལོ་བསྐོར་བར་གསོལ་བ་བཏབ་པ་ལྟར་བདག་ཀྱང་གསོལ་བ་འདེབས་ན། བཀའ་གདམས་ཀྱི་བསྟན་པ་རྒྱས་པ་དང་། འགྲོ་བ་མ་ལུས་པའི་ཕན་བདེ་སྤེལ་བའི་ཕྱིར་གླེགས་བམ་རིན་པོ་ཆེའི་ཟབ་པ་དང་རྒྱ་ཆེ་བའི་ཆོས་ཀྱི་ཆར་བ་གངས་ཅན་ཀྱི་འཛིན་མའི་ཁྱོན་ཐམས་ཅད་དུ་འབེབས་པར་མཛད་དུ་གསོལ་ཞེས་གསོལ་བ་བཏབ། དའི་ཆེ་གངས་ཅན་གྱི་མགོན་པོ་སྤྲུལ་སྐུ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.12 (BLA BRGYUD_LAMA LINEAGE)\/LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION\/S05985E2.TXT","subfolder":"LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION","origin":"Autochthonous","scripture_category":null,"reference":null},"SCCT_class":null}
{"id":554,"text":"ཀྱི་དབང་དུ་བྱས་ནས་ལུས་ཀྱི་ལས་གཙོར་གྱུར་པ་ནི། རྡུལ་བྲལ་ཚོགས་རྣམས་སྡང་བས་སྲོག་བཅད་དང་། །དགེ་འདུན་དཀོར་མང་བསྒྱུར་ཞིང་སྤྱད་བྱིན་བསྲེགས། །དམྱལ་བ་ཡི་དྭགས་མ་རུངས་ལུས་ལྡན་པ། །སྡུག་བསྔལ་ཤུགས་དྲག་བརྣག་དཀའ་མནར་བར་འཁོར། །ལས་བརྒྱ་པ་ལས་ཇི་སྐད་དུ་སེམས་ཅན་དམྱལ་བ་ལུས་ཆེ་ཞིང་དམུས་ལོང་དུ་གྱུར་པ་ཞིག་ལུས་ཞུ་རླུབས་སུ་རྨས་ཁྱབ་སྟེ་ཐམས་ཅད་དུ་སྲིན་ཞུགས་ནས་མི་བཟོད་པས་ཕན་ཚུན་བརྒྱུགས་པ་ན། ཐང་དང་ཆུ་དང་ནམ་ཁའ་གང་དུ་ཕྱིན་པར་སེངྒེ་དང་ཆུ་སྲིན་དང་བྱ་རོག་ལ་སོགས་པས་ཟ་ལ། ནགས་སུ་ནི་ཤལ་མ་ལིའི་རལ་གྲི་ལ་སོགས་པ་འབབ་བོ། །རྩིག་གསེབ་ལ་སོགས་པར་བྲོས་པ་ན་ལས་ལས་སྐྱེས་པའི་མི་དག་གིས་མཚོན་སྣ་ཚོགས་འདེབས་སོ།། སྟོན་པས་སྐྱོ་བ་མང་པོ་སྐྱེ་བ་བསྐྱེད་པས་གདུལ་བའི་ཕྱིར་སེམས་ཅན་དེ་ཆུ་ཀླུང་ཁང་ལྡན་གྱི་འགྲམ་དུ་བཞག་གོ་།དེ་ན་ཚ་མི་བཟོད་དེ་བརྒྱུགས་པ་ན་སྔར་གྱི་གནོད་པ་དེ་རྣམས་ཀུན་མྱོང་བའི་ངུ་སྐད་ཀྱིས་མཉན་ཡོད་ཐམས་ཅད་ཁྱབ་པས་ཐམས་ཅད་བརྒྱུགས་ནས་བལྟ་བའི་ཕྱིར་དེར་འདུས་སོ། །སྟོན་པ་འཁོར་དང་བཅས་པའང་དེར་བྱོན་ནས་དེས་ཚེ་རབས་དྲན་ཞིང་མིའི་སྐད་སྨྲ་བར་བྱིན་གྱིས་བརླབས་ཏེ་བཀའ་སྩལ་པ་ལ། བཞིན་བཟང་ཁྱོད་སྒམ་པོ་ཡིན་ནམ། གསོལ་པ་བདག་སྒམ་པོ་ལགས་སོ། །ལུས་དང་ངག་དང་ཡིད་ཀྱིས་ཉེས་པར་སྤྱོད་པ་མི་སྡུག་པ་མི་འདོད་པ་ཡིད་དུ་མི་འོང་བ་ཡོད་དམ། མཆིས་ལགས་སོ། །ཁྱོད་ཀྱི་མི་དགེ་བའི་བཤེས་གཉེན་སུ་ཡིན། རང་གི་སེམས་ལགས་སོ་ཞེའོ། །ཀུན་དགའ་བོས་དེའི་རྒྱུ་ཞུས་པས། སྔོན་སངས་རྒྱས་འོད་ཟེར་ཅན་གྱི་དགྲ་བཅོམ་པ་ཞིག་འཁོར་ལྔ་བརྒྱ་དང་བསྐྱེད་མོས་ཚལ་ཞིག་ཏུ་རྒན་རིམ་གྱིས་ཤིང་དྲུང་དེར་བསམ་གཏན་བྱེད་པ་ན། རྒྱལ་པོ་སྒམ་པོ་དེར་སོང་བའི་བཙུན་མོ་དག་འཁྱམས་པས་དེ་དག་མཐོང་ནས་དད་པར་གྱུར་ཏེ། རྒན་པ་དེ་ལ་ཆོས་ཉན་པ་དང་། རྒྱལ་པོས་སྒྲ་དེ་ཐོས་པས་རལ་གྲི་ཕྱུང་སྟེ་སོང་བ་དང་མཐོང་ནས་ངའི་བཙུན་མོ་འཁོར་བསླད་དོ་སྙམ་སྟེ་ཁྲོས་པས་འཁོར་དག་ལ་བསྒོ་ནས། དེ་རྣམས་ལྕག་གིས་ལུས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/BSTAN RIM CHEN MO_GREAT BOOK ON THE STEPS OF THE TEACHING\/sl00070n1.txt","subfolder":"BSTAN RIM CHEN MO_GREAT BOOK ON THE STEPS OF THE TEACHING","origin":"Autochthonous","scripture_category":null,"reference":null},"SCCT_class":null}
{"id":555,"text":"ཅ་འཚོ་མོ་སྐྱིད་གཉིས་ཀྱིས་རས་སུ་སྐུ་འཁྲུངས། རབ་བྱུང་བཅུ་དྲུག་པའི་ས་ཕོ་འབྲུག་ལོ་སྟེ་སྤྱི་ལོ་༡༩༢༨་ལོར་སྐུ་གཤེགས། ཁོང་གི་བྱིས་པའི་མིང་ལ་གུར་མགོན་སྐྱབས་ཞེས་འབོད། དགུང་ལོ་དྲུག་པར་རོང་བོ་དགོན་ཆེན་སྐུ་གོང་མའི་བཞུགས་གནས་ཀྱི་ཁྲིར་བཀོད། ལྷ་སྡེ་དགེ་འདུན་ཡོན་ཏན་ལས་ཡི་གེའི་འབྲི་ཀློག་དང་ཆོས་སྤྱོད་རིགས་ལ་ལེགས་པར་སྦྱངས། དགུང་ལོ་བརྒྱད་པར་མཁན་ཆེན་བློ་བཟང་ལུང་རིགས་རྒྱ་མཚོ་ལས་རབ་ཏུ་བྱུང་ཞིང་དགེ་ཚུལ་གྱི་སྡོམ་པ་བཞེས། ཤིང་བཟའ་བློ་བཟང་བསྟན་པའི་དབང་ཕྱུག་ཚུལ་ཁྲིམས་ཕུན་ཚོགས་ལས་དབང་ལུང་མང་དུ་གསན། དགུང་ལོ་བཅུ་གཅིག་པར་རོང་བོ་དགོན་ཆེན་བདེ་ཆེན་ཆོས་འཁོར་གླིང་གི་རྩོད་གྲྭར་ཞུགས། དགེ་བཤེས་དགེ་འདུན་བསྟན་འཛིན། མཁན་ཆེན་དགེ་འདུན་འོད་ཟེར། དགེ་བཤེས་སྐྱི་རམས་པ་སོགས་ཡོངས་འཛིན་དུ་བསྟེན་ནས་དཔེ་ཁྲིད་ཅི་རིགས་ཞུས། དགུང་ལོ་བཅུ་དགུ་པར་མཁན་ཆེན་བློ་བཟང་ལུང་རིགས་རྒྱ་མཚོ་ལས་དགེ་སློང་གི་སྡོམ་པ་བཞེས་ཏེ་མཚན་ལ་འཇམ་དབྱངས་ཐུབ་བསྟན་རྒྱ་མཚོ་དཔལ་བཟང་པོ་ཞེས་གསོལ། དགུང་ལོ་ཉེར་གསུམ་པར་དགེ་འདུན་བསྟན་འཛིན་རྒྱ་མཚོ་དང་། བློ་བཟང་སྐལ་ལྡན་བསྟན་པའི་རྒྱལ་མཚན་ཕྱོགས་ལས་རྣམ་རྒྱལ། གྲུབ་ཆེན་འཇིགས་མེད་བསམ་གཏན། རྭ་རྒྱའི་སྤྲུལ་སྐུ་བློ་བཟང་ཚུལ་ཁྲིམས་རྒྱ་མཚོ་སོགས་མཁས་གྲུབ་དམ་པ་མང་པོའི་ཞབས་ལ་གཏུགས་ཏེ་ཟབ་གསང་ཆོས་ཀྱི་བདུད་རྩིས་ཐུགས་ཀྱི་བུམ་བཟང་ཡོངས་སུ་བཀང་། དགུང་ལོ་ཉེར་དགུ་བར་གདན་ས་ཆེན་པོའི་མཁན་ཁྲིར་བཞུགས་ཏེ་གདུལ་བྱ་མཐའ་ཡས་པའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/SPYI_GENERAL PRESENTATIONS\/s12327e.txt","subfolder":"SPYI_GENERAL PRESENTATIONS","origin":"Autochthonous","scripture_category":null,"reference":null},"SCCT_class":null}
{"id":556,"text":"།། བརྟག༌པ༌དང༌པོའི་ལེའུ་བཅུ་པར་དབང་བཞིའི་ཚིགས་སུ་བཅད་པ་མ་བཤད་དེ། ལེའུ་འདི་ནས་བཤད་པས་ལེའུ་བཅུ་པའི་མ་ཚང་བ་ཁ་སྐོང་བའོ། ། བརྟག་པ་དང་པོའི་ལེའུ་གསུམ་པའི་བསྐྱེད་རིམ་དང་། ལེའུ་ལྔ་པ་དང་། ལེའུ་བརྒྱད་པའི་ལས་ཀྱི་ཕྱག་རྒྱ་མ་བསྟེན་པ་ལ་རྡོ་རྗེ་པདྨ་བྱིན་གྱིས་བརླབ་པ་དགོས་པས། དེ་འདི་ནས་བཤད་པས་ལེའུ་གསུམ་པོ་དེའི་མ་ཚང་བ་ཁ་སྐོང་བའོ། ། དང་པོ་དབང་བཞིའི་ཚིགས་བཅད་སྟོན་ཏེ། དེ་ནས་ཀྱི་ཚིག་གཉིས་ཀྱིས་བཤད་པར་ཞལ་གྱིས་བཞེས་པའོ། ། །རྡོ་རྗེའི་ཚིགས་བཅད་ཀྱིས་དལ་གྱི་ཤར་ཕྱོགས་སུ་སློབ་མ་ལ་རྡོ་རྗེ་དྲིལ་བུ་གཏད་དེ། སློབ་དཔོན་གྱི་དབང་གི་རྗེས་སུ་གནང་བའོ། །དལ་གྱི་ལྷོ་ཕྱོགས་སུ་དངོས་ཀྱི་རིག་མའམ། ཡིད་ཀྱི་རིག་མ་དང་སྙོམས་འཇུག་བྱས་ཏེ། བའི་འོ་མ་དང་བདུད་རྩི་རིལ་བུ་སྦྱར་ཏེ། འདིར་སྦྱིན་པ་ནི། ཇི་ལྟར་འདས་པའི་སངས་རྒྱས་རྣམས་ཀྱིས་བྱང་ཆུབ་ཀྱི་སྲས་པོ་རྡོ་རྗེ་སྙིང་པོ་ལ་དབང་བསྐུར་བ་བཞིན།སློབ་དཔོན་བདག་གིས་ཀྱང་གསང་བའི་དབང་གི་རྫས་བྱང་ཆུབ་ཀྱི་སེམས་ཀྱི་ཆུ་རྒྱུན་གྱིས་དོ་ནུབ་སློབ་མ་ཡང་དབང་བསྐུར་རོ་ཞེས་བརྗོད་ལ་སྦྱིན། དེ་ནས་དལ་གྱི་ནུབ་ངོས་སུ་དངོས་ཀྱི་རིག་མའམ། ཡིད་ཀྱི་རིག་མ་སློབ་མ་ལ་ཚིག་འདིས་གཏད་དེ། ལྷ་མོ་དངོས་སམ་ཡིད་ཀྱི་རིག་མ་འདི་ལྷན་ཅིག་སྐྱེས་པའི་ཡེ་ཤེས་དགའ་བ་སྦྱིན་པ། ལྷན་ཅིག་སྐྱེས་པའི་གནས་ལུགས་སྦྱིན་པའི་ཕྱག་རྒྱ་མ་ཡིན། སྣ་ཚོགས་གཟུགས་ཅན་ནི་དགའ་བ་བཞི་དང་སྐད་ཅིག་མ་བཞིའོ། །ཡིད་འོང་མ་ནི་ལྷའོ། །དེ་རང་དོན་དུ་ཁྱེར་ཅིག་།རང་གཞན་གཉིས་ཀའི་དོན་བྱེད་པའི་སློབ་མ་ལ་སེམས་དཔའ་ཆེན་པོ་ཞེས་བོས་ཏེ། ལྷ་མོ་འདི་ཁྱེར་ལ་ལྷན་ཅིག་སྐྱེས་པའི་ཡེ་ཤེས་རྒྱུད་ལ་བསྐྱེད་པའི་མཆོད་པ་གྱིས་ཤིག་པའོ། ། དེ་ནས་དལ་གྱི་བྱང་ཕྱོགས་སུ་ཚིག་དབང་རིན་པོ་ཆེ་བསྐུར་བར་སྟོན་ཏེ། དབང་གསུམ་པའི་དུས་གོ་ཕྱེས་པའི་ལྷན་ཅིག་སྐྱེས་པའི་ཡེ་ཤེས་འདི་ནི་ཆེས་ཕྲ་བ་ཤིན་ཏུ་རྟོགས་པར་དཀའ་བའོ། །རྡོ་རྗེ་ནི་རྣམ་རྟོག་གིས་མི་ཕྱེད་པའོ། །ནམ་མཁའི་དབྱིངས་དེས་ཐམས་ཅད་ལ་ཁྱབ་པའོ། ། །རྡུལ་བྲལ་ཉོན་མོངས་པ་དང་བྲལ་བའོ། །དེའི་དོན་མཐར་ཕྱིན་པ་སྟེ། དངོས་པོ་གཤིས་ཀྱི་དོན་ཇི་ལྟར་གཏན་ལ་ཕེབས་པའོ། །སྤྲོས་པ་དང་མཚན་མའི་རྟོག་པ་ཐམས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2669_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":557,"text":"པདྨ་ཅན་དུ་བརྗོད། །ཕལ་ཆེར་རྩ་པདྨ་ཅན་བྱ་བའི་རིགས་སུ་བརྗོད། དེ་ལྟ་བུའི་ཕྱག་རྒྱ་དེ་ནི། རྩ་སྣ་རིང་བ། བདེ་བ་ཆེ་བ། མཁའ་འགྲོ་མ་དང་སངས་རྒྱས་ཐམས་ཅད་ཀྱིས་བྱིན་གྱིས་བརླབས་པའི་རིགས་ཡིན། ལྷན་ཅིག་སྐྱེས་པའི་གཟུགས་ཅན་མ། དེ་ལ་བརྟེན་ནས་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་མྱོང་རྒྱུད་ལ་སྐྱེ་བའི་རྟེན་ནམ་གཟུགས་ཅན་མ། དེ་རྙེད་ན་ནི་དངོས་གྲུབ་འགྱུར། །དེ་ལྟ་བུའི་ལས་ཀྱི་ཕྱག་རྒྱ་དེ་རྙེད་ན། ཐེ་ཚོམ་མེད་པར་ངེས་པར་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པའི་རྒྱུར་འགྱུར། ད་སྨོན་ལམ་གདབ་ཐབས་སྟོན་པ། དེ་ནས་རྣལ་འབྱོར་མ་བདག་མེད་མས་གསོལ་བ། ལས་ཀྱི་ཕྱག་རྒྱ་བརྟག་ཐབས་བཤད་པའི་རྗེས་དེ་ནས། ཡུམ་བདག་མེད་མས་གསོལ་པ། བཅོམ་ལྡན་འདས་སྨོན་ལམ་ཇི་ལྟར་གདབ་པར་བཅོམ་ལྡན་འདས་ཞེས་བོས་ནས་བསྐྱེད་རྫོགས་སྒོམ་པའི་ཐུན་མཚམས་སུ་བགྱི། སྨོན་ལམ་ཇི་ལྟར་གདབ་པར་བགྱི་བྱས་ནས་དྲིས་པས། ལན། བཅོམ་ལྡན་འདས་ཀྱིས་བཀའ་སྩལ་པ། རིགས་སུ་སྐྱེ་དང་དམ་ཚིག་ཅན། །བཅོམ་ལྡན་འདས་དཔལ་ཀྱེ་རྡོ་རྗེའི་རིགས་སུ་སྐྱེ་བ་དང་། དམ་ཚིག་ཅན་བཟའ་བ་དང་བཏུང་བའི་དམ་ཚིག་དང་ལྡན་པ་ཡིན། སྨོ་མེད་ཀྱེ་ཡི་རྡོ་རྗེ་སྟོན། །སྨྱོ་མེད་འཇིག་རྟེན་གྱི་ཐོ་ཅོ་མི་བྱེད་པ་ལ་ཟེར། ཐོ་ཅོ་གང་ལ་ཟེར་ན། བསྙེན་པ་མ་སོང་བར་ལས་ལ་སྦྱར་ན་འཇིག་རྟེན་གྱི་ཐོ་ཅོ་ཡིན། རང་ལ་ནུས་པ་མེད་པར་གྱིས་བགེགས་འདུལ་ན་འཇིག་རྟེན་གྱི་ཐོ་ཅོ། ། ཏིང་ངེ་འཛིན་ལ་བརྟན་པ་མ་ཐོབ་པར་སྤྱོད་པ་བྱེད་ན་འཇིག་རྟེན་གྱི་ཐོ་ཅོ། རང་ལ་སྡོམ་པ་མེད་པར་གཞན་གྱི་མཁནཔོ་བྱེད་ན་འཇིག་རྟེན་གྱི་ཐོ་ཅོ་ཡིན་པས་འཇིག་རྟེན་གྱི་ཐོ་ཅོ་དེ་ལྟ་བུ་མི་བྱེད་པར་ཀྱེའི་རྡོ་རྗེ་སྟོན། བཅོམ་ལྡན་འདས་ཀྱེའི་རྡོ་རྗེ་འདི་ཉན་པ། འཆད་པ། སྒོམ་པ། སྟོན་པར་ཤོག་།བླ་མ་ལ་གུས་སྙིང་རྗེ་ལྡན། །ལུས་ངག་ཡིད་གསུམ་བླ་མ་ལ་གུས་ཤིང་། སེམས་ཅན་ཐམས་ཅད་ལ་མི་དམིགས་པའི་སྙིང་རྗེ་ཆེན་པོ་དང་ལྡན་པར་ཤོག་། སྐྱེ་ཞིང་སྐྱེ་བར་འགྱུར་བར་ཤོག་།སྐྱེ་ཞིང་ཕྱི་མ་སྐྱེ་བར་འགྱུར་བ་ཡང་ཕྱི་མ་ཡང་དེ་ལྟ་བུར་སྐྱེ་བར་ཤོག་།དེ་བསྐྱེད་རིམ་གྱི་སྨོན་ལམ་ཡིན། རྫོགས་རིམ་གྱི་སྨོན་ལམ། ལག་པས་རྡོ་རྗེ་དྲིལ་བུ་འཁྲོལ། །རང་གི་ལག་གིས་ཉམས་སུ་ལེན་པའི་དུས་ན། རྡོ་རྗེ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2679_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":558,"text":"༄༅། །པས་དངོས་སུ་བསྟན་པའི་ཕྱིར་འོང་ཚེ་གཅིག་པར་ཆད་གཅིག་པ་པའི་མིང་ཅན་གཅིག། བར་སྐྱེས་ནས་དང་། །བྱེད་དང་བྱེད་མིན། ཞེས་བས་དངོས་སུ་བསྟན་པ་འདའ་བ་བཞིའི་མིང་ཅན་བཞི། འོག་མིན་འགྲོ། །འཕར་གསུམ་སྲིད་རྩེའི་མཐར་ཐུག་གྲོ། ཞེས་པས་དངོས་སུ་བསྟན་པ་འཕར་བ་གསུམ་དང་གོང་འཕོ་གཅིག་ཏུ་བྱས་པའི་གོང་འཕོ་བའི་མིང་ཅན་གཅིག། གཟུགས་ཀྱི་ཆགས་བཅོམ། ཞེས་པས་དངོས་སུ་བསྟན་པ་གཟུགས་མེད་ཉེར་འགྲོའི་ཕྱིར་མི་འོང་གི་མིང་ཅན་གཅིག། མཐོང་བ་ཡི། །ཆོས་ལ་ཞི། ཞེས་པས་དངོས་སུ་བསྟན་པ་མཐོང་ཆོས་ཞིའི་མིང་ཅན་གཅིག། ལུས་མངོན་སུམ་བྱེད། །ཅེས་པའི་དངོས་སུ་བསྟན་པ། ལུས་མངོན་བྱེད་ཀྱི་མིང་ཅན་གཅིག། བསེ་རུ། ཞེས་པས་དངོས་སུ་བསྟན་པ་བསེ་རུ་རང་སངས་རྒྱས་ཀྱི་མིང་ཅན་གཅིག་རྣམས་སུ་ཡོད་པའི་ཕྱིར། གཉིས་པ་གྲུབ་སྟེ། རྒྱུན་ཞུགས་འབྲས་གནས་ཙམ་པོ་པ། ཕྱིར་འོང་འབྲས་གནས་ཙམ་པོ་པ། ཕྱིར་མི་འོང་འབྲས་གནས་ཙམ་པོ་པ། དགྲ་བཅོམ་ཞུགས་པའི་མིང་ཅན་རྣམས་སུ་ཡོད་པའི་ཕྱིར་རོ། རོང་ཊཱིཀ་པ་ནི། འཕགས་པ་ལྟར་ན་སྐྱེས་བུ་ཆེན་པོ་བརྒྱད་ལ་རྒྱུན་ཞུགས་སུ་གཏོགས་པ་ལ་དོན་གྱིས་ཐོབ་པ་རྒྱུན་ཞུགས་ཞུགས་པ་བརྒྱད་པ་དང་། འབྲས་གནས་དབང་པོ་རྣོ་རྟུལ་གཉིས་དང་། རིགས་ནས་རིགས་སྐྱེ་གཉིས་ཏེ་ལྔ། ཕྱིར་འོང་ཞུགས་པ་དད་མོས་པ་དང་། མཐོང་ཐོབ་པ་གཉིས་གཅིག་ཏུ་བྱས་པས་དོན་གྱིས་ཐོབ་པ་འབྲས་གནས་ཙམ་པོ་པ་དང་། ཁྱད་པར་ཅན་ཚེ་གཅིག་བར་ཆད་གཅིག་པ་པ་དང་གསུམ། ཕྱིར་མི་འོང་ཞུགས་པ་དད་མོས་པ་དང་མཐོང་ཐོབ་པ་གཉིས་གཅིག་ཏུ་བྱས་པས་དོན་གྱིས་ཐོབ་པ་འབྲས་གནས་ཙམ་པོ་པ་དང་། ཁྱད་པར་ཅན་ལ་བརྒྱད་དེ། འདའ་བ་བཞི་གོང་འཕོ་བ་སྟེ་ལྔ། དྲུག་པ་གཟུགས་ཀྱི་ཆགས་བཅོམ། བདུན་པ་མཐོང་ཆོས་ཞི། བརྒྱད་པ་ལུས་མངོན་བྱེད། སྐྱེས་བུ་བདུན་པ་དགྲ་བཅོམ་ཞུགས་པ། བརྒྱད་པ་རང་སངས་རྒྱས་ཀྱི་མིང་ཅན་དང་ཉི་ཤུ་ཡོད་ཟེར་བ་མི་འཐད་དེ། དབང་པོ་རྟུལ་དང་རྣོན་པོ་དག། ཅེས་པའི་ཐད་ཀྱི་ཉི་སྣང་ལས། དེ་ལ་གང་ལམ་ཤེས་པ་ཉིད་ནི་འོག་ནས་འབྱུང་བའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/SPYI DON_OVERVIEW\/s06814i2.txt","subfolder":"SPYI DON_OVERVIEW","origin":"Autochthonous","scripture_category":null,"reference":null},"SCCT_class":null}
{"id":559,"text":"ཀ་མི་གསལ། ཁོང་དགུང་ལོ་གཞོན་ནུའི་དུས་ནས་འབྲི་གུང་དགོན་དུ་ཆོས་ཞུགས་མཛད་ཅིང་མདོ་སྔགས་གཉིས་ལ་སྦྱངས་པ་དཔྱིས་ཕྱིན་པ་མཛད་ཅིང་མཁས་པ་ཆེན་པོར་གྱུར། ཁྱད་པར་དུ་མགོན་པོ་འབྲི་གུང་པ་རིག་འཛིན་ཆོས་གྲགས་ཀྱི་ཞབས་ལ་གཏུགས་ནས་གསོ་བ་རིག་པའི་གཞུང་ལུགས་རྣམས་ལ་ཐོས་བསམ་རྨད་དུ་བྱུང་བ་མཛད་པས་མཁས་པའི་སྙན་གྲགས་ཕྱོགས་བཅུར་ཁྱབ། དགུང་ལོ་སུམ་ཅུ་སོ་གཅིག་པར་༼༽གཅེས་བསྡུས་ཕན་བདེའི་སྙིང་པོའམ་འབྲི་གུང་གཅེས་བསྡུས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/SPYI_GENERAL PRESENTATIONS\/s12327e.txt","subfolder":"SPYI_GENERAL PRESENTATIONS","origin":"Autochthonous","scripture_category":null,"reference":null},"SCCT_class":null}
{"id":560,"text":"པའི་ཕྱིར་དུ་ཟླ་བ་ལ་བྲིས་པ་ཡིན་ཟེར་རོ། །གཉིས་པ་ནི། རི་རབ་འདི་ལ་བང་རིམ་བཞི་ཡོད་དོ། །བར་གྱི་ཐག་ཇི་ཙམ་ཞེ་ན། བར་གྱི་ཐག་ནི་དཔག་ཚད་སྟོང་ཕྲག་བཅུ་བཅུའོ། །འོ་ན་བང་རིམ་རྣམས་ཕྱི་ལ་ཇི་ཙམ་འཕགས་ཤེ་ན། བང་རིམ་དང་པོ་ལ་དཔག་ཚད་སྟོང་ཕྲག་དག་ནི་བཅུ་དྲུག་དང་། གཉིས་པ་ལ་སྟོང་ཕྲག་བརྒྱད་དང་། གསུམ་པ་ལ་སྟོང་ཕྲག་བཞི་དང་། བཞི་པ་ལ་སྟོང་ཕྲག་གཉིས་ཕྱིར་འཕགས་སོ། །བང་རིམ་དེ་དག་ན་གང་གནས་ཤེ་ན། བང་རིམ་དང་པོ་དེ་ལ་གནོད་སྦྱིན་ལག་ན་རིན་པོ་ཆེའི་གཞོང་པ་བདུད་རྩིས་གང་བ་ཐོགས་པ་དང་། གཉིས་པ་ན་གནོད་སྦྱིན་ལག་ན་རིན་པོ་ཆེའི་མེ་ཏོག་གི་ཕྲེང་བ་ཐོགས་པ་དང་། གསུམ་པ་ན་རྒུན་ཆང་གིས་རྟག་ཏུ་མྱོས་པ་དང་། བཞི་པ་ལ་རྒྱལ་ཆེན་བཞིའི་རིས་ཀྱི་ལྷ་རྣམས་གནས་ཏེ། དེ་ཡང་བང་རིམ་བཞི་པའི་ཤར་ཕྱོགས་ཀྱི་སྟེང་ན། ཡུལ་འཁོར་སྲུངས་ཀྱི་ཕོ་བྲང་ཡུལ་འཁོར་སྲུངས་དང་། ལྷོ་ན་འཕགས་སྐྱེས་པོའི་ཕོ་བྲང་འཕགས་སྐྱེས་པོ་དང་། ནུབ་ན་སྤྱན་མི་བཟང་གི་ཕོ་བྲང་སྣ་ཚོགས་གཟུགས་དང་། བྱང་ན་རྣམ་ཐོས་སྲས་ཀྱི་ཕོ་བྲང་ལྕང་ལོ་ཅན་ཡོད་དོ། །དེར་མ་ཟད་གསེར་གྱི་རི་ནི་བདུན་པོ་དག་ལ་ཡང་རྒྱལ་ཆེན་བཞི་པའི་ལྷ་གནས་སོ། །གཉིས་པ་ནི། ལྷུན་པོའི་རྩེ་ན་སུམ་ཅུ་རྩ་གསུམ་གྱི་ལྷ་རྣམས་གནས་སོ། །ཅིའི་ཕྱིར་སུམ་ཅུ་རྩ་གསུམ་ཞེས་བྱ་ཞེ་ན། ནོར་ལྷ་བརྒྱད། དྲག་པོ་བཅུ་གཅིག་།ཉི་མ་བཅུ་གཉིས། ཐ་སྐར་གྱི་བུ་གཞོན་ནུ་གཉིས་ཏེ་གཙོ་བོ་སུམ་ཅུ་རྩ་གསུམ་ཡོད་པས་དེ་སྐད་ཅེས་བྱ་བའམ། ཡང་ན་ཆོས་བཟང་ལྷའི་མདུན་ས་སོགས་ལྷའི་གནས་སུམ་ཅུ་རྩ་གསུམ་ཡོད་པས་དེ་སྐད་ཅེས་བྱའོ། །དེའི་ཚད་ཇི་ལྟ་བུ་ཞེ་ན། དེའི་ངོས་རེ་རེ་ལ་དཔག་ཚད་བརྒྱད་ཁྲི། མཐའ་བསྐོར་ན་གསུམ་འབུམ་ཉི་ཁྲིའོ། །ལྷུན་པོའི་ཕྱོགས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/RGYAL BA DGE _DUN GRUB_GYALWA GENDUN DRUP DALAI LAMA 1\/sl05525n.txt","subfolder":"RGYAL BA DGE _DUN GRUB_GYALWA GENDUN DRUP DALAI LAMA 1","origin":"Autochthonous","scripture_category":null,"reference":null},"SCCT_class":null}
{"id":561,"text":"༄༅། །ཀྱང་རུང་ངོ། །མི་ཟ་དགུ་ཟའི་གཏོར་ལྷག་རྣམས་གཏོར་ཟོར་གྱི་སྣོད་དུ་ཆར་བགོས་ནས་བླུགས་ཏེ་མེར་འཕང་བ་ཡང་འདུག་ཅིང་། བསྲེག་ཁང་གི་ཕ་རོལ་དུ་བསྐྱལ་ནས་འབྱུང་པོ་རྣམས་ཀྱིས་འཁྱེར་བར་བསམ་ན་འང་རུང་། མི་མོ་སོགས་ཀྱི་གཟུགས་རྣམས་ནི་ཉེར་བདུན་པ་ལན་ཆགས་ཀྱི་མགྲོན་རྣམས་ལ་བསྔོ་བ་ཡིན། ལན་ཆགས་ཀྱི་གཏོར་མ་འདི་ལན་གསུམ་བྱས་ནའང་ལེགས། གཞན་ཡང་ཁ་མཆུའི་དོགས་པ་ཡོད་ན་བར་འདིར་གདུགས་དཀར་གྱི་ལས་ཚོགས་ནས་འབྱུང་བ་ལྟར་བྱད་དགྲོལ་དང་བཀྲུ་བྱབས་བསྲུང་བ་བྱ་བ་དང་། དེ་བཞིན་དུ་སྲི་མནན་དང་ཕྱུགས་ནང་དང་གོད་ཁ་ཞི་བར་བྱེད་པ་ལྟ་བུའི་དམིགས་བསལ་ཅན་གྱི་དགོས་པ་ཡོད་ན་བྱས་ཀྱང་རུང་ངོ། །འཕེན་པའི་གོ་རིམ་ནི། ལེགས་ལྡན་མཆེད་གསུམ། ཚངས་པ། རྒྱལ་ཆེན་བཞིའི་གཏོར་མ་རྣམས་གོ་རིམ་ངེས་ཤིང་། གཞན་ལ་ངེས་པ་མེད་ཀྱང་། མངའ་བཞི། སྒོང་། རྡོ། །རྐོད་པོ། ཁྲག་།ཚེར། །ཡུངས་རྣམས་རིམ་པར་འཕངས་བས་ཆོག་གོ། །།མངྒ་ལཾ།། །། །།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GDUGS DKAR_WHITE PARASOL (SITAPATRA)\/BZLOG PA_REPELLING EVIL SPIRITS\/s12074e.txt","subfolder":"BZLOG PA_REPELLING EVIL SPIRITS","origin":"Autochthonous","scripture_category":null,"reference":null},"SCCT_class":null}
{"id":562,"text":"མཐར་ཐུག་མ་གུལ་དུ་མིད་པའོ། །གསོག་འཇོག་ཏུ་མ་སོང་བ་ལ་སོང་བར་ངེས་པའམ་ཡིད་གཉིས་གང་རུང་གིས་ཟ་བ་དང་། གསོག་འཇོག་ཏུ་སོང་བའི་ཟས་ཀྱིས་ཁ་དང་ལྷུང་བཟེད་ལ་སོགས་པ་འབགས་པས་ཟ་བ་དང་། ལན་ཚྭ་དང་འགྱུར་བྱེད་ཀྱི་ཆུ་དང་རྙོག་ཆུ་རྣམས་གསོག་འཇག་ཏུ་སོང་བ་ཟ་བ་སོགས་ཡན་ལག་མ་ཚང་བ་རྣམས་ལ་ཉས་བྱས་སོ། །གཉིས་པ་ཆ་ལ་བརྟེན་པའི་ཉེས་པ་ལ་བཞི་ལས་ལག་ཉ་དང་འབྲེལ་བའི་ཉེས་པ་ནི་རང་ངམ་རང་དང་ཟས་ཀྱི་ཆོ་ག་གཅིག་པ་དབང་བའི་ཟས་སམ་ཉེ་བའི་སྟ་གོན་དུ་གནས་པ། རུང་ཞིང་ཚད་དང་ལྡན་པ། གཞི་བརྟན་པ་དང་། བྱིན་ལེན་སྟོབས་པ་དང་མ་འབྲེལ་ཞིང་ཆུད་ཟ་བའི་རྐྱེན་མེད་པའི་ཚེ་བྱིན་ལེན་མ་བྱས་པར་ཟ་བའི་བསམ་པ་ལས་གཞན་པས་རང་ངམ་རང་དང་འདྲ་བས་རེག་ན་ལག་ཉའི་ཉེས་པ་དང་། དེ་རང་ངམ་རང་དང་འདྲ་བས་ཟོས་ན་ལག་ཉར་བླངས་པ་ཟ་བའི་ཉས་བྱས་སོ༑ ༑གཉིས་པ་མཚམས་བཙོས་དང་འབྲེལ་བའི་ཉེས་པ་ནི་རང་ངམ་རང་དང་འདྲ་བ་དབང་བའི་ཟས་སམ་ཉེ་བའི་སྟ་གོན་དུ་གནས་པ་རུང་ཞིང་ཚད་དང་ལྡན་པའི་རྗེན་པ་ཆུད་ཟ་བ་ལ་སོགས་པའི་རྐྱན་མེད་པའི་ཚེ་རང་ངམ་རང་དང་འདྲ་བའི་དགེ་སློང་འབྱུང་འཇུག་ལ་དབང་ཆེ་ཞིང་རུང་ཁང་དུ་མ་བྱས་པའི་གནས་སུ་མེ་དང་འབྲེལ་བས་བཙོས་པ་ནི་མཚམས་བཙོས་ཀྱི་ཉེས་པར་འགྱུར་ལ་དེ་ཟ་བ་ན་མཚམས་བཅོས་ཟོས་པའི་ཉེས་བྱས་སོ། །གསུམ་པ་ཞག་ལོན་དང་འབྲེལ་བའི་ཉེས་པ་ནི་རང་ངམ་རང་དང་འདྲ་བ་དབང་བའི་ཟས་སམ་ཉེ་བའི་སྟེ་གོན་དུ་གནས་པ་རུང་ཞིང་ཚད་དང་ལྡན་པ་ཞིག་ཆུད་ཟ་བ་སོགས་ཀྱི་རྐྱེན་མེད་པའི་ཚེ་རང་ངམ་རང་དང་འདྲ་བ་དབང་ཞིང་རུང་ཁང་དུ་མ་བྱས་པའི་གནས་སུ་ཞག་ལོན་པས་ནི་ཞག་ལོན་གྱི་ཉེས་པར་འགྱུར་ལ་དེ་ཟ་ཕན་ཞག་ལོན་ཟ་བའི་ཉེས་བྱས་སོ། །བཞི་པ་དགེ་སློང་གིས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/DGE SLONG_VOWS OF FULL MONKS\/s05272m.txt","subfolder":"DGE SLONG_VOWS OF FULL MONKS","origin":"Autochthonous","scripture_category":null,"reference":null},"SCCT_class":null}
{"id":563,"text":"ཐ་སྙད་འཇུག་པའི་རྒྱུལ་རྣམ་དབྱེ་དང་། བུམ་པ་དེ་ཀ་བ་ལ་ལྟོས་ཏེ་གཞན་དང་བུམ་པ་ལ་ལྟོས་ཏེ་གཞན་མིན་པར་འཛིན་པའི་རྟོག་པའི་སྣང་ཡུལ་དུ་གྱུར་པའི་དངོས་པོ་ལ་རིམ་བཞིན་གཞན་དག་གཞན་མ་ཡིན་པ་དང་། བློ་ནི་འཇུག་ཤེས་ལྔ་དང་། བདེ་བ་ནི་སིམ་པ་དང་། སྡུག་བསྔལ་ནི་གདུང་བ་དང་། འདོད་པ་ནི་ཆགས་པ་དང་། སྡང་བ་ནི་ཞེ་སྡང་དང་། འབད་པ་ནི་རྩོལ་བ་སྟེ། བདེ་སོགས་ལྡ་ནི་ཤེས་པ་མིན་པའི་བེམ་པོར་འདོད་དེ། ཕར་ཕྱིན་ཡིག་ཆར་རིག་པ་ཅན་གྱི་བེམ་པོ་ལོག་པའི་ཀུན་རྫོབ་ཏུ་གསུངས་བའང་དེ་དག་ཡིན་ཞིང་། རྒྱུད་གཅིག་ལ་ཤེས་པ་གཉིས་ཅིག་ཅར་མི་སྐྱེ་བ་ནི་དེ་དག་གི་གྲུབ་མཐའ་ཡིན་པས། གཟུགས་ཡིད་འོང་མཐོང་བ་དང་དུས་མཉམ་དུ་ནང་དུ་བདེ་བ་སྐྱེ་བ་ནི་མངོན་པའི་ཕྱིར་བདེ་བ་ཤེས་པ་ཡིན་ན་ཤེས་པ་གཉིས་རྒྱུད་གཅིག་ལ་ཅིག་ཙར་སྐྱེ་བར་ཐལ་བར་འགྱུར་བའི་ཕྱིར། ཞེས་འདོད་དོ། །སྡུག་བསྔལ་དང་འདོད་སྡང་སོགས་ཀྱང་དེས་རིགས་འགྲེའོ། །འདུས་བྱས་ལ་གསུམ་སྟེ། ཤུགས་དང་། བག་ཆགས་དང་། གནས་པ་འཇིག་པའོ། །ཤུགས་ནི། ས་ཆུ་མེ་རླུང་ཡིད་དེ་རྫས་ལྔ་པོ་ལ་འབད་པས་རྩོལ་བའི་ཁྱད་པར་ལ་ལྟོས་ནས་སྐྱེས་ཤིང་འབད་རྩོལ་ལས་རྫས་གཞན་པའི་དངོས་པོ་དང་། བག་ཆགས་ནི་རྒྱུ་ཤེས་པ་ལས་སྐྱེས་ཤིང་འབྲས་བུ་ཤེས་པ་སྐྱེད་པར་ནུས་པའི་དངོས་པོ་དོན་གཞན་དང་། གནས་པ་འཇིག་པ་ནི་ལུས་ཅན་གྱི་རྫས་ཀྱི་ཡོན་ཏན་གང་ཞིག་།འབད་པས་གཞན་དུ་གནས་པར་བྱེད་ཀྱང་འབད་པ་བཏང་བ་ན་སྔར་ཇི་ལྟ་བ་བཞིན་དུ་གནས་པར་བྱེད་པའི་དངོས་པོས། དཔེར་ན་ཏ་ལའི་ལོ་མ་ཡུན་རིང་པོར་བལྟབས་པ་འབད་པས་བརྐྱངས་ཡང་། འབད་པ་བཏང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/BDEN GNYIS KYI RNAM GZHAG_PRESENTATIONS ON THE TWO REALITIES\/s00980e.txt","subfolder":"BDEN GNYIS KYI RNAM GZHAG_PRESENTATIONS ON THE TWO REALITIES","origin":"Autochthonous","scripture_category":null,"reference":null},"SCCT_class":null}
{"id":564,"text":"དཀྱིལ་སོགས་མེད་དེ། རྒྱུད་སྡེ་འོག་མ་གསུམ་གྱི་སྐབས་སུ་ལུས་དཀྱིལ་དང་། ཀུན་རྫོབ་བྱང་ཆུབ་སེམས་ཀྱི་དཀྱིལ་འཁོར་དང་། བྷ་གའི་དཀྱིལ་འཁོར་དང་། དོན་དམ་བྱང་ཆུབ་སེམས་ཀྱི་དཀྱིལ་འཁོར་བཞིའི་ཐ་སྙད་མ་བཤད་པའི་ཕྱིར་ཏེ། དེ་བཞི་ནི་བླ་མེད་ཁོ་ནའི་ཁྱད་ཆོས་ཡིན་པའི་ཕྱིར་རོ། །གང་བསྐུར་བའི་དབང་ནི་བུམ་དབང་ཁོ་ན་ཡིན་གྱི། དབང་གོང་མ་གསུམ་ནི་རྒྱུད་སྡེ་འོག་མ་གསུམ་ལ་མེད་དོ། །རྒྱུད་སྡེ་བཞི་ལ་དབང་མང་ཉུང་གི་ཁྱད་པར་ཡོད་དེ། བྱ་རྒྱུད་ལ་ཆུ་དང་ཅོད་པན་གྱི་དབང་མཐའ་རྟེན་དང་བཅས་པ་ཙམ་དང་། སྤྱོད་རྒྱུད་ལ་དེའི་སྟེང་དུ་རྡོ་རྗེ་དྲིལ་བུ་མིང་གི་དབང་སྟེ་རིག་པའི་དབང་ལྔ་མཐའ་རྟེན་དང་བཅས་པ་ཙམ་དང་། རྣལ་འབྱོར་རྒྱུད་ལ་དེའི་སྟེང་དུ་རྡོ་རྗེ་སློབ་དཔོན་གྱི་དབང་མཐའ་རྟེན་དང་བཅས་པ་ཙམ་དང་། བླ་མེད་ཀྱི་རྒྱུད་ལ་དེའི་སྟེང་དུ་དབང་གོང་མ་གསུམ་སྟེ་དབང་བཞི་ག་དང་། བླ་མེད་ཀྱི་བྱེ་བྲག་དུས་འཁོར་གྱི་རྒྱུད་ལ་བྱིས་པ་ལྟར་འཇུག་པའི་དབང་བདུན་དང་། གོང་མ་གོང་ཆེན་བཞི་བཞི་དང་། རྡོ་རྗེ་སློབ་དཔོན་བདག་པོ་ཆེན་པོའི་དབང་སྟེ་བཅུ་དྲུག་ཡོད་པའི་ཕྱིར། འོན་ཀྱང་དཀྱིལ་ཆོག་རྡོ་རྗེ་འཕྲེང་བར་བྱ་སྤྱོད་གཉིས་ཀ་ལ་རིག་པའི་དབང་ལྔ་བསྐུར་བར་བཤད་དོ། །གཉིས་པ་ནི། སོ་ཐར་གྱི་རྟེན་དུ་རུང་བ་ཡིན་ན་སོ་ཐར་རིས་བདུན་གང་ཡང་རུང་བའམ། མ་མཐའ་མི་དགེ་བ་བཅུ་སྤོང་བའི་ཚུལ་ཁྲིམས་གཞིར་བཟུང་ནས། དབང་བསྐུར་བའི་དུས་སུ་གཟུང་བར་བྱ་བའི་སྡོམ་པ་ནི་བྱང་སྡོམ་ཁོ་ན་ཡིན་ཏེ། བྱ་སྤྱོད་གཉིས་ལ་སྔགས་སྡོམ་འཛིན་པ་མེད་པའི་ཕྱིར་ཏེ། དེས་ན་བསྲུང་བྱ་རྩ་ལྟུང་ཡང་བྱང་སེམས་ཀྱི་རྩ་ལྟུང་རྣམས་ཡིན་གྱི་དེ་ལས་ལོངས་སུ་མེད་དེ། འོན་ཀྱང་སྔགས་ཀྱི་ཐུན་མོང་མིན་པའི་དམ་ཚིག་བསྲུང་བར་བྱ་བ་མང་པོ་ཡོད་པ་རྣམས་སྔགས་རིམ་ཆེན་མོར་ལེགས་གྲུབ་ཀྱི་རྒྱུད་དྲངས་པ་ལས་ཤེས་པར་བྱ་ཞིང་། རྩ་ལྟུང་རྣམས་བྱང་ཆུབ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/SA LAM_LEVELS AND PATHS\/s00196e.txt","subfolder":"SA LAM_LEVELS AND PATHS","origin":"Autochthonous","scripture_category":null,"reference":null},"SCCT_class":null}
{"id":565,"text":"ལྟར་སྙོམས་འཇུག་དངོས་གཞིའི་རྫས། །རྣམ་པ་བརྒྱད་བདུན་རྣམ་པ་གསུམ། །ཞེས་སྙོམས་འཇུག་ཉོན་མོངས་ཅན་སྙོམས་འཇུག་གི་དབྱེ་བར་བཤད་པ་དང་འགལ་ལོ། །ཞེ་ན་མི་འགལ་ཏེ། དེ་སྙོམས་འཇུག་གི་རྫས་རྒྱུན་ཡིན་པ་ཙམ་ལ་དགོངས་པའི་ཕྱིར། དཔེར་ན་ས་བོན་རུལ་བ་དེ་ས་བོན་མིན་ཡང་དེ་ས་བོན་གྱི་རྫས་རྒྱུན་ཡིན་པས་དེ་ལས་བོན་གྱི་མིང་གིས་བསྟན་པ་བཞིན་ནོ། །དེ་ལྟར་ཡང་། མཛོད་འདྲེལ་ལས། ཉོན་མོངས་ཅན་ཇི་ལྟར་བསམ་གཏན་ཡིན་ཞེ་ན། ལོག་པར་སེམས་པའི་ཕྱིར། ཧ་ཅང་ཐལ་བར་འགྱུར་རོ། །ཞེ་ན་ཏེ། དེ་དང་རིགས་མཐུན་པ་ཁོ་ན་ལ་དེའི་མིང་དུ་བཏས་པའི་ཕྱིར་ཏེ། དེར་ན་ས་བོན་རུལ་བ་བཞིན་ནོ། །ཞེས་གསུངས་པའི་ཕྱིར། གཞན་ཡང་། དེ་བསམ་གཏན་གྱི་དངོས་གཞིའི་སྙོམས་འཇུག་མ་ཡིན་ཏེ། དེ་བསམ་གཏན་གྱི་ཡན་ལག་དང་མི་ལྡན་པའི་ཕྱིར་ཏེ། མཛོད་རྩ་བ་ལས། ཉོན་མོངས་ཅན་ལ་དགའ་བདེ་དང་། རབ་དང་ཤེས་བཞིན་དྲན་པ་དང་། ། བཏང་སྙོམས་དྲན་པ་དག་པ་མེད། །ཅེས་གསུངས་པའི་ཕྱིར། དེས་ན་བསམ་གཏན་དང་པོའི་དངོས་གཞིའི་སྙོམས་འཇུག་ཉོན་མོངས་ཅན་ཆོས་ཅན། དབེན་པ་ལས་སྐྱེས་པའི་དགའ་བདེ་ཕན་ཡོན་གྱི་ཡན་ལག་ཏུ་མི་ལྡན་ཏེ། འདོད་པའི་ཉོན་མོངས་པས་དབེན་པ་མ་ཡིན་པའི་ཕྱིར། བསམ་གཏན་གཉིས་པའི་དེ་ཆོས་ཅན། ནང་རབ་ཏུ་དང་བ་གཉེན་པོའི་ཡན་ལག་ཏུ་མི་ལྡན་ཏེ། ཉོན་མོངས་པའི་རོག་པས་རྨོངས་པར་བྱས་པའི་ཕྱིར། གསུམ་པའི་དེ་ཆོས་ཅན། དྲན་ཤེས་བཞིན་གཉེན་པོའི་ཡན་ལག་ཏུ་མི་ལྡན་ཏེ། ཉོན་མོངས་ཅན་གྱི་བདེ་བས་ཀུན་ནས་རྨོངས་པར་བྱས་པའི་ཕྱིར། བཞི་པའི་དེ་ཆོས་ཅན། དྲན་པ་དང་བཏང་སྙོམས་ཡོངས་དག་གཉེན་པོའི་ཡན་ལག་ཏུ་མི་ལྡན་ཏེ། ཉོན་མོངས་པས་དྲི་ཅན་དུ་བྱས་པའི་ཕྱིར། དེ་ལྟར་ཡང་། མཛོད་འགྲེལ་ལས། བསམ་གཏན་དང་པོ་ལ་ནི་དབེན་པ་ལས་སྐྱེས་པའི་དགའ་བ་དང་བདེ་བ་མེད་དེ། འདོད་ཉོན་གྱིས་དབེན་པ་མ་ཡིན་པའི་ཕྱིར། ཞེས་སོགས་གསུངས་པའི་ཕྱིར། གཉིས་པ་ལ། ཁམས་གོང་གི་དངོས་གཞི་སྙོམས་འཇུག་གང་ཞི། འཇིག་རྟེན་པའི་དགེ་བར་དམིགས་པ། གོང་སའི་དངོས་གཞི་སྙོམས་འཇུག་དག་པ་བའི་མཚན་ཉིད་ཡིན་ཏེ། མཛོད་རྩ་བ་ལས། འཇིག་རྟེན་པ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/SPYI DON_OVERVIEW\/s06814i4.txt","subfolder":"SPYI DON_OVERVIEW","origin":"Autochthonous","scripture_category":null,"reference":null},"SCCT_class":null}
{"id":566,"text":"༄༅། །ཅུང་ཟད་ཁ་གྱེན་དུ་བསྟན་ནས་གདེངས་པའོ། །ལྷ་དེའི་རྒྱན་ཕྱག་མཚན་རྣམས་ནི་ཡེ་ཤེས་ཀྱི་རང་བཞིན་དུ་མོས་དགོས་པར་མ་ཟད། ཞབས་འོག་གི་འཇིག་རྟེན་པ་དང་སྲོག་ཆགས་རྣམས་ཀྱང་ཡེ་ཤེས་ཀྱི་ངོ་བོར་མོས་དགོས་པ་ཡིན་ལ་འཇིག་རྟེན་པ་དེ་རྣམས་ཞབས་འོག་ཏུ་མནན་པར་བསྒོམ་པ་ནི་དེ་དག་ཟིལ་གྱིས་གནོན་པའི་མཚོན་བྱེད་དོ།། རང་ཉིད་དམ་ཚིག་སེམས་དཔའི་ཐུགས་ཀའི་ཟླ་གདན་ལ། ཤིན་ཏུ་ཕྲ་བའི་རླུང་སེམས་ཀྱི་རང་བཞིན་ཅན་གྱི་ཡེ་ཤེས་སེམས་དཔའ་འཇམ་དཔལ་སྔར་བཞིན་དང་། དེའི་ཐུགས་ཀའི་གནས་སུ་ཨཱ་ལས་ཉི་དཀྱིལ་གྱི་དབུས་སུ། གཉུག་མའི་སེམས་ཀྱི་ངོ་བོ་ཏི་ངེ་འཛིན་སེམས་དཔའ་ཧཱུཾ་ཡིག་མཐིང་ག་འོད་ཟེར་ལྔ་འཕྲོ་བ། ཡུམ་ནི་བཤད་ཟིན་པ་ལྟར་ཏེ། ཕྱག་རྒྱ་ལྔ་ནི་དབུའི་འཁོར་ལོ་སྙན་རྒྱན་མགུལ་རྒྱན་གདུ་བུ་སྐེ་རགས་རྣམས་སུ་བཤད། དམ་ཚིག་པ་ནི་ཡེ་ཤེས་པ་འགྲོ་བ་དང་འདུ་བའི་གཞི་ཡིན་པས་དེ་ལྟར་བཤད་ཅིང་། ཡེ་ཤེས་སེམས་དཔའ་ནི། འདིར་བདེ་སྟོང་དབྱེར་མེད་ཀྱི་ཡེ་ཤེས་བཞོན་པའི་རླུང་དང་བཅས་པ་ལྷ་སྐུའི་རྣམ་པར་ཤར་བས་ན་དེར་བརྗོད་ལ། ཏིང་ངེ་འཛིན་སེམས་དཔའ་ནི། གང་ལ་དམིགས་ནས་བསྒོམས་པས་ཏིང་ངེ་འཛིན་ཁྱད་པར་ཅན་སྐྱེ་བའི་རྒྱུ་བྱེད་པས་ན་དེ་ལྟར་བཤད་དོ། །སེམས་དཔའ་སུམ་བརྩེགས་བྱས་པ་སྦྱང་གཞི་དང་སྦྱོར་ཚུལ་ཡོད་དེ། དམ་ཚིག་སེམས་དཔའ་ནི་རང་གི་རྣམ་སྨིན་གྱི་ལུས་རགས་པ་དང་ཆོས་མཐུན། ཡེ་ཤེས་སེམས་དཔའ་ནི་གཉུག་མའི་རླུང་སེམས་གཉིས་ཀྱི་ནང་མར་རླུང་དང་ཆོས་མཐུན། ཏིང་ངེ་འཛིན་སེམས་དཔའ་ནི་དེ་གཉིས་ཀྱི་ནང་ནས་སེམས་དང་ཆོས་མཐུན་པའི་ཕྱིར་རོ། །དེ་ནི་ལམ་གྱི་སྐབས་དང་མཐུན་ཏེ། དམ་ཚིག་སེམས་དཔའ་ནི་དག་མ་དག་གི་སྒྱུ་མའི་སྐུ་གཉིས་ཕུང་པོ་རགས་པ་ལ་ཞུགས་ནས་རགས་པའི་སྤྲུལ་སྐུ་འཛིན་པ་དང་ཆོས་མཐུན། ཡེ་ཤེས་སེམས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JIGS BYED_FRIGHTENER (BHAIRAVA)\/_GREL PA_COMMENTARIES\/s00258a.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":567,"text":"བཞུགས་ཀྱང་འཁོར་བའི་སྐྱོན་གྱིས་མ་གོས་པ་མཚོན། གསུམ་པ་གཉིས་འཐུར་དུ་བརྐྱང་པའི་གཡས་པའི་མཆོག་སྤྱིན་གྱི་ཕྱག་རྒྱ་ལས་བདུད་རྩི་འབབ་པས་ཡི་དྭགས་ཀྱི་བཀྲེས་སྐོམ་སེལ་བ་དང་། གཡོན་པས་བདུད་རྩིས་གང་བའི་གསེར་གྱི་རིལ་བ་སྤྱི་བླུགས་འཛིན་པས་སེམས་ཅན་རྣམས་ལ་ཡོན་ཏན་གྱི་མཆོག་སྦྱིན་པ་དང་སྐྱོན་གྱི་དྲི་མ་འཁྲུང་པ་མཚོན། བཞི་པ་གཉིས་ཐད་ཀར་བརྐྱང་པའི་གཡས་པས་གསེར་གྱི་འཁོར་ལོ་རྩིབས་སྟོང་པ་དང་། གཡོན་པས་མདའ་གཞུ་འཛིན་པས་སེམས་ཅན་རྣམས་ལ་ཆོས་ཀྱི་འཁོར་ལོ་བསྐོར་ནས་ཐབས་ཤེས་ཟུང་འབྲེལ་གྱི་རྟོགས་པ་བསྐྱེད་པ་མཚོན། གཡས་གཡོན་གྱི་མདུན་ཕྱག་བཞི་པོ་དེའི་རྒྱབ་ཏུ་བཅུ་དྲུག་རེ། དེའི་རྒྱབ་ཏུ་དོན་གཉིས་རེ། དེའི་རྒྱབ་ཏུ་གྱ་བཞི་རེ། དེའི་རྒྱབ་ཏུ་གོ་དྲུག་རེ། དེའི་རྒྱབ་ཏུ་བརྒྱ་བརྒྱད་རེ། དེའི་རྒྱབ་ཏུ་བརྒྱ་ཉི་ཤུ་རེ་སྟེ་ཕྱག་ལྷག་མ་དགུ་བརྒྱ་དང་དགུ་བཅུ་རྩ་གཉིས་པོ་ཐམས་ཅད་འཇམ་ཞིང་མཆོག་སྦྱིན་གྱི་ཕྱག་རྒྱ་མཛད་པ། ཕྱག་རྣམས་ཡར་དབུའི་གཙུག་ཏོར་དང་མར་པུས་མོའི་ལྷ་ང་ལས་མི་འདའ་ཞིང་། ཕྱག་མཐིལ་ན་སངས་རྒྱས་སྟོང་གི་ཡེ་ཤེས་མཚོན་པའི་ཞི་བའི་སྤྱན་རེ་ཡོད་པ། ཡིད་དུ་འོང་བའི་ཞབས་གཉིས་འགྲོ་བའི་དོན་ལ་མཉམ་པའི་སྟངས་སྟབས་ཀྱིས་བཞེད་གནས་བཞུགས་པ། ངོ་ཚ་ཁྲེལ་ཡོད་མཚོན་པའི་ལྷ་རྫས་ཀྱི་དར་གྱི་སྟོད་གཡོགས་སམ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/ZHAL BCU GCIG_ELEVEN-FACED ONE (EKADASHAMUKHA)\/DBANG_EMPOWERMENT (ABHISHEKA)\/s06313e.txt","subfolder":"DBANG_EMPOWERMENT (ABHISHEKA)","origin":"Autochthonous","scripture_category":null,"reference":null},"SCCT_class":null}
{"id":568,"text":"ཡང་ཐིམ་རིམ་གྱི་དབང་དུ་མཛད་ནས་པདམའི་རིགས་སུ་གསུངས་ཏེ་གཞན་རྣམས་ལ་ཡང་དེ་ལྟར་རོ། །བཞི་པ་ནས་ཤེས་པར་བྱ་སྟེ་ཞེས་མཚམས་སྦྱར་ནས་ལུས་ཀྱི་བྱ་བ་ནི་བསྒུལ་བསྐྱོད་དོ། །རླུང་བཅུ་ནི་སྲོག་འཛིན་དང་ཐུར་སེལ་དང་མེ་མཉམ་དང་གྱེན་རྒྱུ་དང་ཁྱབ་བྱེད་ནི་རྩ་བའི་རླུང་ལྔ་སྟེ་སྙིང་ག་གསང་གནས་ལྟེ་བ་མགྲིན་པ་ཚིགས་རྣམས་ལ་གནས་སོ། །རྒྱུ་བ་དང་རྣམ་པར་རྒྱུ་བ་དང་ཡང་དག་པར་རྒྱུ་བ་དང་རབ་ཏུ་རྒྱུ་བ་དང་ངེས་པར་རྒྱུ་བ་ནི་ཡན་ལག་གི་རླུང་ལྔ་སྟེ་མིག་ལ་སོགས་པའི་དབང་པོ་ལ་གནས་སོ། །འདིར་ལུས་དབང་ཐིམ་དགོས་ཤིང་རེག་བྱའི་བྱ་བ་བྱེད་པའི་ངེས་པར་རྒྱུ་བའི་རླུང་ཐིམ་པར་གསུངས་པས་མིག་ལ་སོགས་པ་བཞི་ཐིམ་པའི་དུས་དེར་ཡུལ་བཞི་ཐིམ་པར་གསུངས་པ་ལྟར་རེག་བྱ་ཡང་ཐིམ་དགོས་སོ། །དེ་ཡན་ཆད་ཀྱིས་ནི་ཕུང་པོ་བཞི་དང་ཁམས་བཞི་ཐིམ་པ་བསྟན་ལ་རྣམ་ཤེས་ཐིམ་པ་ནི་འདི་མན་ཆད་ཀྱིས་སྟོན་ཏེ་དེ་ལ་རྟགས་དངོས་སུ་མ་གསུངས་སོ། །སྤྱོད་བསྡུས་ལས་ཀྱང་རིམ་པ་འདིས་དོན་དམ་པའི་བདེན་པ་ལ་དམིགས་པར་བྱའོ། །དེའི་རིམ་པ་ནི་འདི་ཡིན་ཏེ་ཕུང་པོ་ལ་སོགས་པ་ནི་ཁམས་ཕྲ་བ་ལ་གཞུག་གོ་།ཁམས་ཕྲ་བ་ནི་སེམས་ལ་གཞུག་གོ་།སེམས་ནི་ཡང་སེམས་པ་ལ་གཞུག་གོ་།སེམས་པ་ནི་ཡང་མ་རིག་པ་ལ་གཞུག་སྟེ་དེ་ལྟར་སྦྱར་ནས་གཉིད་ལོག་པར་བྱེད་དོ། །ཞེས་གསུངས་པའི་མཐར་རིམ་པ་འདིས་ལུས་ཀྱི་དཀྱིལ་འཁོར་ལ་གནས་པའི་དེ་བཞིན་གཤེགས་པའི་ཚོགས་བསད་ན་དངོས་གྲུབ་ཐོབ་པའི་ཤེས་བྱེད་དུ་སྔར་གྱི་དགོངས་པ་ལུང་སྟོན་གྱི་ལུང་དྲངས་ནས་འོད་གསལ་མངོན་སུམ་དུ་བྱེད་ཚུལ་ཕུང་སོགས་ཐིམ་པའི་རིམ་པ་ཅན་གྱི་སྒོ་ནས་གསུངས་སོ། །རྒྱུད་ཕྱི་མར་རང་དབང་རིན་ཆེན་དགག་པ་ཡི། །གཟུང་བ་འཛིན་པ་ཡིན་པར་བཤད། །","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/_GREL PA_COMMENTARIES\/s05290e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":569,"text":"༄༅། །ཆོག་སྒྲིགས་སྐོར་ལས། གཉན་ཆེན་ཐང་ལྷའི་སྨྱུགས་ཀྱི་གསོལ་མཆོད། སྤྱི་ལྷ་ཇོ་བོའི་གསོལ་མཆོད། བསྟན་མའི་མངའ་གསོལ། རྣམ་སྲས་མངའ་གསོལ་འདོད་དོན་འགུགས་པའི་ལྕགས་ཀྱུས། རྣམ་སྲས་མདུང་དམར་ཅན་གྱི་གཏོར་འབུལ་བསངས་མཆོད་མདོར་བསྡུས། ད་ཡ་བཙན་རྒོད་ཀྱི་བསངས་མཆོད། མཚོ་ཕུག་དགེ་བསྙེན་གྱི་གསོལ་མཆོད་བཅས་དང་། མགུར་འབུམ་གྱི་རིམ་པ་ཕྱོགས་གཅིག་ཏུ་བསྒྲིགས་པ་ལས་ལམ་གྱི་གནད་བསྡུས་ཉམས་ལེན་མགུར་དུ་བཀོད་པ་མི་རྟག་པའི་བསྐུལ་མ་དང་། རྗེས་འཛིན་སྨོན་ལ། བཀྲ་ཤིས་གངས་རིར་མཁའ་སྤྱོད་མའི་བསྙེན་མཚམས་སྐབས་སྔ་ཕན་གྱི་བྱ་བ་ལ་ཡི་མུག་པའི་སྐྱོ་གླུ། སློང་མ་བློ་བཟང་རིག་གྲོལ་ཆོས་ལ་བསྐུལ་བར་གདམས་པ། མི་རྟག་པའི་ཆོས་ཉིད་སྟོན་པའི་མགུར། རང་ལ་ཁྲེལ་འདེབས་ཀྱི་མགུར། རང་ཉིད་ཆོས་ལ་བསྐུལ་བའི་མགུར། ཕྱག་ཆེན་ལྟ་བའི་གླུ། རང་ལ་ལྕག་འདེབས་པའི་ཚུལ་དུ་ཆུ་ཆེན་ནགས་ཀླུང་འབབས་པའི་ཡུལ་ཕྱོགས་ལ་གསུངས་པ། རང་ལ་ལྟ་བའི་གདེང་མེད་ཀྱང་སྨྱོ་ཧམ་རང་བབས་སུ་བཀོད་ཅེས་པའི་མཐའ་ཅན་གྱི་མགུར། མི་རྟག་རྒྱུད་བསྐུལ་བའི་གླུ། བདེ་སྡུག་གྲོང་ལེན་གྱི་མགུར། གཞལ་ཕན་ཕྱིར་འཆལ་གཏམ་གྱི་མགུར། རྫོགས་ཆེན་ལྟ་བའི་གླུ་མཁས་བཙུན་རྣམས་ཀྱིས་ཁྲེལ་བའི་གནས་ལས་མི་འདུག་ཅེས་པའི་མཐའ་ཅན། མདོ་སྔགས་ལམ་རིམ་གྱི་གནད་མགུར་དུ་བཀོད་པ་ཚེས་མཛད་སུམ་ཀྱང་དེ་ལྟར་མཛོད་ཅེས་པའི་མཐའ་ཅན། བླ་མ་རྒྱང་འབོད་ཀྱི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/GSAN YIG_RECORDS OF TEACHINGS RECEIVED\/PABONGKA\/s00270i.txt","subfolder":"PABONGKA","origin":"Autochthonous","scripture_category":null,"reference":null},"SCCT_class":null}
{"id":570,"text":"༄༅། །དམ་བཅའ་ལྟར་སྣང་གི་དཔེ་ནི། ཡན་ལག་ཅན་གྱི་ཡན་ལག་ལས་གཞན་མ་ཡིན་ཏེ། ཞེས་པའི་ཡན་ལག་ཅན་ཆོས་ཅན་མིན་ལ། ཡན་ལག་ལས་གཞན་ཙམ་ཆོས་ཀྱི་ངོ་བོ་དག། སྤྱི་དང་དེས་དྲངས་པའི་འོག་ཏུ་འགྲོ་བའི་བྱ་བ་དང་། དེ་གཉིས་འཕྲོད་པ་འདུ་བ་ཅན་གྱི་རྒྱུ་དང་། ཆོས་གསུམ་ཁྱད་པར་ཡིན་པས། དེ་དང་མངོན་སུམ་གྱིས་མཐོང་རུང་གི་ཁྱད་པར་གཞན་མ་ཡིན་ཏེ། སྲང་དམའ་བའི་ཁྱད་པར་མི་འཛིན་པའི་ཕྱིར་རོ། །ཞེས་པ་ལ་བརྟེན་ནས་སེལ་བར་བྱེད་དོ། །ཆོས་ཅན་གྱི་ཁྱད་པར་དང་། ངོ་བོ་ལ་གནོད་བྱེད་ནི། ཡན་ལག་རྣམ་ཡན་ལག་ཅན་ལས་གཞན་མ་ཡིན་ཏེ། མངོན་སུམ་མིན་པར་ཐལ་པར་འགྱུར་བའི་ཕྱིར་རོ་ཞེས་པ་དང་། རྫས་ནི་ཡོད་པ་མ་ཡིན་ཏེ། ཡོན་ཏན་དང་རྫས་དག་།རྫས་དང་རྫས་མིན་པར་ཐལ་བར་འགྱུར་བའི་ཕྱིར་རོ་ཞེས་པའོ། །ཆོས་དང་ཆོས་ཅན་གྱི་ངོ་བོ་དང་ཁྱད་པར་གཉི་ཀ་ལ་གནོད་པ་འབབ་པའི་དམ་བཅའ་ལྟར་སྣང་གི་དཔེ་ནི། ངག་སྨྲ་བ་ཐམས་ཅད་རྫུན་པ་ཡིན་ནོ་ཞེས་པ་སྟེ། ངག་སྨྲ་བ་ཆོས་ཅན་དང་། རྫུན་པའི་དོན་ཅན་ཆོས་ཀྱི་ངོ་བོ་དང་། ཆོས་ཅན་གྱི་ཁྱད་པར་བརྗོད་བྱ་མི་རྟག་པ་ཉིད་དག། ཆོས་ཀྱི་ཁྱད་པར་རྫུན་ཚིག་གི་བརྗོད་བྱའི་ཁྱད་པར་སྟེ། ཚིག་བདེན་ཞེན་གྱིས་སྨྲས་པའི་ཤུགས་ལ། བདག་གི་སེལ་བར་བྱེད་པའི་རང་ཚིག་འགལ་བ་ཡིན་པས། སེལ་བྱེད་གཞན་མ་སྨོས་སོ། །བདག་གིས་ཀྱང་རྣམ་འགྲེལ་གྱི་རྣམ་བཤད་དུ་བཤད་པ་ལས་ཤེས་པར་བྱའོ། །གཉིས་པ་ལ་གཉིས། རིགས་པ་ཅན་པའི་དམ་བཅའི་མཚན་ཉིད་དགག་པ་དག། རྩོད་སྒྲུབ་མཁན་པོའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA KUN BTUS (PRAMANA SAMUCHAYA)_COMPENDIUM ON VALID PERCEPTIONS\/s05437a.txt","subfolder":"TSAD MA KUN BTUS (PRAMANA SAMUCHAYA)_COMPENDIUM ON VALID PERCEPTIONS","origin":"Autochthonous","scripture_category":null,"reference":null},"SCCT_class":null}
{"id":571,"text":"༄༅། །ཉེར་གཅིག་དང་སངས་རྒྱས་བྱང་ཆུབ་སེམས་དཔའི་ཚོགས་ཀྱིས་བསྐོར་བ་མདུན་གྱི་ནམ་མཁར་སྦྱན་དྲངས་འོད་ཟེར་རང་གི་སྙིང་གར་ཐིམ་པར་གྱུར། གང་གི་དྲིན་གྱི་བདེ་ཆེན་ཉིད། ། སྐད་ཅིག་ཉིད་ལ་འཆར་བ་གང་། །བླ་མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །ལྷ་དང་ལྷ་མིན་ཅོད་པན་གྱིས། །ཞེས་སོགས་ཀྱི་ཕྱག་བྱ། ཨོཾ་གུ་རུ་ཨཱརྱ་ཏཱ་རེ་ས་པ་རི་ཝཱ་ར་ཨརྒྷཾ་ནས། ཤཔྟའི་བར་གྱིས་མཆོད། དཀོན་མཆོག་གསུམ་ལ་བདག་སྐྱབས་མཆི། །ཞེས་པ་ནས། འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་།ཅེས་པའི་བར་གྱིས་སྐྱབས་འགྲོ་སེམས་བསྐྱེད་དང་། སངས་རྒྱས་བྱང་ཆུབ་སེམས་དཔའ་ཀུན། །ཞེས་སོགས་ཀྱིས་སྔགས་སྡོམ་བཟུངས། མ་གྱུར་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག་།ཅེས་སོགས་ཚད་མེད་བཞི་བསྒོམ། ཚོགས་ཞིང་རྣམས་རང་ལ་ཐིམ་པས་བྱིན་གྱིས་བརླབས་པར་གྱུར། པར་བསམ་བ་ནི་སྦྱང་གཞི་འཛམ་བུ་གླིང་པའི་མི་མངལ་སྐྱེས་ཁམས་དྲུག་ལྡན་དུ་སྐྱེ་བ་ལེན་པའི་རྒྱུར་སྐྱེ་གནས་མྱོང་འགྱུར་གྱི་ལས་བསོད་ནམས་ཀྱི་ཚོགས་གསོག་པ་དང་ཆོས་མཐུན། དེ་ལྟ་བུའི་ལས་འདུ་བྱས་པའི་མཐར་འཆི་བ་འོད་གསལ་མངོན་དུ་བྱེད་པ་དང་ཆོས་མཐུན་པར་ཡེ་ཤེས་ཀྱི་ཚོགས་གསོག་པ་ནི། བདག་གི་མ་འོངས་པ་ན་འབྱུང་འགྱུར་གྱི་འཆི་བ་སྦྱང་བར་བྱ། དེས་དོན་གྱི་འོད་གསལ་མྱུར་དུ་འཆར་བ་དང་འབྲས་བུ་ཆོས་སྐུ་འགྲུབ་པའི་ནུས་པ་ཁྱད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SGROL MA_LADY OF LIBERATION (TARA)\/SGRUB THABS_RITUAL FOR REACHING THE ANGEL (SADHANA)\/s12023e.txt","subfolder":"SGRUB THABS_RITUAL FOR REACHING THE ANGEL (SADHANA)","origin":"Autochthonous","scripture_category":null,"reference":null},"SCCT_class":null}
{"id":572,"text":"རྩེ་ཐང་གི་སྒོམ་བཤད་དང་། ཕག་མོ་གྲུ་པའི་སྡེ་སྲིད་ཀྱང་དེ་དུས་ཁོ་ན་རྒྱས་ཞེས་གྲག་།ལུགས་གཉིས་ཀའི་བདག་པོར་བཞུགས་ཀྱང་བསྟན་པ་ཐུགས་ལ་བརྣགས་པས་རི་སུལ་ན་འཁོད་པའི་བསམ་གཏན་པ་ཁོ་ན་ལ་ཐུགས་བརྩེ་བ་སོགས་ཡིན་ནོ་ཞེས་གྲག་།མཐར་དགུང་ལོ་བཞི་བཅུ་རྩ་དགུ་བཞེས་པ་ཤིང་སྟག་གསར་པའི་ཟླ་བ་དང་པོའི་ཉི་ཤུ་གཅིག་ལ་ཞིང་གཞན་དུ་གཤེགས། དེ་ལ་སྐུ་འཁོར་རྣམས་ཀྱིས་མཛེས་བརྩེལ་བས་ཉེར་གཉིས་པར་གྲགས། ཀུན་དགེའི་ལོ་འདི་མཁས་གྲུབ་ཆོས་རྗེས་དུས་འཁོར་ཊཱིཀ་ཆེན་མཛད་ལོའང་ཡིན། དྲུང་བྱང་ཆུབ་རྡོ་རྗེ་བ་ནི། བྱང་ཆུབ་རྡོ་རྗེ་སྤྱན་རས་གཟིགས། ཞེས་གསང་བདག་གིས་བསྔགས་པའི་བདག་ཉིད་ཆེན་པོ་ཞིག་ཡིན་ལ། རྩེ་ཐང་གི་ཕ༹གདན་ས་རིན་པོ་ཆེར་བཞུགས་པའི་ངང་ནས་རྗེ་བཙུན་རྩོང་ཁ་པ་ཆེན་པོ་བཀྲ་ཤིས་དོ་ཁར་ཕེབས་པའི་ཚེ་གསུང་ཆོས་གསན་པས་ཐུགས་མོས་ཚད་མེད་པ་དེ་འཁྲུངས་པ་ཞལ་སློབ་ཡིན་པར་སྣང་། དེ་ལྟར་གོང་དུ་ཇི་སྐད་བསྙད་པའི་ས་སྐྱོང་མིའི་ཆོས་རྗེ་བཞི་ནི། དབང་གྲགས་པ་རྒྱལ་མཚན་དང་། ཆེས་སངས་རྒྱས་རྒྱལ་མཚན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/BKA_ GDAMS CHOS _BYUNG_RELIGIOUS HISTORIES OF THE KADAMPA TRADITION\/s12403e.txt","subfolder":"BKA_ GDAMS CHOS _BYUNG_RELIGIOUS HISTORIES OF THE KADAMPA TRADITION","origin":"Autochthonous","scripture_category":null,"reference":null},"SCCT_class":null}
{"id":573,"text":"ཐད་དུ་ཁ་གྱེས་པའི་གཡས་ཕྱོགས་ཀྱི་སྟེང་དུ་རལ་གྲི་དང་། གཡོན་ཕྱོགས་ཀྱི་སྟེང་དུ་གླེགས་བམ་ཡོང་པ། གཉིས་ཀ་ཞབས་གཉིས་མཉམ་པར་བཞེངས་པ། དབུ་སྐྲ་རལ་པའི་ཐོར་ཚུགས་ཅན། དར་གྱི་ན་བཟའ་དང་རིན་པོ་ཆེའི་རྒྱན་སྣ་ཚོགས་པས་སྤྲས་པས། རྗེ་བཙུན་བླ་མའི་སྤྱི་བོར་ཨོཾ་དཀར་པོ། མགྲིན་པར་ཨཱཿ་དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུཾ་དང་སྐུ་ལས་འོད་ཟེར་འཕྲོས་པས། དགའ་ལྡན་ལ་སོགས་པའི་རང་བཞིན་གྱི་གནས་ནས། རྗེ་བཙུན་བླ་མ་དང་རྗེ་བཙུན་བླ་མའི་སྤྲུལ་པར་བྱུར་པ་ཐམས་ཅད་སྤྱན་དྲངས་ནས་དེ་ལ་ཐིམ་པར་བསམས་མོ། །སླར་ཡང་འོད་ཟེར་འཕྲོས་པས། ཕྱོགས་བཅུའི་སངས་རྒྱས་བྱང་སེམས་ལ་སོགས་པ་ཐམས་ཅད་སྤྱན་དྲངས་ཏེ། དེ་ཉིད་ལ་ཐིམ་པར་བསམ་མོ༑ །དེ་ནས། བླ་མ་དེ་ཉིད་དཀོན་མཆོག་གསུམ་འདུས་ཀྱི་ངོ་བོར་བསམས་ལ། སངས་རྒྱས་ཐམས་ཅད་འདུས་པའི་སྐུ། ཞེས་པ་ནས། བླ་མ་ཉིད་ལ་ཕྱག་འཚལ་ལོ། །སྟོན་པ་བླ་མེད་སངས་རྒྱས་རིན་པོ་ཆེ། །ཞེས་པ་ནས། སྐྱབས་ཆེན་དཀོན་མཆོག་གསུམ་ལ་ཕྱག་འཚལ་ལོ། །ཞེས་བརྗོད། དེ་ནས་མཎྜལ་རྒྱས་བསྡུས་གང་རུང་ཕུལ། བླ་མ་རྡོར་འཛིན་མལ་སོགས་པའི་སྡིག་ལྟུང་གི་བཤགས་པ་བྱས་ནས། དངོས་བཤམས་ཡིད་ཀྱིས་སྤྲུལ་པའི་མཆོད་པ་མ་ལུས་འབུལ། །ཐོག་མེད་དུས་ནས་བསགས་པའི་སྡིག་ལྟུང་ཐམས་ཅད་བཤགས། །སྐྱེ་འཕགས་དགེ་བ་རྣམས་ལ་རྗེས་སུ་ཡི་རང་ངོ། །འཁོར་བ་མ་སྟོངས་བར་དུ་ལེགས་བཞུགས་ནས། །འགྲོ་ལ་ཆོས་ཀྱི་འཁོར་ལོ་བསྐོར་དུ་གསོལ། །བདག་གཞན་དགེ་རྣམས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/GSOL _DEBS_PRAYERS OF SUPPLICATION\/S13003.txt","subfolder":"GSOL _DEBS_PRAYERS OF SUPPLICATION","origin":"Autochthonous","scripture_category":null,"reference":null},"SCCT_class":null}
{"id":574,"text":"འཕོ་བ་མེད་པས་ཞག་གཅིག་གི་རླུང་ལ་སྣ་བུག་གཡས་གཡོན་དུ་འཕོ་བ་བཅུ་གཉིས་བྱེད་པ་ཡང་མིན་ནོ། །བཤད་པའི་རྒྱུད་ལས། ཞེས་པའི་རྒྱུད་ནི་དགོངས་པ་ལུང་སྟོན་ཡིན་པར་ཤྲཱ་དྡྷཱ་དང་། སྐལ་ལྡན་གྲགས་པས་གསུངས་ཏེ་ད་ལྟ་འགྱུར་བ་ལ་མེད་ཀྱང་འཕྲོ་ལས་འདུག་པས་མི་འགལ་ལོ། །འོ་ན་གྲོལ་བའི་ཐིག་ལེ་ལས། ཕྱག་རྒྱ་བཞི་འབྲེལ་རེ་རེ་ཞིང་། །ཉིས་བརྒྱ་ཉི་ཤུ་རྩ་ལྔ་སྟེ། །དེ་བཞི་བསྒྲེས་པས་དགུ་བརྒྱའོ། །དེ་ནི་འཕོ་བ་ཉི་ཤུ་བཞིས། །བརྩིས་པའི་ཁྲི་ཕྲག་གཉིས་དང་ནི། །ཆིག་སྟོང་དང་ནི་དྲུག་བརྒྱའོ། །ཞེས་འཕོ་བ་ཉེར་བཞིར་གསུངས་པ་ཇི་ལྟར་དྲང་སྙམ་ན། འདི་དང་ཞལ་ལུང་གཉིས་ཀར་སྣ་བུག་རེ་རེ་བ་ལ་དཀྱིལ་འཁོར་གཉིས་དང་། མཉམ་དུ་རྒྱུ་བ་ལ་དཀྱིལ་འཁོར་གཉིས་བཤད་པས། དཀྱིལ་འཁོར་གཉིས་ལ་སྣ་བུག་གཡས་གཡོན་དུ་འཕོ་བ་བཅུ་གཉིས། དཀྱིལ་འཁོར་གཞན་གཉིས་ལ་སྣ་བུག་མི་འཕོ་ཡང་དཀྱིལ་འཁོར་འཕོ་ཐེབས་བཅུ་གཉིས་བྱེད་པ་གཞུང་གི་དོན་ཡིན་པས། གྲོལ་བའི་ཐིག་ལེའི་འགྲེལ་པས་ཀྱང་སྣ་བུག་གཡས་གཡོན་དུ་འཕོ་བ་ཉེར་བཞིར་བཤད་པ་གཞུང་གི་དོན་མིན་ནོ། །གལ་ཏེ་དགོངས་པ་ལུང་སྟོན་གྱི་ལུགས་དེ་ལྟར་ཡིན་དུ་ཆུག་ཀྱང་། རྡོ་རྗེ་འཕྲེང་བའི་ཐུན་ཕྱེད་ཀྱི་ཚད་ནི་དེ་མིན་ཏེ། དེ་ཉིད་ལས། ཐུན་མཚམས་ཀྱི་ནི་རབ་དབྱེ་བས། །དེ་ནས་རྗེས་འགྲོ་ཟློས་པར་འགྱུར། །ཐུན་།ཚམས་སོ་སོར་སྲོག་རྣམས་དང་། །རྩོལ་བ་རུ་ནི་བརྟག་པ་སྟེ། །ཉིས་སྟོང་བདུན་བརྒྱའི་གྲངས་ཀྱིས་ནི། །ཡང་དག་པར་ནི་ངེས་གཟུང་བྱེད། །ཅེས་ཐུན་ཚོད་རེའི་རླུང་གཉིས་སྟོང་བདུན་བརྒྱར་གསུངས་པས་ཐུན་ཕྱེད་གཉིས་ཕྱེད་དང་བཅས་པའི་བརྒྱ་ཕྲག་བཅུ་གསུམ་འབྱུང་བའི་ཕྱིར་དང་། ཡང་དེ་ཉིད་ལས།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/RIM LNGA_FIVE STAGES (PANCHAKRAMA)\/s05302e.txt","subfolder":"RIM LNGA_FIVE STAGES (PANCHAKRAMA)","origin":"Autochthonous","scripture_category":null,"reference":null},"SCCT_class":null}
{"id":575,"text":"༄༅། །དཔལ་འོད་དང་དྲུག་ནི་ས་སྐྱོང་མིའི་ཆོས་རྗེ་དྲུག་།ཆོས་རྗེ་ཤེར་འབྱུང་བ། རྒྱལ་བ་རིན་བསམ། བྱང་གླིང་གྲགས་རིན། མངའ་རིས་པ་བསོད་རིན། འཇམ་དབྱངས་རིན་རྒྱལ། གུ་གེ་སངས་རྒྱས་རྒྱལ་མཚན། འཇམ་དབྱངས་རིན་ཆེན་གྲགས་པ། རྒྱལ་སྲས་བདེ་འབྱུང་བ་དང་བརྒྱད་ནི་གསུང་རབ་མང་དུ་མཁྱེན་པའི་བསྟན་འཛིན་བརྒྱད། མདོ་སྨད་པ་འོད་ཟེར། མདོ་སྨད་པ་ལེགས་བཟངས། མདོ་སྨད་པ་གསོད་ཤེ། རོང་པོ་ལྕེ་ནག་དང་བཞི་ནི་མདོ་རོང་གི་མཁས་པ་བཞི། སྤྲེ་ཞིང་རིན་པོ་ཆེ་བྱང་དཔལ་བ་དང་། རིན་ཆེན་དཔལ་གཉིས་ནི་མཁའ་སྤྱོད་གྲུབ་པའི་གདུང་བརྒྱུད་གཉིས། སྐྱེས་མཆོག་སྨོན་ལམ་པ་དང་། རི་མི་འབབ་པ་བསོད་ནམས་རིན་ཆེན་གཉིས་ནི་ཡ་མཚན་ཅན་གྱི་སྐྱེས་བུ་གཉིས། སྤྱན་སྔ་ཀུན་བློ་བ། སྤྱན་སྔ་གཞོན་འོད་པ། སྤྱན་སྔ་བློ་གྲོས་རྒྱལ་མཚན་པ། སྤྱན་སྔ་དཔལ་བཟང་པ། སྤྱན་སྔ་ནམ་རྒྱལ་བ། སྤྱན་སྔ་བསོད་ནམས་ལྷུན་གྲུབ་པ། སྤྱན་སྔ་རིན་རྒྱལ་བ། སྤྱན་སྔ་རིན་ཆེན་འཕེལ་བ་དང་བརྒྱད་ནི་སྐྱེ་དགུའི་གཙུག་རྒྱན་སྤྱན་སྔ་བ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/BKA_ GDAMS CHOS _BYUNG_RELIGIOUS HISTORIES OF THE KADAMPA TRADITION\/s12403e.txt","subfolder":"BKA_ GDAMS CHOS _BYUNG_RELIGIOUS HISTORIES OF THE KADAMPA TRADITION","origin":"Autochthonous","scripture_category":null,"reference":null},"SCCT_class":null}
{"id":576,"text":"མི་རིགས་པ། རྟེན་ལ་བརྟགས་ན་ཁྲོ་བར་མི་རིགས་པའོ། ། འདི་ལ་གཉིས། གནོད་པའི་རྒྱུ་དང་སྐྱོན་ཅན་སྐྱོན་མེད་ལ་བརྟག་པ། རང་གིས་ཁས་བླངས་པ་ལ་བརྟག་པའོ། །བཀུར་བ་སོགས་ཀྱི་གེགས་བྱས་པ་དང་བརྙས་པ་སོགས་གསུམ་བྱེད་པ་མི་བཟོད་པ་དགག་པ་ལ་གཉིས། བསྟོད་པ་སོགས་ཀྱི་གེགས་བྱས་པ་ལ་མི་བཟོད་པ་དགག་པ་དང་། བརྙས་པ་སོགས་གསུམ་བྱེད་པ་ལ་མི་བཟོད་པ་དགག་པའོ། །དང་བོ་ལ་གསུམ། བསྟོད་པ་སོགས་ལ་ཡོན་ཏན་མེད་པའི་ཚུལ་བསམ་པ། སྐྱོན་ཡོང་བའི་ཚུལ་བསམ་པ། དེ་ནས་དེ་དག་འགོག་པ་ལ་དགའ་བའོ། །གཉིས་པ་སྡུག་བསྔལ་དང་དུ་ལེན་པའི་བཟོད་པ་བསྐྱེད་པ་ལ་གསུམ། སྡུག་བསྔལ་དང་ལེན་ངེས་པར་དགོས་པའི་རྒྱུ་མཚན། དེ་བསྐྱེད་པའི་ཐབས། གཞིའི་སྒོ་ནས་རྒྱས་པར་བཤད་པའོ། །གཉིས་པ་ལ་གཉིས། སྡུག་བསྔལ་བྱུང་བ་ལ་མཐའ་གཅིག་ཏུ་མི་དགའ་བར་འཛིན་པ་དགག་པ་དང་། སྡུག་བསྔལ་དེ་དང་དུ་ལེན་པར་འོས་པར་བསྟན་པའོ། །འདི་ལ་གསུམ། སྡུག་བསྔལ་རང་གི་ཡོན་ཏན་བསམ་པ། སྡུག་བསྔལ་གྱི་དཀའ་སྦྱད་བཟོད་པའི་ཡོན་ཏན་བསམ་པ། ཆུང་རིམ་ནས་གོམས་ན་མི་དཀའ་བའི་ཚུལ་ལོ། །གཉིས་པ་ལ་གཉིས། ཐར་པ་ལ་སོགས་པའི་དོན་ཆེ་བའི་ཕན་ཡོན་བསམ་པ། སྡུག་བསྔལ་དཔག་ཏུ་མེད་པ་ལྡོག་པའི་ཕན་ཡོན་བསམ་པའོ། །གཞིའི་སྒོ་ནས་རྒྱས་པར་བཤད་པ་ལ་བརྒྱད། གནས་ལ་བརྟེན་པ་། འཇིག་རྟེན་གྱི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/LAM RIM CHEN MO_GREAT BOOK ON THE STEPS OF THE PATH\/SA BCAD_OUTLINES\/sd05394e.txt","subfolder":"SA BCAD_OUTLINES","origin":"Autochthonous","scripture_category":null,"reference":null},"SCCT_class":null}
{"id":577,"text":"གང་གི་ཚེ་གནས་སྦྱིན་པའི་སློབ་དཔོན་དང་མཚམས་གཅིག་ཏུ་གནས་སུ་འཛིན་པས་ཉིན་ཞག་གཅིག་ལྷན་ཅིག་ཏུ་གནས་པར་བྱེད་ན་དེའི་ཚེ་གནས་སྦྱིན་པའི་མཐར་ཐུག་པ་ཡིན་ཏེ། ཞེས་གསུངས་པའི་ཕྱིར། གཉིས་པ་ལ། ཡུལ་གང་ལ་ཞུ་བ། གང་ཟག་གང་གིས་ཞུ་བ། དངོས་པོ་གང་ཞུ་བ། དུས་ནམ་གྱི་ཚེ་ཞུ་བ། ཚུལ་ཇི་ལྟར་ཞུ་བ། དགོས་པ་གང་གི་ཕྱིར་ཞུ་བ། དམིགས་བསལ་དང་བདུན་ལས། དང་པོ་ནི། རང་གི་གནས་བླ་མ་ལ་ཞུའོ། །གཉིས་པ་ནི། གནས་པ་སློབ་མ་དེས་ཞུའོ། །གསུམ་པ་ནི། སྤྱིར་བཏང་ལ་བྱ་བ་ཕྲན་ཆེགས་རྣམས་ཞུ་མི་དགོས་ཤིང་། དམིགས་བསལ་ནི། སྒྲུབ་ཏུ་རུང་མི་རུང་ཐེ་ཚོམ་བྱ་བའི་བྱ་བ་ཕྲན་ཚེགས་རྣམས་དང་། བྱ་བ་གཙོ་ཆེ་བ་རྣམས་ཞུ་དགོས་ཏེ། བཅས་པའི་དབང་གིས་ཡིན་པའི་ཕྱིར། སྒྲུབ་མི་རུང་བར་ངེས་པའི་བྱ་བ་རྣམས་ནི་ཞུ་མི་དགོས་ཏེ། ཞུས་ཀྱང་དགོས་པ་མེད་པའི་ཕྱིར། བཞི་པ་ནི། གནས་བླ་མ་ཉེ་འཁོར་ན་བཞུགས་པ་ན། ཞག་རེ་ལ་ལན་གསུམ་གསུམ་ཞུ་ཞིང་། དེ་ཡང་ཉིན་དགུང་ཚུན་གྱི་བྱ་བ་རྣམས་སྔ་དྲོ་དང་། ཉི་མ་ནུབ་ཚུན་གྱི་བྱ་བ་རྣམས་དགུང་ཡོལ་ནས་ཞུ། མཚན་མོའི་བྱ་བ་རྣམས་ཉི་མ་ནུབ་ནས་ཞུ། གནས་བླ་མ་དང་རྒྱང་གྲགས་ཀྱིས་ཆོད་ན་ཞག་གཅིག་གི་བྱ་བ་རྣམས་དུས་གཅིག་ལ་ཞུ། དཔག་ཚད་ཕྱེད་དང་གསུམ་འདས་ན་གསོ་སྦྱོང་གི་ཚེ་ཞུ་དགོས་ཏེ། འོད་ལྡན་ལས། དཔག་ཚད་ཕྱེད་དང་གསུམ་དག་ན་གསོ་སྦྱོང་གི་ཚེའོ། །ཞེས་གསུངས་པའི་ཕྱིར། ལྔ་པ་ནི། ཁ་ཅིག་།བླ་མ་ལ་ཕྱག་བྱས་ཏེ། དེང་གདུགས་དང་དགུང་ག་ཆ་ལ་ཞེས་སོགས་བརྗོད་ནས་བྱ་བ་རྣམས་སྤྱིར་བསྡོམས་ནས་ཞུ་རུང་སྟེ། འོད་ལྡན་ལས། དེ་ནས་བླ་མ་ལ་གུས་པ་དང་བཅས་པས་ཕྱག་བྱ་ཞིང་། དེའི་འོག་ཏུ་དེའི་ཁམས་མཉམ་མམ་ཞེས་དྲིས་ནས། ཀུན་ཏུ་སྤྱད་བར་རུང་བ་དག་བགྱིའོ། །ཞེས་བྱ་བ་ཉིད་ལུང་ནོད་པར་བྱའོ། །ཞེས་གསུངས་པའི་ཕྱིར། ཟེར་ན་མ་ཁྱབ་སྟེ། ལུང་དེས་ནི་བྱ་བ་བསྒྲུབ་རུང་དུ་ངེས་ཤིང་། བསྒྲུབ་དགོས་པར་མ་ངེས་པའི་བྱ་བ་ཞུ་ཚུལ་བསྟན་པ་ཡིན་ཞིང་། དེས་ན་བྱ་བ་གློ་བུར་བ་རྣམས་རང་མིང་ནས་སྨོས་ནས་ཞུ་དགོས་ཏེ། དེ་ལྟར་མ་ཞུས་ན་བྱ་བ་དེ་སྒྲུབ་རུང་དུ་མི་ངེས་པའི་ཕྱིར་ཏེ། འདུལ་བ་ལུང་རྣམ་འབྱེད་ལས། སྣམ་སྦྱར་འཚེམས་པར་ཞུ། ཉིན་མོ་སྤྱོད་པ་ལ་མཆིས་པར་ཞུ། བསོད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/PAn CHEN BLO GROS LEGS BZANG_PANCHEN LODRU LEKSANG\/sl0059i1.txt","subfolder":"PAn CHEN BLO GROS LEGS BZANG_PANCHEN LODRU LEKSANG","origin":"Autochthonous","scripture_category":null,"reference":null},"SCCT_class":null}
{"id":578,"text":"༄༅། །རྩ་རྒྱུད་ཀྱི་བླ་མ་ཡི་དམ། སངས་རྒྱས་བྱང་སེམས། མཁའ་འགྲོ་ཆོས་སྐྱོང་གི་ཚོགས་ཐམས་ཅད་སྤྱན་དྲངས་ཏེ། སྤྱི་བོའི་བླ་མ་ལ་ཐིམ་པས་སྐྱབས་གནས་ཀུན་འདུས་པའི་བདག་ཉིད་དུ་གྱུར༑ གང་གི་དྲན་གྱིས་བདེ་ཆེན་ཉིད། །སོགས་དང་། དེ་ཉིད་མངོན་གྱུར་དེ་བཞིན་གཤེགས། །སྤྲོས་བྲལ་ཟབ་ཞི་རྒྱལ་བའི་ཡུམ། །སྣ་ཚོགས་སྐུ་སྟོན་འགྲོ་བའི་མགོན། །བླ་མ་རྗེ་བཅུན་མ་ལ་འདུད། ཨོཾ་གུ་རུ་བཛྲ་ཡོ་གཱི་ནི་ཨརྒྷཾ་སོགས་ཀྱིས་མཆོད། བླ་ན་མཆིས་དང་མ་མཆིས་པའི། །ཀུན་བཟང་རྣམ་འཕྲུལ་མཆོད་པ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JAM DBYANGS_GENTLE VOICE (MANJUGHOSHA, MANJUSHRI)\/RJES GNANG_RITES OF PERMISSION (ANUJNA)\/s01003e.txt","subfolder":"RJES GNANG_RITES OF PERMISSION (ANUJNA)","origin":"Autochthonous","scripture_category":null,"reference":null},"SCCT_class":null}
{"id":579,"text":"ཁང༑ ༑རྣམ་སྣང་རྣམ་པར་དག་པའི་བདག་ཉིད་ལ། །ལེགས་ཚོགས་ཇི་སྙེད་མཆིས་པའི་བཀྲ་ཤིས་དེས། །མ་དག་འཁོར་བའི་གནས་འདི་རབ་སྤངས་ནས། །དག་པའི་ཞིང་ལ་རོལ་པའི་བཀྲ་ཤིས་ཤོག་། ཅེས་པ་འདིར་མ། ཡང་ན། ༈ འཇམ་དབྱངས་བཀའ་སྡོད་དམ་ཅན་རྒྱ་མཚོ་ལ། །མཆོད་བསྟོད་བསྙེན་སྒྲུབ་ཚུལ་བཞིན་སྒྲུབ་ལ་བརྩོན། །དགེ་མཚན་ཇི་སྙེད་མཆིས་པའི་བཀྲ་ཤིས་དེས། །བགེགས་དཔུང་ཕྱེ་མར་འཐག་པའི་བཀྲ་ཤིས་ཤོག་།ཅེས་པ་དང་། ཡང་ན། ༈ ནམ་མཁའི་ཁྱོན་ལྟར་ཡངས་པའི་ཕོ་གྲང་མཆོག་།སོགས་ནས། བཀྲ་ཤིས་།ཅེས་པ་རྣམས་འདོན་རེས་མཛད། སྲུང་བསྐང་ཉིན་གཅིག་ལས་མེད་ན་དེ་གསུམ་གང་རུང་ཞིག་གི་རྗེས་སུ། ༈ མཁས་པའི་དབང་པོ་ཞབས་བརྟན་ཅིང་། །བསྟན་འཛིན་བུ་སློབ་རྒྱས་པ་དང་། །བཤད་སྒྲུབ་ཉི་ཟླ་ལྟར་གསལ་བའི། ། བདེ་ལེགས་རྒྱུན་མི་འཆད་པའི་བཀྲ་ཤིས་ཤོག་།དེ་ནས། རྒྱལ་བ་མ་ལུས་སྐྱེད་པའི་ཡབ་གྱུར་ཀྱང་། །སོགས་དང་། དེར་ནི་རིང་འདབ་མ་གཉིས་ཀའམ། འདོན་རེས་ལྟ་བུའི་མཇུག་ཏུ། ༈ སྤྱིར་ཐུབ་བསྟན་ཡུན་རིང་གནས་པ་དང་། །སྒོས་ཞྭ་སེར་ཅོད་པན་འཆང་བའི་སྡེ། ། དཔལ་མཉམ་མེད་རི་བོ་དགའ་ལྡན་པ། །ཕྱོགས་ཀུན་ཏུ་དར་ཞིང་རྒྱས་གྱུར་ཅིག་། ༈ ཆོས་ཀྱི་རྒྱལ་པོ་ཙོང་ཁ་བའི། །ཆོས་ཚུལ་རྣམ་པར་འཕེལ་བ་ལ། །འགལ་རྐྱེན་མཚན་མ་ཞི་བ་དང་། །མཐུན་རྐྱེན་མ་ལུས་ཚང་བར་ཤོག་། ༈ བདག་དང་གཞན་གྱི་དུས་གསུམ་དང་། །འབྲེལ་བའི་ཚོགས་གཉིས་ལ་བརྟེན་ནས། །རྒྱལ་བ་བློ་བཟང་གྲགས་པ་ཡི། །བསྟན་པ་ཡུན་རིང་འབར་གྱུར་ཅིག། །ཅེས་བསྔོ་སྨོན་རྒྱས་པར་གསུང་། སྤྱི་སྒོས་ཀྱི་སྙན་དང་སོགས་གོང་གི་མངའ་གསོལ་སྐབས་ནས་འབུལ་བའི་ཕྱག་བཞེས་མཛད།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/MCHOD PA_OFFERING\/s00519e.txt","subfolder":"MCHOD PA_OFFERING","origin":"Autochthonous","scripture_category":null,"reference":null},"SCCT_class":null}
{"id":580,"text":"མཚུངས་པའི་གཞན་སེལ་ལ་བརྡ་མ་བྱས་པར་སྤྱི་དོན་གཞན་བརྡའི་ཡུལ་དུ་འདོད་ཅེས་དྲིས་པས། རང་དབང་མེད་ཕྱིར་དེ་ལྡན་མིན་ཞེས་ཉེས་པ་མཚུངས་པའི་ཕྱིར་ཞེ་ན། ཉེས་པ་མི་མཚུངས་མོད། མཚུངས་ཀྱང་རིགས་དོན་གཞན་མི་དགོས་པར་གཞན་སེལ་བརྡའི་ཡུལ་དུ་འདོད་ན་དོན་གོ་བའི་ཕྱིར། ། གཉིས་པ། གཞན་སེལ་བརྡའི་ཡུལ་དུ་བསྒྲུབ་པ་ནི། དེ་ལས་གཞན་པ་ཡོངས་སྤངས་ནས། ། འཇུག་འགྱུར་ཞེས་ཀྱང་སྒྲ་བརྗོད་དེ། ། དེ་ཡིས་དེ་དག་རྣམས་ལས་འདི། ། མི་གཅོད་ན་ནི་དེ་ཇི་ལྟར། ། གལ་ཏེ་འདི་ལ་རྣམ་གཅོད་ཡོད། ། སྒྲ་རྣམས་དགོས་པ་དེ་ཙམ་དུ། ། ཟད་པ་མིན་ནམ་ཁྱེད་ལ་དེར། ། སྤྱི་གཞན་གྱིས་ནི་ཅི་ཞིག་བྱ། ། ཞེས་པའི་ཚིག་བརྒྱད་དེས་བརྡ་སྦྱོར་བར་རྣམ་བཅད་ཀྱི་དགོས་པ་དོན་དེ་ལས་གཞན་པ་ཡོངས་སུ་སྤངས་ནས་དོན་དེ་ཐུན་མོང་མ་ཡིན་པ་ལ་འཇུག་པར་འགྱུར་བའི་ཕྱིར། བརྡ་སྦྱོར་བའི་དགོས་པ་དེ་ལྟར་ཡིན་ལ་བུམ་པ་ཞེས་པའི་བརྡ་སྦྱར་བ་ན། བུམ་མ་ཡིན་མི་གཅོད་ན་བུམ་པ་མི་གོ་ལ། བཅད་ན་སྤྱི་དོན་གཞན་མི་དགོས་པར་བརྡ་སྦྱར་བའི་དགོས་པ་བསྒྲུབ་ནུས་པའི་ཕྱིར། གསུམ་པ། སྤྱི་དོན་གཞན་བཀག་པ་མི་འཐད་པའི་རྩོད་སྤང་ལ་གསུམ། སྤྱི་དོན་གཞན་མེད་ན་ངོ་ཤེས་ཀྱི་བློ་མི་འཐད་པ་སྤང་བ་དང་། སྤྱི་འཛིན་སྤྱི་ལས་སྐྱེ་བ་དགག་སྤྱི་སྒྲ་དོན་ལ་མི་བསླུ་བ་བསྟན་པའོ། །","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/DGE BSHES YE SHES DBANG PHYUG_GESHE YESHE WANGCHUK\/se00023m1.txt","subfolder":"DGE BSHES YE SHES DBANG PHYUG_GESHE YESHE WANGCHUK","origin":"Autochthonous","scripture_category":null,"reference":null},"SCCT_class":null}
{"id":581,"text":"༄༅། ། ཡིག་ཟླ་གདན་དང་བཅས་པ་ཚངས་བུག་ནས་རྒྱངས་དེར་ཐོན། སྤྱི་བོའི་བླ་མ་རྣལ་འབྱོར་མའི་ཐུགས་ཀར་ཐིམ་པར་བསམ་ཞིང་དར་ཅིག་ལྟ་ཐོག་ཏུ་བཞག་ཡང་སྣ་ནས་རླུང་རྔུབ་པ་དང་མཉམ་དུ་བླ་མ་རྣལ་འབྱོར་མའི་ཐུགས་ལས་རང་སེམས་བཾ་ཡིག་གི་རྣམ་པར་བྱེ་བ། ཚངས་བུག་ནས་ཞུགས་དབུ་མ་བརྒྱུད་སྔར་གྱི་གནས་སུ་འཁོད་པར་བསམ་ལ་བུམ་ཅན་བཟུང་། བུམ་ཅན་སྐབས་དམིགས་པ་གཡེངས་ན་གེགས་བསྐྱེད་པས་གྲིམ་པར་བྱ་དགོས་གསུངས། གོང་ལྟར་འཕོ་བ་གཉིས་པོ་གང་ཡིན་ཀྱང་། རེས་འགའ་རྣམ་ཤེས་སྤྱི་བོར་འཕོས་པ་དང་ལྷན་དུ་སྐེད་པ་གྱེད་ཙམ་བྱེད་པ་ནི། འཕོ་བའི་འཕྲུལ་འཁོར་ཞེས་བྱ་ཞིང་། མར་ཕབ་ནས་ལྟེ་བར་གནས་ཚེ་རླུང་ཁ་སྦྱོར་ཅི་ཐུབ་འཛིན། མི་ཐུབ་ན་རང་བབས་སུ་བཞག་།རླུང་དང་སྦྱར་བའི་འཕོ་བ་ནི། ཐོག་མར་འབྱོངས་དཀའ་ཡང་ཕྱིས་བརྟན་པོ་འབྱུང་ལ། སྔགས་དང་བསྟུན་པའི་འཕོ་བ་འབྱོང་སླ་ཡང་མི་བརྟན་པ་ཡིན། དེ་ལྟར་སྦྱང་སྦྱངས་པས་འབྱོང་རྟགས་སྤྱི་གཙུག་ཟབ་དང་། འཁྲིག་པ་དང་། སྐྲངས་པ་དང་། རྣག་ཁྲག་ཆུ་སེར་རྡོལ་བ་སོགས་འབྱུང་ཞིང་། ལྷག་པར་ཆུ་སེར་རྡོལ་ན་མི་ཉམས་ཤིང་བརྟན་པ་ཡིན། ཕྱི་རྟགས་སུ་མཁའ་སྤྱོད་འགྲུབ་པའི་ལྟས། སྒྲུབ་ཁང་ལ་འཇའ་གུར་ཕུབ་པ། མེ་ཏོག་གི་ཆར་དང་། དྲི་བཟང་པོའི་ངད་ལྡང་བསོགས་ཡིད་ཆེས་པའི་མཚན་མ་བྱུང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/RDO RJE RNAL _BYOR MA_ANGEL OF DIAMOND (VAJRAYOGINI)\/RNAL _BYOR_PRACTICES\/s00064e.txt","subfolder":"RNAL _BYOR_PRACTICES","origin":"Autochthonous","scripture_category":null,"reference":null},"SCCT_class":null}
{"id":582,"text":"ན་འཁོར་བར་འཆིང་། འོ་ན་ཉན་ཐོས་རང་སངས་རྒྱས་བཞིན་དུ་ཉོན་མོངས་པའི་གཞི་སྤང་ངམ་སྙམ་ན། གཞི་སྤངས་པས་བྱང་ཆུབ་མི་ཐོབ་ཕྱི་མའི་ལེའུ་བཞི་པ་ནས། སྐྱེ་བོ་མི་བཟད་པ་ཡི་ལས། །གང་དང་གང་གིས་འཆིང་འགྱུར་བ། །ཐབས་དང་བཅས་ན་དེ་ཉིད་ཀྱིས། །སྲིད་པའི་འཆིང་བ་ལས་གྲོལ་འགྱུར། །ཞེས་གསུངས་པས། གསང་སྔགས་རྡོ་རྗེའི་ཐེག་པ་བསྒྱུར་ལམ་པ་ཡིན་པས། འདིར་ཡང་གཞི་བསྒྱུར་ནས་ཉམས་སུ་ལེན་དགོས། གཞི་བསྒྱུར་ནས་ཉམས་སུ་ཇི་ལྟར་ལེན་སྙམ་ན། ཐ་མལ་རྣམ་རྟོག་མི་དྲན་དགུ་དྲན་གྱི་དུས་དེར་ངོ་བོ་རྫོགས་པའི་རིམ་པ་གཤའ་མ་ཞིག་ཡིན། ཐ་མལ་རང་རྒྱུད་པ་དེ་ལ་ཞེན་ན་འཁོར་བར་འཆིང་། དེ་སྦྱང་གཞི་ཡིན། སྦྱོང་བྱེད་དུ་ལྟེ་བར་ཤེས་པ་གཏད། གཏུམ་མོའི་རྫོགས་རིམ་ལ་བརྟེན་ནས་བསྒོམས་པས་སྦྱོང་། ། དེ་ལྟར་ཡང་། ཕྱི་མའི་ལེའུ་བཞི་པ་ནས། ག་པུར་ཉིད་ནི་བདག་མེད་མ། །བདེ་བ་བདག་མེད་ཚུལ་ཅན་ཉིད། །དེ་ཡི་བདེ་བ་ཕྱག་རྒྱ་ཆེ། །ལྟེ་བའི་དཀྱིལ་འཁོར་ཉིད་དུ་གནས། །ཞེས་གསུངས། ཐ་མལ་གཉིད་མཐུག་པོ་ཉལ་བའི་དུས་དེ་ངོ་བོ་རྫོགས་པའི་རིམ་པ་གཤའ་མ་ཞིག་ཡིན། ཐ་མལ་རང་རྒྱུད་པ་དེ་ལ་ཞེན་ན་འཁོར་བར་འཆིང་། དེ་སྦྱང་གཞི་ཡིན། སྦྱོང་བྱེད་དུ་སྙིང་ཁར་ཤེས་པ་གཏད། འོད་གསལ་གྱི་རྫོགས་རིམ་ལ་བརྟེན་ནས་བསྒོམས་པས་སྦྱོང་། ། དེ་ལྟར་ཕྱི་མའི་ལེའུ་གསུམ་པ་ནས། གཉིད་ནི་སྤང་བར་མི་བྱ་སྟེ། །དབང་པོ་རྣམས་ནི་མི་དགག་གོ་།ཞེས་གསུངས། ཐ་མལ་རྨི་ལམ་མང་པོ་ཟང་ཟིང་གིས་རྨི་བའི་དུས་དེ་ངོ་བོ་རྫོགས་པའི་རིམ་པ་གཤའ་མ་ཞིག་ཡིན། ཐ་མལ་པ་རང་རྒྱུད་པ་དེ་ལ་ཞེན་ན་འཁོར་བར་འཆིང་། དེ་སྦྱང་གཞི་ཡིན། དེའི་སྦྱོང་བྱེད་དུ་མགྲིན་པར་ཤེས་པ་གཏད། སྒྱུ་ལུས་ཀྱི་རྫོགས་རིམ་ལ་བརྟེན་ནས་བསྒོམས་པས། དེ་ལྟར་ཡང་། བརྟག་པ་དང་པོའི་ལེའུ་བཅུ་པ་ནས། ཉལ་དང་ལོག་པའི་ཁྱད་པར་ལས། །རྟག་ཏུ་རྨི་ལམ་འདྲ་བར་འགྱུར། །ཞེས་གསུངས། ཐ་མལ་བུད་མེད་དང་འདོད་པ་བསྟེན་པའི་དུས་དེ་ངོ་བོ་རྫོགས་པའི་རིམ་པ་གཤའ་མ་ཞིག་ཡིན། ཐ་མལ་རང་རྒྱུད་པ་དེ་ལ་ཞེན་པས་འཁོར་བར་འཆིང་། དེ་སྦྱང་གཞི་ཡིན། སྦྱོང་བྱེད་དུ་སྤྱི་བོར་ཤེས་པ་གཏད། གཞན་ལུས་ལས་ཀྱི་ཕྱག་རྒྱའི་རྫོགས་རིམ་ལ་བརྟེན་ནས་བསྒོམ་པས་སྦྱོང་། དེ་ལྟར་ཡང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2678_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":583,"text":"ཡིས། །ཀླུ་རྣམས་ཆོས་དང་འཕྲད་པར་ཤོག་།མི་རྣམས་དབུལ་ཕོངས་བྲལ་བར་ཤོག་།སྦས་མཁན་རྣམས་ལ་དངོས་གྲུབ་སྩོལ། །ཀླུ་ཡི་གདུག་རྩུབ་བཞི་བར་མཛོད། །གཉན་གྱི་བྱང་ཐག་བཅད་དུ་གསོལ། །ས་བདག་གདུག་པ་བཤིག་ཏུ་གསོལ། །ཀོ་ལོད་མ་སྡང་ཞི་བར་མཛོད། །ཡུལ་ཕྱོགས་ཀུ་དུ་དཔལ་འབར་ཞིང་། །དགེ་ལེགས་རྒྱུན་མི་འཆ་པ་དང་། །དཀར་ཕྱོགས་སྐྱོང་བའི་ལྷ་ཀླུ་རྣམས། །རྟག་ཏུ་བརྩེ་བས་སྐྱོང་གྱུར་ཅིག་།བརྟན་བཞུགས་བྱ་བ་ནི། འདིར་ནི་རྟེན་དང་ལྷན་ཅིག་ཏུ། །སྩལ་དུ་གསོལ། །བཅོམ་ལྡན་འདས་ཀླུའི་དབང་ཕྱུག་རྒྱལ་པོ་འཁོར་དང་བཅས་པས་རྟེན་འདི་ལ་བཏན་པར་བཞུགས་ནས། སྦྱིན་བདག་འཁོར་དང་བཅས་པའི་ནང་གདོན་སྡིག་སྒྲིབ་སོགས་མི་མཐུན་པའི་ཕྱོགས་ཐམས་ཅད་ཉེ་བར་ཞི་ཞིང་། ཚེ་བསོད་དཔལ་འབྱོར་སོགས་ཆོས་སྲིད་ཀྱི་ལེགས་ཚོགས་ཐམས་ཅད་འཕེལ་བ་དང་། བཀྲ་ཤིས་ཀྱི་དགེ་མཚན་རྒྱ་ཆེན་པོ་མྱུན་མི་འཆད་དུ་འབྱུང་བར་བྱིན་གྱིས་བརླབ་ཏུ་གསོལ། །ཀླུའི་རྒྱལ་པོ་འཁོར་དང་བཅས་པ་རྣམས་ཀྱང་རྟེན་འདི་ལ་བརྟན་པར་བཞུགས་ནས། །འཇིག་རྟེན་གྱི་ཁམས་སྤྱི་དང་ཁྱད་པར་ཡུལ་ཕྱོགས་འདི་རྣམས་སུ་ནང་འཁྲུག་མུ་ཏེ་ལོ་ཉེས་དུས་མ་ཡིན་པའི་ལྲུང་དང་ཁ་ཆས་སད་དང་སེར་བ་ཐོག་དང་གློགས་གཡོ་བ་ལ་སོགས་པའི་འཇིགས་པ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/KLU_I BUM GTER_CREATING A NAGA WEALTH VASE\/s12058e.txt","subfolder":"KLU_I BUM GTER_CREATING A NAGA WEALTH VASE","origin":"Autochthonous","scripture_category":null,"reference":null},"SCCT_class":null}
{"id":584,"text":"༄༅། །དབང་བ་དང་། ཡུལ་དུས་གནས་སྐབས་ཐམས་ཅད་དུ་རྒྱུན་མི་འཆད་པས་ཚིག་མཐའ་ཡས་ཞེས་བཤད་པའི་ཕྱིར། སྒྱུ་དྲལ། ཚིག་རྗེ་ཚིག་བདག་སྨྲ་མཁས་པ། །ཚིག་ལ་དབང་བ་ཚིག་མཐའ་བས། ཞེས་དང་། མཚན་བརྗོད་ཀྱི་འགྲེལ་ཆེན་འཇམ་དཔལ་གྲགས་པས་མཛད་པ་ལས། ཚིག་འབྱུང་བ་རྒྱུན་མི་འཆད་པར་སྦྱོར་བས་ན་ཚིག་བདག་གོ་།ཞེས་པ་ནས། དེང་ས་ན་ཡུལ་དང་དུས་དང་གནས་སྐབས་ཀྱི་བྱེ་བྲག་གིས་རྒྱུན་འཆད་པ་མེད་པར་རྣམ་པར་ཐམས་ཅད་དུ་རྒྱུན་མི་འཆད་པའི་ཚིག་གི་རྒྱུན་འབྱུང་བས་ན་ཚིག་མཐའ་ཡས། ཞེས་གསུངས་སོ། །འདི་དག་ཤིན་ཏུ་གསལ་ལོ། ༈། སྔར་གྱི་ཁྱད་པར་གསུམ་པ་དབང་ཕྱུག་འདུལ་བའི་ཆེད་དུས་སྟེང་དུ་གསུངས་པ་ཤིན་ཏུ་འཐད་དེ། སློབ་དཔོན་ཞི་བ་ཡེ་ཤེས་ཀྱིས། དབང་ཕྱུག་ཆེན་པོའི་དཀྱིལ་འཁོར་ན། །དབང་མེད་དང་བས་འདུས་པ་དང་། །ཞེས་དང་། འདོད་ཆགས་ཆེན་བོ་འདུལ་པའི་ཕྱིར། །རྟག་ཏུ་ལིངྒ་རྒྱས་པའི་ཚུལ། །ཞེས་དང་། སློབ་དབོན་མི་བསྐྱོད་པའི་འགྲེལ་བ་ལས་ཀྱང་། མཚན་མ་འགྲེང་བཞེས་བྱ་བ་ནི། འདིར་ལྷ་ཆེན་པོ་དང་འདྲ་བར་བསྟན་པ་དེས་འདུལ་བའི་ཕྱིར་ཏེ། དེ་ནི་ལྷག་བར་ཆགས་བ་ཅན་ཡིན་པས་ལོ་གསུམ་དུ་དཀའ་ཐུབ་བཟློག་པའི་དང་གཉིས་ཀྱིས་གཉིས་སྤྲད་པའི་བདེ་བས་མཚིམ་ཞིང་རྟག་ཏུ་མཚན་མ་ལས་སུ་རུང་བའོ། །ཞེས་གྲགས་སོ། །དེ་བས་ན། ཆགས་པ་དང་ལྡན་ཞེ་སྡང་ཞེ་སྡང་བརྡའ། །ལྷ་ཆེན་ཚངས་བ་ཁྱབ་འཇུག","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JIGS BYED_FRIGHTENER (BHAIRAVA)\/CHOS _BYUNG_DHARMA STAR (DHARMAKARA)\/s12128.txt","subfolder":"CHOS _BYUNG_DHARMA STAR (DHARMAKARA)","origin":"Autochthonous","scripture_category":null,"reference":null},"SCCT_class":null}
{"id":585,"text":"༄༅། །དམར་པོའི་རྫོགས་རིམ་གཙོ་བོར་སྟོན་པའི་དབང་དུ་མཛད་ཀྱང་། འཇིགས་བྱེད་ཀྱི་རྫོགས་རིམ་རྣམས་ཀྱང་སྟོན་པས་དམར་ནག་འཇིགས་གསུམ་གྱི་རྫོགས་རིམ་རྣམས་ཐུན་མོང་དུ་སྟོན་པ་ཡིན་པའི་ཕྱིར་ཏེ། འདིའི་རྫོགས་རིམ་ཆོས་རྗེ་བློ་གྲོས་པས་མཁས་གྲུབ་རྗེའི་མན་ངག་ལྟར་འཆད་པ་ན་འཇིགས་བྱེད་ཀྱི་བསྐྱེད་རིམ་ཆེན་མོ་ལས། དམར་ནག་འཇིགས་གསུམ་ལས་དམར་པོའི་རྒྱུད་དང་རྒྱ་གཞུང་རྣམས་ཀྱི་ནང་ནས་ནི་རྣལ་འབྱོར་བཞིའི་རིམ་པ་ཉིད་ལ་བརྟེན་ནས་བཤད་ན་འདིའི་རྫོགས་རིམ་ཀྱང་རྒྱས་པར་ཐོན་པར་འགྱུར་རོ། །ཞེས་གསུངས་ཞེས་དང་། ཁྱད་པར་དུ་རྣལ་འབྱོར་བཞི་རིམ་འདི་ནི་དངོས་སུ་ན་དམར་པོའི་རྫོགས་རིམ་སྟོན་བྱེད་དུ་སྦྱར་ནས་གསུངས་ཀྱང་། འདི་ཉིད་གྲུབ་ཆེན་ལ་ལི་ཏའི་མན་ངག་ལ་བརྟེན་ནས་དམར་པོའི་རྒྱུད་དང་། རྒྱུད་འབུམ་པ་ཞེས་གྲགས་པ་འཇིགས་བྱེད་ཀྱི་རྒྱུད་རྒྱས་པའི་རྫོགས་རིམ་གྱི་གནད་རྣམས་བསྡུས་ནས་སྟོན་པ་ཡིན་པས། དམར་ནག་འཇིགས་གསུམ་ཐམས་ཅད་ཀྱི་རྫོགས་རིམ་ཐུན་མོང་དུ་སྟོན་པའི་གཞུང་དུ་སྦྱར་བར་བྱའོ། །ཞེས་པ་ནི་བླ་མའི་ཞལ་གྱི་གདམས་པ་ཡིན་ནོ། །ཞེས་གསུངས་པའི་ཕྱིར། གྲུབ་ཆེན་གྱི་གཞུང་དེས་རྣལ་འབྱོར་བཞི་འཆད་པའི་ཚུལ་བསྡུས་ཏེ་བཀོད་ན། དེ་ཉིད་ལས་རྣལ་འབྱོར་དམ་པ་བཞིར་བཤད་དེ། །དབྱིབས་དང་སྔགས་དང་དམ་ཚིག་དང་། །རྣམ་དག་ཡེ་ཤེས་ཞེས་བྱ་བས། །སྲིད་པའི་འཆིང་ལས་གྲོལ་བར་འགྱུར། །ཞེས་མདོར་བསྟན་ནས་དེ་ཉིད་ཕྱེ་སྟེ་འཆད་པ་ལ། རིམ་པའམ་ཡང་ན་ཅིག་ཅར་དུ། །སངས་རྒྱས་རྗེས་དྲན་བསྒོམ་པར་བྱ། །ཞེས་སོགས་ཀྱིས་ཐོག་མར་རང་དང་གཉུག་མའི་ལུས་ལྷར་བསྒོམ་དགོས་པར་བསྟན། འདི་ནི་བདག་ལས་ཐ་དད་མིན། །ཞེས་སོགས་ཀྱིས་གཉུག་མའི་ལུས་ལས་སྒྱུ་ལུས་བསྒྲུབ་ཚུལ་བསྟན། ལུས་ཅན་ཀུན་གྱིས་དེ་མཐོང་དང་། །ཞེས་སོགས་ཀྱིས་སྒྱུ་ལུས་འོད་གསལ་དུ་འཇུག་ཚུལ་བསྟན། སྒྱུ་མ་ལྟ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JIGS BYED_FRIGHTENER (BHAIRAVA)\/_GREL PA_COMMENTARIES\/s00257a.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":586,"text":"༄༅། །པའི་ཕྱིར། ཆོས་ཁམས་ཀྱི་ཕྱོགས་གཅིག་གང་ཞེ་ན། འཇིག་ཚོགས་ལ་ལྟ་བ་ལ་སོགས་པ་ལྔ་དང་། འཇིག་རྟེན་པའི་ཡང་དག་པའི་ལྟ་བ་དང་། སློབ་པའི་ལྟ་བ་དང་། མི་སློབ་པའི་ལྟ་བ་སྟེ་རྣམ་པ་བརྒྱད་ཡོད་དོ། །དེ་ལ་དང་པོ་ལྔ་ནི་ཉོན་མོངས་ཅན་དང་། དྲུག་པ་ནི་དགེ་བ་ཟག་བཅས་དང་། ཕྱི་མ་གཉིས་ནི་སྒོམ་སྤང་གི་ས་པོན་དང་བཅས་པ་དང་དེ་མེད་པའི་ཟག་མེད་ཡིན་པས། དེ་དག་གིས་ཤེས་བྱའི་ཆོས་ལ་ལྟ་བ་ན་རིམ་པ་ལྟར། སྤྲིན་དང་བཅས་པ་དང་སྤྲིན་མེད་པའི་མཚན་མོ་དང་། ཉིན་མོ་གཟུགས་ལ་ལྟ་བ་བཞིན་དུ། མི་གསལ་བ་དང་གསལ་བ་དང་ཤིན་ཏུ་ཆེས་གསལ་བ་དང་ལྡན་པ་ཡིན་ནོ། །འཇིག་རྟེན་པའི་ཡང་དག་པའི་ལྟ་བ་ནི་ཡིད་ཤེས་དང་མཚུངས་ལྡན་གྱི་ཤེས་རབ་དགེ་བ་ཟག་བཅས་ཁོ་ན་ཡིན་གྱི། མིག་ལ་སོགས་པའི་རྣམ་ཤེས་ལྔ་དང་མཚུངས་ལྡན་དུ་སྐྱེས་པའི་བློ་སྟེ་ཤེས་རབ་ནི་འཇིག་རྟེན་པའི་ཡང་དག་པའི་ལྟ་བ་མ་ཡིན་ཏེ། ལྟ་བ་ནི་ངེས་པར་རྟོག་པ་ཡིན་ལ། དེ་དག་ནི་ངེས་པར་རྟོག་པ་མེད་པ་ཡིན་པའི་ཕྱིར་རོ། །འོ་ན། མིག་ཀྱང་ལྟ་བ་མིན་པར་ཐལ། ངེས་རྟོག་མེད་པའི་ཕྱིར་ཞེ་ན། མིག་གིས་གཟུགས་རྣམས་མཐོང་བའི་ཕྱིར་ལྟ་བ་ཞེས་བྱའོ། །ངེས་པར་རྟོག་པའི་ཕྱིར་མིན་ནོ། །མིག་ཐམས་ཅད་ཀྱིས་མཐོང་ངམ་ཞེ་ན། རྣམ་ཤེས་རྟེན་པ་དང་བཅས་པའི་མིག་གིས་མཐོང་གི་དེ་དང་མཚུངས་པས་ནི་མིན་ནོ། །དེ་ལྟར་ན་མིག་ལ་བརྟེན་མའི་རྣམ་ཤེས་ཁོ་ནས་མཐོང་པར་འགྱུར་རོ་ཞེ་ན། མིག་དེ་ལ་བརྟེན་པའི་རྣམ་ཤེས་ཁོ་ནས་མཐོང་བ་མིན་ཏེ། གང་གི་ཕྱིར་ན་རྣམ་ཤེས་ཀྱིས་མཐོང་ན་དེ་ནི་ཐོགས་མེད་ཡིན་པས་རྩིག་པ་ལ་སོགས་པས་པར་དུ་ཆོད་པའི་གཟུགས་ཀྱང་མཐོང་བར་འགྱུར་ན། རྩིག་པ་ལ་སོགས་པའི་སྒྲིབ་བྱེད་ཀྱིས་བར་དུ་ཆོད་པའི་གཟུགས་ནི་མཐོང་བ་མིན་པའི་ཕྱིར། ལོ་ཞེས་བྱ་བ་ནི་མདོ་སྡེ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/RGYAL BA DGE _DUN GRUB_GYALWA GENDUN DRUP DALAI LAMA 1\/se05525m.txt","subfolder":"RGYAL BA DGE _DUN GRUB_GYALWA GENDUN DRUP DALAI LAMA 1","origin":"Autochthonous","scripture_category":null,"reference":null},"SCCT_class":null}
{"id":587,"text":"འགྲེལ་དང་བཅས་པ་དུ་མ་ལས་གསུངས་སོ། །གཉིས་པ་ནི། འོན་ཏེ་གང་ཟག་གང་གཞིག་བྱང་ཆུབ་སེམས་དཔའ་ལ་ཡིད་རབ་ཏུ་དང་བར་བྱེད་ན། དད་པ་དེའི་འབྲས་བུ་སྔར་སྡིག་པའི་འབྲས་བུ་བཤད་པ་དེ་བས་ལྟག་པར་འཕེལ་པ་སྟེ། དང་པའི་སེམས་ཀྱི་སྐད་ཅིག་ཇི་སྙེད་ཡོད་པ་དེ་བས་ཀྱང་ཆོས་གྲོངས་མང་བའི་བསྐལ་བར་འབྲས་བུ་ཁྱད་པར་ཅན་ཉམས་སུ་མྱོང་བར་འགྱུར་ཏེ། ངེས་པ་དང་མ་ངེས་པ་ལ་འཇུག་པ་ཕྱག་རྒྱའི་མདོ་ལས་གསུངས་པ་ལྟར་རོ། །གསུམ་པ་ནི། རྒྱལ་སྲས་ཆེན་པོ་རྣམས་ལ་གནོད་པ་དང་སྡུག་བསྔལ་བསྐྱེད་པའི་བསམ་པ་སོགས་དོ་གལ་ཆེན་པོས་ཏེ་སྲོག་ལ་བབ་ཀྱང་ཁོང་ཁྲོ་བ་སོགས་སྡིག་པའི་སེམས་མི་འབྱུང་ཞིང་དགེ་བ་ངང་གིས་འཕེལ་བར་འགྱུར་རོ། །འགྲེལ་པ་ལྟར་ན་ཁོང་ཁྲོ་སོགས་ཁྲོ་བོ་དེར་གནས་པའི་དོན་མེད་དོ་སྙམ་པ་ལྟ་བུར་བྱང་ཆུབ་སེམས་དཔའི་རྒྱུད་ལ་མི་འབྱུང་བ་ལ་དོག་ལ་ཆེན་པོས་མི་འབྱུང་བར་བཤད་དོ། །དོན་ནི་སེམས་དཔའ་རྣམས་སྲོག་ལ་བབ་ཀྱང་སྡིག་པ་མི་མཛད་ཅིང་། དགེ་བ་ངང་གིས་འཕེལ་བའི་དོན་ཏོ། །རྒྱུ་མཚན་དེ་བས་ན་གང་ཟག་གང་ལ་སེམས་ཀྱི་དམ་པ་རིན་ཆེན་དེ་སྐྱེས་པ་དེའི་སྐུ་ལ་སྒོ་གསུམ་གུས་པས་ཕྱག་འཚལ་ཞིང་བཟོད་པའི་ལེའུ་ནས་འཆད་པར་འགྱུར་བ་དང་། རྒྱལ་པོ་བྱམས་པའི་སྟོབས་ཀྱི་སྐྱེས་རབས་ལས་འབྱུང་བའི་གནོད་སྦྱིན་ལྔས་སྐུ་ལུས་ཀྱི་ཁྲག་འཐུངས་ཀྱང་མཐར་འཕགས་པའི་གོ་འཕང་ལ་བཀོད་པ་བཞིན་དུ་སེམས་དཔའ་གང་ལ་གནོད་པ་བྱས་ཀྱང་གནད་ལན་མི་བྱེད་པར་མ་ཟད་བདེ་བ་འབའ་ཞིག་བསྐྱེད་པ་དང་འབྲེལ་བའི་བདེ་བའི་འབྱུང་གནས་དེ་ལ་སྐྱབས་སུ་འཆིའོ། །མདོར་བསྡུས་ན་སྔགས་དང་ཕ་རོལ་ཏུ་ཕྱིན་པའི་ལམ་གང་དུ་འཇུག་ཀྱང་ཐེག་པ་ཆེན་པོར་འཇུག་པའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/SPYOD _JUG _GREL PA_COMMENTARIES ON THE GUIDE TO THE BODHISATTVA_S WAY OF LIFE\/s05436a.txt","subfolder":"SPYOD _JUG _GREL PA_COMMENTARIES ON THE GUIDE TO THE BODHISATTVA_S WAY OF LIFE","origin":"Autochthonous","scripture_category":null,"reference":null},"SCCT_class":null}
{"id":588,"text":"པ་ལ་ཞུམ་པ་གཏན་མི་སྐྱེ་ཞིང་། སྤྲོ་དགའ་ཤུགས་དྲག་པོ་དང་བཅས་ཏེ་མདོ་སྡེ་ནས་བྱུང་བའི་རྒྱལ་སྲས་ཀྱི་སྙིང་སྟོབས་དང་སྤྱོད་པ་གང་རླབས་ཆེ་ཆེ་རྣམས་ལ་རེ་རེ་ནས་དམིགས་ཕུག་པའི་ཐུགས་སྦྱོང་ནར་མར་བརྟེན་པས། དང་པོ་ཞིག་ཅུང་དཀའ་ཙམ་བྱུང་ཡང་ཕྱིས་ལེགས་པར་གོམས་ནས་འབད་རྩོལ་མི་དགོས་པར་ཤུགས་ཀྱིས་རྒྱལ་སྲས་ཀྱི་སྙིང་སྟོབས་དང་སྤྱོད་པ་རྨད་དུ་བྱུང་བ་ཇི་འདྲའི་དཔག་དཀའ་བ་ཞིག་ལའང་ཞུམ་པ་མེད་པའི་སྤྲོ་དགའ་ཤུགས་དྲག་པོས་ངང་གིས་འཇུག་པ་ཞིག་བྱུང་ཞེས་རྗེ་ཉིད་ཀྱིས་བཀའ་སྩལ་ཏེ། གསུང་འདི་ཙམ་ཡང་ཐེག་པ་ཆེན་པོ་ལ་སློབ་པར་འདོད་པའི་གདུལ་བྱ་རྣམས་ལ་རྨད་དུ་བྱུང་བའི་གདམས་ངག་དང་། བློ་ཆེན་དག་གིས་ཀྱང་དཔགས་པར་དཀའ་བའི་རྣམ་པར་ཐར་པ་སྟེ་ཡང་དང་ཡང་དུ་གུས་པས་ཐལ་མོ་སྦྱོར་ཞིང་གསོལ་བ་འདེབས་པ་ལ་འབད་པར་རིགས་སོ། །གནས་དེར་བཞུགས་སྐབས་ཞིག་རྗེ་བཙུན་བྱམས་པ་མགོན་པོ་སྐུ་གསེར་བཙོ་མའི་ཁ་དོག་ལྟ་བུ་ལ་རིན་པོ་ཆེའི་རྒྱན་དང་། ཆོས་འཆད་ཀྱི་ཕྱག་རྒྱས་མེ་ཏོག་གི་སྡོང་བུ་བསྣམས་པ། རིན་པོ་ཆེའི་ཁྲི་ལ་སྐྱིལ་ཀྲུང་གིས་བཞུགས་པ་དེ་འདྲ་བའི་སྐུ་ཤིན་ཏུ་ཆེ་བ་དང་། ཡང་རྒྱལ་བ་ཤཱཀྱའི་རྒྱལ་པོ་དང་། སྨན་གྱི་བླ་མ་བླ་གོས་སེར་པོ་བསྣབས་པ་དང་། རྗེ་བཙུན་བྱམས་པ་བཟང་པོའི་འདུག་སྟངས་མཛད་པ་རབ་བྱུང་གི་ཆ་བྱད་ཅན་སྣམ་སྦྱར་གསོལ་བ་ཕྱག་གིས་ཀླུ་ཤིང་གི་སྡོང་བུ་རིལ་བས་མཚན་པ་འཛིན་པ་དང་། གཞན་ཡང་རྒྱལ་བ་ཚེ་དཔག་ཏུ་མེད་པ་ལ་སོགས་པ་རྣམས་ཀྱི་སྐུའི་སྣང་བ་དངོས་སུ་གཟིགས་པ་མང་དུ་བྱུང་སྟེ། གསང་རྣམ་གསོལ་འདེབས་ལས། ལྷ་མིའི་སྟོན་པ་ཤཱཀྱའི་རྒྱལ་པོ་དང་། །སྨན་གྱི་བླ་དང་འདྲེན་པ་འོད་དཔག་མེད། །འཁོར་ཚོགས་རྒྱ་མཚོའི་དབུས་ན་ལྷམ་མེ་བ། །མངོན་སུམ་གཟིགས་པ་རྗེ་བཙུན་ཆོ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/sl00191i.txt","subfolder":"RJE TZONG KHA PA BLO BZANG GRAGS PA_JE TSONGKAPA LOBSANG DRAKPA","origin":"Autochthonous","scripture_category":null,"reference":null},"SCCT_class":null}
{"id":589,"text":"འཕགས་པ་སོགས་དང་ཐུགས་རྒྱུད་གཅིག་པའི་གྲུབ་ཆེན་དེ་ལ་བདེ་གསང་འཇིགས་གསུམ་དང་། འཇམ་དབྱངས་ཀྱིས་རྗེ་བླ་མར་དངོས་སུ་གནང་བའི་སྤྲུལ་བའི་གླེགས་བམ་སོགས་གསན་ཅིང་། པདམ་ཅན་སོགས་སུ་སྒྲུབ་པ་མཛད། དགུ་ལོ་ཉེར་གསུམ་པ་ལ་དབུས་སུ་བྱོན། དཔལ་ལྡན་འབྲས་སྤུངས་སུ་ཐམས་ཅད་མཁྱེན་པ་དགེ་འདུན་རྒྱ་མཚོའི་མཁན་པོ་སློབ་དཔོན་ལྷ་དབང་རིན་ཆེན་པ་སོགས་དགེ་འདུན་ལས་བསྙེན་པར་རྫོགས། ཆོས་གསན། གསེར་སྡིངས་སུ་པཎ་ཆེན་བྱང་ཆུབ་བློ་གྲོས་ལ་རྒྱུད་སོགས་གསན་ནས་བསྒོམ་པས་སྐུ་ཚེ་དེ་ཉིད་ལ་མཆོག་གི་དངོས་གྲུབ་བརྙེས་པ་ཡིན་ཏེ། གསུང་མགུར་ལས། གངས་ཅན་ལྗོངས་ཀྱི་སྐལ་ལྡན་མཆོག་།བློ་བཟང་དོན་གྲུབ་ཅེས་པས་ཀྱང་། །ལམ་མཆོག་འདི་ཉིད་ཉམས་བླངས་པས། །ཚེ་འདི་ཉིད་ལ་སངས་རྒྱས་ཐོབ། །ཅེས་སོགས་གསུང་། ཆོས་རྗེ་སྐྱབས་མཆོག་དཔལ་བཟང་གི་རྗེས་སུ་དཔེན་ས་ཆོས་སྡེའི་གདན་སར་ཕེབས། དེ་དུས་སྙན་པ་ཕྱོགས་ཐམས་ཅད་དུ་རྒྱས་པས་ཕྱོགས་སོ་སོ་ནས་ལུང་བསྟན་ཞུ་བ་དང་ཆོས་གསན་ཅིང་རྩེ་གཅིག་ཏུ་སྒྲུབ་པར་མཛད་པའི་གྲུབ་པ་བརྙེས་པ་ཤིན་ཏུ་མང་ལ། ད་ལྟའི་བར་དུ་ལམ་རིམ་དང་བདེ་གསང་གི་ཁྲིད་སྒོམ་པའི་གྲུབ་ཐོབ་ཀྱི་ཚོགས་སྤུངས་པ་ནུབ་ཕྱོགས་ཨུ་རྒྱན་གྱི་ཡུལ་དུ་ཨིནྡྲ་བྷུ་ཏི་བྱོན་དུས་ལྟ་བུར་ཡོད། དབུས་རིའི་རྩེར་ཆོས་སྡེ་བཏབ་པས་དགོན་མ་བས་བུ་འདི་དགའ་བ་བྱུང་སྟེ། གཙོ་བོར་སྒྲུབ་པ་བསམ་གཏན་གྱི་འཁོར་ལོ་ལྷུར་མཛད་ནས། སྐལ་ལྡན་གྱི་སློབ་མ་རྣམས་ལའང་གང་འཚམས་ཀྱི་ཆོས་འཁོར་བསྐོར་བས་གསུང་ལས་སྐྱེས་པའི་སློབ་མའི་གྲངས་མི་དཔོག་ཀྱང་མཁས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)\/s19085e.txt","subfolder":"_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)","origin":"Autochthonous","scripture_category":null,"reference":null},"SCCT_class":null}
{"id":590,"text":"༄༅། །བུ་མདལ་དུ་བཞུགས་པའི་ཚེ། ཤཱ་རི་ཀ་དང་སྐར་རྒྱལ་རྩོད་པའི་ཚེ་ཤཱ་རི་ཀ་རྒྱལ་བ་ནི་སྲས་དེའི་བསོད་ནམས་ཀྱི་མཐུའོ། །རྗེ་རིན་པོ་ཆེ་ལྷུམས་སུ་བཞུགས་པའི་ཚེ་ཡུམ་ལ་དགེ་མཚན་ཁྱད་པར་ཅན་མང་དུ་བྱུང་བ་ནི་རྗེ་རིན་པོ་ཆེའི་བསོད་ནམས་ཀྱིས་སོ། །ལེགས་འོད་མངལ་དུ་ཞུགས་པ་སོགས་ཀྱི་ཚེ་ཕམ་སོགས་ལ་གནོད་པ་མང་དུ་བྱུང་། ཕྱིས་མུ་ལྟོ་བ་དང་འགྲོགས་པའི་ཚེ་གྲོགས་ཀྱིས་བཟའ་བཏུང་མ་རྙེད་པ་སོགས་བྱུང་བ་ཡང་ལེགས་འོངས་ཀྱི་སྡིག་པའི་ཤན་ཤོར་བའོ། །དེས་ན་དེ་ལྟ་བུ་ལ་བསམ་ནས་དགེ་སྡིག་གི་ཕན་གནོད་ལ་བརྟག་གོ། །། ༈ སྐྱབས་འགྲོའི་བསླབ་བྱའི་བརྗེད་བྱང་། ༈ མན་དག་ལས་འབྱུང་བའི་བསླབ་བྱ་བཅུ་གཉིས་བསྲུངས་ན། བསྡུ་བ་ལས་འབྱུང་བ་བརྒྱད་པོ་ཡང་དོན་གྱིས་བསྲུངས་པར་འགྱུར་བས་ཕྱིས་ཀྱི་ལམ་རིམ་དང་སྐྱབས་ཁྲིད་རྣམས་སུ་བརྒྱད་པོ་དེ་ལོགས་སུམ་གསུངས་པ་ཡིན་ནོ། །དེའི་ཕྱིར་སྔ་མ་ནི་ཕྱི་མའི་ཁོངས་སུ་གཏོགས་པར་བྱས་ཀྱང་རུང་དོ། ༸་།བོན་སོགས་ལ་བརྟེན་མི་རུང་བ་ནི། ཆོས་དང་མི་མཐུན་པའི་བོན་དང་ལྷ་པ་སོགས་ལ་འཕྲལ་གྱི་དོན་དུ་འདི་བརྟེན་མི་རུང་བའི་དོན་ནོ། །དེ་ཡང་དེ་དག་དང་མི་མཐུན་པའི་ཞེས་པས་ཆོས་དགེ་བ་དང་མི་མཐུན་པ་ཡིན་པར་བསྟན་ཏེ། དེ་ནི་སྔོན་རྗེ་བཙུན་མི་ལས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/_DUL BA CHOS _BYUNG_HISTORY OF VINAYA\/s12065e.txt","subfolder":"_DUL BA CHOS _BYUNG_HISTORY OF VINAYA","origin":"Autochthonous","scripture_category":null,"reference":null},"SCCT_class":null}
{"id":591,"text":"༄༅། །ཅད་བསལ་བའི་ཕྱིར། །སྟོང་ཉིད་བདུད་རྩི་སྟོན་མཛད་ན། །གང་ཞིག་དེ་ལ་ཞེན་གྱུར་པ། །དེ་ཉིད་ཁྱོད་ཀྱིས་ཤིན་ཏུ་སྨད། །ཅེས་གསུངས་པ་ལྟར་རོ། །དེ་བཞིན་དུ་རིན་ཆེན་ཕྲེང་བ་ལས་ཀྱང་། དེ་ལྟར་བདག་དང་བདག་མེད་པ། །ཡང་དག་ཇི་བཞིན་དམིགས་སུ་མེད། །བདག་དང་བདག་མེད་ལྟ་བ་དག་།དེ་ཕྱིར་ཐུབ་པ་ཆེན་པོས་བཟློག་།ཅེས་གསུངས་པ་ཡང་བདག་དང་བདག་མེད་གཉིས་ཀ་ཡང་དག་པར་མ་གྲུབ་པས་དེ་གཉིས་ཡང་དག་པར་ཡོད་པར་ལྟ་བ་བཟློག་པ་ཡིན་གྱི་བདག་མེད་པར་ལྟ་བ་མི་འགོག་སྟེ། སྔར་རྩོད་ཟློག་དྲངས་པ་ལྟར་རང་བཞིན་གྱིས་གྲུབ་པའི་རང་བཞིན་མེད་པ་མ་ཡིན་ན་རང་བཞིན་གྱིས་གྲུབ་པ་ཡོད་པར་འགྱུར་བའི་ཕྱིར་རོ། །ལྔ་པ་དེ་བཞིན་དུ་མདོ་ལས། མཚན་མ་ལ་སྤྱོད་པར་གསུངས་པ་ཡང་བདེན་གྲུབ་ཀྱི་མཚན་མར་དགོངས་ཚུལ་ནི། དེ་དག་ནི་སྡུད་པ་ལས། ཕུང་འདི་སྟོང་ཞེས་རྟོག་ནའང་བྱང་ཆུབ་སེམས་དཔའ་ནི། མཚན་མ་ལ་སྤྱོད་སྐྱེ་མེད་གནས་ལ་དད་མ་ཡིན། །ཞེས་གསུངས་པ་དང་། ཡུམ་ཆེན་མོ་ལས། གཟུགས་སྟོང་པ་དང་བདག་མེད་ཅེས་བྱ་བར་སྤྱོད་ན་མཚན་མ་ལ་སྤྱོད་ཀྱི། ཤེས་རབ་ཀྱི་ཕ་རོལ་ཏུ་ཕྱིན་པ་ལ་མི་སྤྱོད་དོ། །ཞེས་གསུངས་པ་རྣམས་ཀྱི་དོན་ཡང་སྟོང་ཉིད་སོགས་བདེན་པར་བཟུང་བ་ལ་བྱ་སྟེ། དྲུག་པ་དེ་ལྟ་མིན་ན་མདོ་སྡེ་རྣམས་ལས་སྟོང་ནqཨིད་ལ་ཤེས་རབ་ཀྱིས་དཔྱད་པར་བསྔགས་པ་དང་འགལ་བ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/LAM RIM _BRING_MIDDLE-LENGTH PRESENTATION OF THE STEPS OF THE PATH\/s00271i.txt","subfolder":"LAM RIM _BRING_MIDDLE-LENGTH PRESENTATION OF THE STEPS OF THE PATH","origin":"Autochthonous","scripture_category":null,"reference":null},"SCCT_class":null}
{"id":592,"text":"འགོག་བདེན་སོགས་སུ་བཤད་པའི་མདོ་བསྟན་ཆོས་མང་བའི་ཕྱིར་ཏེ། རྣམ་བཤད་ལས། གཞི་འགའ་ཞིག་གི་སྟེང་དུ། ཞེས་པ་ནས། དག་པའི་ཆོས་ཉིད་ཀྱི་དགག་བྱ་དྲི་མར་གསུངས་པ་དུ་མ་ཞིག་ཡོད་པའི་ཕྱིར་དང་། ཞེས་གསུངས་པའི་ཕྱིར། གཞན་ཡང་འདོད་ཆེན་པའི་སྒྲིབ་པ་སོགས་སྒྲིབ་བཞིས་ཆོས་ཉིད་རིམ་གྱིས་དག་པའི་ཚེ་ཆོས་སྐུ་དང་། གཙང་བདེ་རྟག་བདག་བཞིའི་ཕར་ཕྱིན་བཞི་ཐོབ་པ་མ་ཡིན་པར་ཐལ། དེ་བཞིན་ཉིད་ཡིན་ན་རང་གི་དགག་བྱའི་དྲི་མ་མེད་པས་ཁྱབ་པའི་ཕྱིར། རྟགས་ཁས༑ འདོད་ན། རྒྱུད་བླ་མ་ལས། གཙང་བདག་བདེ་དང་རྟག་ཉིད་ཀྱི། །ཡོན་ཏན་ཕ་རོལ་ཕྱིན་པ་འགྲས། ཞེས་མདོར་བསྟན་ནས། དེ་ཉིད་ལས། འདི་དག་འབྲས་ནི་མདོར་བསྟན། །ཆོས་ཀྱི་སྐུ་ལ་ཕྱིན་ཅི་ལོག། རྣམ་པ་བཞི་ལས་བཟློགས་པ་ཡི། ཞེས་དང་། འགྲེལ་པར། མོས་པ་ལ་སོགས་པ་ནས། གོ་རིམ་ཇི་ལྟར་བཞིན་དུ་ཕྱིན་ཅི་ལོག་རྣམ་བ་བཞི་བཟློགས་བའི་གཉེན་པོར་དེ་བཞིན་གཤེགས་པའི་ཆོས་ཀྱི་སྐུ་ལ་ཡོན་ཏན་གྱི་ཕ་རོལ་ཏུ་ཕྱིན་པ་རྣམ་པ་བཞིར་བལྟའོ། །ཞེས་གསུངས་པ་མི་འཐད་པར་ཐལ། འདོད་པ་དེའི་ཕྱིར། དེ་སོགས་མང་ངོ། གཞན་ཡང་ཁྱོད་ཀྱིས་ལམ་བསྒོམས་པའི་དལ་པ་འབྲས་བུ་མེད་པར་ཐལ། ཁྱོད་ཀྱི་སེམས་རྒྱུད་ཀྱི་ཆོས་ཉིད་དྲི་བྲལ་དུ་འགྲོམ་སྲིད་པའི་ཕྱིར། རྟགས་སོང་། མགྲུབ་ན། ཆོས་ཉིད་དྲི་མ་དང་བྲལ་བ་དེའི་དགག་བྱ་ཡོད་པར་ཐལ། མ་གྲུབ་པ་དེའི་ཕྱིར་ཏེ། རྣམ་བཤད་ལས། ཆོས་ཉིད་དྲི་བྲལ་དུ་སོང་བ་མི་སྲིད་ན། ངལ་བ་འདྲས་བུ་མེད་པར་འགྱུར་བའི་ཕྱིར་དང་། སྲིད་ན་དེའི་དགག་བྱ་ཤེས་བྱ་ལ་ཡོད་པའི་ཕྱིར་རོ། །ཞེས་གསུངས་པའི་ཕྱིར། གཞན་ཡང་འགོག","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/DBU MA LA _JUG PA_I _GREL PA_COMMENTARIES ON _ENTERING THE MIDDLE WAY_ (MADHYAMAKA AVATARA)\/_JAM DBYANGS BZHAD PA_I RDO RJE NGAG DBANG BRTZON _GRUS_JAMYANG SHEPAY DORJE\/s13000e.txt","subfolder":"_JAM DBYANGS BZHAD PA_I RDO RJE NGAG DBANG BRTZON _GRUS_JAMYANG SHEPAY DORJE","origin":"Autochthonous","scripture_category":null,"reference":null},"SCCT_class":null}
{"id":593,"text":"༄༅། །རྡོ་རྗེ་འཆང་ཕ་བོང་ཁ་པའི་གསུང་དཔལ་རྡོ་རྗེ་འཇིགས་བྱེད་དཔའ་བོ་གཅིག་པའི་ལས་རུང་གི་བསྙེན་པ་བྱ་ཚུལ་དང་། དཔའ་གཅིག་གི་བསྙེན་ཆེན་ཟིན་ཐོ་ཐུན་མོང་མ་ཡིན་པ་ཨ་མདོ་བདེ་ཡངས་རིན་པོ་ཆེས་མཛད་པ། དྲུག་ཅུ་མ་དྲག་བསྔོས་ཀྱི་ཟིན་ཐོ་བཅས་བཞུགས་སོ།།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JIGS BYED_FRIGHTENER (BHAIRAVA)\/BSNYEN PA_RETREAT INSTRUCTIONS\/s00331e.txt","subfolder":"BSNYEN PA_RETREAT INSTRUCTIONS","origin":"Autochthonous","scripture_category":null,"reference":null},"SCCT_class":null}
{"id":594,"text":"༄༅། །ནོར་བཟང་གིས་ཀྱང་། འདི་དག་བསྐྱེད་པས་བདག་གི་མ་ལྟ་བུ། །ཡོན་ཏན་འོ་མ་ལྡུད་པས་མ་མ་འདྲ། །ནས། རྒ་ཤི་མཐར་བྱེད་སྨན་པ་ལྟ་བུ་སྟེ། །བདུད་རྩིའི་ཆར་འབེབས་ལྷ་དབང་བརྒྱ་བྱིན་འདྲ། །ཟླ་བ་ལྟ་བུ་དཀར་པོའི་ཆོས་ཀྱིས་རྒྱས། །སོགས་དང་། སྔོན་གྱི་རྒྱལ་བ་ཆེས་མང་དཔག་ཏུ་མེད་བ་དང་། ད་ལྟར་དང་མ་འོངས་པའི་རྒྱལ་བ་ཐམས་ཅད་ཀྱི་ཐབས་སོགས་སྟོན་པའི་ཡབ་དང་། ཆོས་ཉིད་སོགས་སྟོན་པའི་ཡུམ་དུ་གྱུར་པར་མ་ཟད། ད་དག་གི་མདུན་དུ་རྒྱལ་སྲས་གཞོན་ནུའི་ཚུལ་བཟུང་ནས་བསྟན་འགྲོ་མཐའ་ཡས་པའི་དོན་བྱེད་པའི་ཕྱིར་ཏེ། སློབ་དཔོན་ཞི་བ་ཡེ་ཤེས་ཀྱིས། གཉིས་མེད་ཐུན་མོང་མ་ཡིན་ཁྱབ་པའི་སྐུ། །ཀུན་ལ་སྙོམས་མཛད་རྒྱལ་བསྐུན་གྱི་ཡབ། །ཆོས་ཀྱི་དབྱིངས་གྱུར་རྒྱལ་བ་ཀུན་གྱི་ཡུམ། །ཡེ་ཤེས་སེམས་དཔའ་རྒྱལ་བ་ཀུན་གྱི་སྲས། །ཞེས་དང་། དེ་ལྟར་འགྱུར་བའི་སེམས་བསྐྱེད་ཚུལ་ལས། ཞིང་བཀོད་ཀྱི་མདོ་འགྲེལ་ཆེན་དུ་དྲངས་པ་ལས། སྔོན་བཅོམ་ལྡན་འདས་འཇམ་པའི་དབྱངས་འཁོར་ལོས་བསྒྱུར་བའི་རྒྱལ་བོ་ནམ་མཁའ་ཞེས་བྱ་བར་གྱུར་པ་ན། བཅོམ་ལྡན་འདས་དེ་བཞིན་གཤེགས་པ་འབྲུག་སྒྲའི་དབྱངས་ཀྱི་རྒྱལ་པོའི་སྤྱན་སྔར་སྨོན་ལམ་ཚད་མེད་པ་བཏབ་པ་ལྟ་བུ་སྟེ། དེ་ཡང་དེ་ནས་རྒྱལ་པོ་ནམ་མཁའ་སྲོག་ཆགས་བྱེ་བ་ཁྲག་ཁྲིག་བརྒྱ་སྟོང་ཕྲག་བརྒྱད་ཅུས་ཡོངས་སུ་བསྐོར་ཞིང་མདུན་དུ་བདར་ཏེ། བཅོམ་ལྡན་འདས་དེ་བཞིན་གཤེགས་པ་འབྲུག་སྒྲའི་དབྱངས་ཀྱི་རྒྱལ་པོ་ག་ལ་བ་དེར་དོང་སྟེ། ལྷགས་ནས་བཅོམ་ལྡན་འདས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JIGS BYED_FRIGHTENER (BHAIRAVA)\/CHOS _BYUNG_DHARMA STAR (DHARMAKARA)\/s12128.txt","subfolder":"CHOS _BYUNG_DHARMA STAR (DHARMAKARA)","origin":"Autochthonous","scripture_category":null,"reference":null},"SCCT_class":null}
{"id":595,"text":"བ་གྲགས་པ། ཀརྨ་རོལ་པའི་རྡོ་རྗེ་བཅས་མཁས་གྲུབ་སུམ་ཅུ་ལྷག་ལ་བསྟེན་ནས་ཚད་མ་རྣམ་འགྲེལ་དང་། ས་སྡེ་ལྔ། དུས་འཁོར། སྦྱོར་དྲུག་ཞི་བྱེད་ཆོས་སྐོར། ཕར་ཕྱིན། མདོ་མང་། ཡུམ་རྒྱས་པ། དགྱེས་པ་རྡོ་རྗེ། གསང་འདུས། འདུལ་བ་ལུང་སྡེ་བཞི། བདག་མེད་ལྷ་མོ་བཅོ་ལྔ། མངོན་པ་ཀུན་བཏུས། རྒྱུད་བླ་མ་སོགས་ལོ་ངོ་བཅོ་བརྒྱད་རིང་དུ་སྦྱངས་པས་རིགས་པ་སྨྲ་བའི་ཁྱུ་མཆོག་ཏུ་གྱུར་ཏོ། དགུང་ལོ་བཞི་བཅུ་པར་རང་ཡུལ་རབ་སྒང་དུ་ཕེབས་ཏེ་རལ་པ་ཅན་གྱི་དགོན་པར་གཞི་གསུམ་དང་མཚན་ཉིད་བཙུགས། དུས་བཞི་ལ་ཕར་ཚད་འདུལ་མཛོད་ཀྱི་འཆད་མཉན་སྦེལ། དགུང་ལོ་ང་གཅིག་པར་སྐྱི་རུ་རིན་ཆེན་གླིང་བཏབ་པས་བློ་གསལ་མཁས་མང་འདུས་ནས་བསྟན་པ་དར། དེ་ནས་རུ་ཟི་དགོན་དང་། སྟོང་དགོན། སེང་གེ་དགོན། ནུ་མགོ་བྱང་ཆུབ་གླིང་བཅས་སུ་འཆད་མཉན་རྒྱ་ཆེར་སྦེལ་བས་ཕྱུག་མོ་གཞོན་ནུ་དཔལ་དང་། རིག་སྒྲ་བློ་གྲོས་དཔལ་སོགས་སློབ་མ་མཁས་པ་མང་དུ་བྱུང་། དེ་ལྟར་སློབ་མའི་ཚོགས་གྲངས་མེད་པ་ལ་ཕྱི་ནང་ཐུན་མོང་དང་ཐུན་མིན་རིག་གནས་ཀྱིས་ཚིམ་པར་མཛད་དོ། ཁོང་ནི་མི་ཉག་མཁས་དབང་མི་ལྔའི་ནང་གི་གཅིག་ཡིན། ། བྱར་པོ་པཎ་ཆེན་རྡོ་རྗེ་ཕ་ལམ། ཁོང་ནི་སྤྱི་ལོའི་དུས་རབས་བཅོ་ལྔ་པའི་དུས་སྨད་ཙམ་དུ་ལྷོ་ཕྱོགས་བྱར་ཡུལ་དུ་སྐུ་འཁྲུངས་པའི་མི་ཞིག་ཡིན། ཁོང་དགུང་ལོ་ཆུང་ངུའི་དུས་ནས་དགེ་བའི་བཤེས་གཉེན་མང་པོར་བསྟེན་ཏེ་མདོ་སྔགས་རིག་གནས་དང་བཅས་པར་བརྩོན་པ་ཆེན་པོས་སློབ་གཉེར་མཛད་པས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/SPYI_GENERAL PRESENTATIONS\/s12327e.txt","subfolder":"SPYI_GENERAL PRESENTATIONS","origin":"Autochthonous","scripture_category":null,"reference":null},"SCCT_class":null}
{"id":596,"text":"༄༅། །དུ་ལེགས་བཞུགས་ནས། །འགྲོ་ལ་ཆོས་འཁོར་མ་ལུས་བསྐོར་དུ་གསོལ། །དགེ་ཀུན་རྫོགས་པའི་བྱང་ཆུབ་ཆེན་པོར་བསྔོ། །གླིང་བཞི་རེ་རབ་ཉི་ཟླ་རིན་ཆེན་བདུན། །རིན་ཆེན་མཎྜལ་ཀུན་བཟང་མཆོད་པའི་ཚོགས། །བློ་ཡིས་བླངས་ནས་འོད་མཐའ་ཡས་ལ་འབུལ། །ཐུགས་རྗེས་བཞེས་ནས་བྱིན་གྱིས་བརླབ་ཏུ་གསོལ། །ཞེས་བདེ་བ་ཅན་ནས་མར་མེ་གཅིག་ལས་གཉིས་མཆེད་ཀྱི་ཚུལ་དུ་སྤྱན་དྲངས་པ་ལ་ཡན་ལག་བདུན་པ་མཎྜལ་བཅས་ཕུལ་ཏེ། རང་ལུས་དབུས་ཀྱི་དང་པོར་རྩ་དབུ་མ། །མདའ་སྨྱུག་ཙམ་ཞིག་མར་སྣ་ལྟེ་འོག་ནས། །ཡར་སྣ་ཚངས་བུག་ཐལ་གྱིས་ཟུག་པ་ཡི། །སྙིང་དབུས་རང་སེམས་ཐིག་ལེ་རྒྱ་སྲན་ཙམ། །དཀར་འཚེར་འཕར་ཞིང་འཕུར་ལ་ཁད་པར་གྱུར། །ཅེས་དལ་བུས་བརྗོད་བཞིན་པར་རང་ལུས་དྲངས་ཤིང་གསལ་བའི་གཡས་གཡོན་གྱི་དབུས་དྲང་ཐང་རྒྱབ་མདུན་གྱི་ཅུང་ཟད་རྒྱབ་ལ་ཉེ་བར་རྩ་དབུ་མ་ཕྱི་སྔོ་ལ་ནང་དམར་བ་ཁྱད་ཆོས་གསུམ་ལྡན། སྨད་མངའ་སྨྱུག་ཙམ་ལ་ཇེ་སྦོམ་དུ་སོང་པའི་སྟོད་སྦ་ལྕག་ཙམ་ཡོད་པ། མར་སྣ་ལྟེ་འོག་སོར་བཞི་ཙམ་དུ་སླེབས་པ་སྦྲུལ་མཇུག་ལྟར་བུག་པ་མེད་ཅིང་། ཡར་སྣ་ཚང་ས་ཕུག་ཏུ་ཟུག་པ་རྒྱ་མཐོངས་ལྟར་བུག","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/_PHO BA_TRANSFERRING CONSCIOUSNESS\/s06306e.txt","subfolder":"_PHO BA_TRANSFERRING CONSCIOUSNESS","origin":"Autochthonous","scripture_category":null,"reference":null},"SCCT_class":null}
{"id":597,"text":"འབའ་ཞིག་པར་ཞེན་པར་བྱ་བ་དང་། དགག་སྒྲུབ་གང་རུང་གང་ཞིག་སྒྲུབ་བ་མིན་པ་དང་། རང་གི་བསལ་བྱ་རིགས་མི་མཐུན་སེལ་བར་བྱེད་པ་ཞེས་ཟེར་རོ། །འགོག་བདེན་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟཌ་གྲུབ་པར་ཐལ། མདོ་སྡེ་པ་ཡན་གྱི་ལུགས་ལ། འགོག་བདེན་མེད་དགག་དང་། བྱེ་བྲག་སྨྲ་བའི་ལུགས་ལ་དེ་མ་ཡིན་དགག་ཏུ་མཛོད་ཀྱི་རང་འགྲེལ་དུ་བཤད་པའི་ཕྱིར། འདོད་མི་ནུས་ཏེ། སྒྲིབ་པ་མེད་པ་དེ། འགོག་བདེན་ཞེས་པའི་སྒྲའི་དངོས་ཀྱི་བརྗོད་བྱ་མ་ཡིན་པའི་ཕྱིར། གཞན་ཡང་། ནམ་མཁའ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་པར་ཐལ། དེ་ལྟར་དུ་རྟོག་གེ་འབར་བ་ལས་བཤད་པའི་ཕྱིར། འདོད་མི་ནུས་ཏེ། ནམ་མཁའ་ཞེས་པའི་སྒྲས་ཐོག་བཅས་ཀྱི་རེག་བྱ་དང་། བྲལ་བ་ཙམ་ཚིག་ཟིན་ལ་མ་བརྗོད་པའི་ཕྱིར། གཞན་ཡང་། སྟོང་ཉིད་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་མི་ནུས་ཏེ། སྟོང་ཉིད་བརྗོད་པའི་སྒྲས། དགག་བྱ་བདག་གཉིས་མེད་པར་ཚིག་ཟིན་ལ་མ་བརྗོད་པའི་ཕྱིར། གཞན་ཡང་། འགོག་བདེན་དགག་པ་ཡིན་ཏེ། སངས་རྒྱས་ཀྱི་ཐུགས་རྒྱུད་ལ་སྒྲིབ་པ་མེད་པ་དེ། མེད་དགག་ཡིན་པའི་ཕྱིར་རོ། །ནམ་མཁའ་དགག་པ་ཡིན་ཏེ་ཐོག་བཅས་ཀྱི་རེག་པ་དང་བྲལ་ཙམ་དེ་མེད་དགག་ཡིན་པའི་ཕྱིར་རོ། སྟོང་ཉིད་དགག་པ་ཡིན་ཏེ། བྱ་བྱེད་བདེན་མེད་དགག་པ་ཡིན་པའི་ཕྱིར། མཚན་ཉིད་གཉིས་པ་ལ། ཁ་ཅིག་ན་རེ། ཤིང་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། ཤིང་མིན་པ་དངོས་སུ་བཅད་པའི་ཚུལ་གྱིས་རྟོགས་བྱ་ཡིན་པའི་ཕྱིར་ཏེ། ཤིང་མིན་པ་དངོས་སུ་བཅད་པའི་ཚུལ་གྱིས་ཤིང་བརྡ་སྦྱོར་བ་ཡིན་པའི་ཕྱིར། ཞེས་ཟེར། འོ་ན། ཤིང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/KUN MKHYEN CHOS _BYOR DPAL BZANG_KUNKYEN CHUNJOR PELSANG\/s00995e.txt","subfolder":"KUN MKHYEN CHOS _BYOR DPAL BZANG_KUNKYEN CHUNJOR PELSANG","origin":"Autochthonous","scripture_category":null,"reference":null},"SCCT_class":null}
{"id":598,"text":"ཙོང་ཆུའི་ལྷོ་དང་རྨ་ཆུའི་བྱང་རྒྱུད་བཤད་པ། བས་ཆེན་ལུང་གིས་ཧུ་ཐོག་ཐུའི་ཆོ་ལོ་གནང་། ཨ་པག་ག་ཤེ་ར་ཐ་ལར་དགོན་པ་བཏབ། ༈ ཆེན་ཧུ་བློ་བཟང་དགེ་ལེགས། ནན་ཀྱཱ་ངག་དབང་བཟང་པོ། གཡུ་བློ་བཟང་རྣམ་རྒྱལ། ཆུ་ཁ་ངག་དབང་དོན་གྲུབ། བེ་རི་གྲགས་པ་རིན་ཆེན། ༈ སྐུ་འབུམ་རྒྱ་ཡག་བསྟན་འཛིན་བཟང་པོ། ཁོང་གིས་རྗེའི་སྐུ་ལི་མ་ཆེ་ཚད། ཚེ་སྐུ་ཁྲི་ཕྲག་བཞུགས་པའི་ཞལ་ཐང་གྲས་མཚུངས་ལྔ་བཅུ། འདུ་ཁང་ཞིག་གསོས་ཐེབས་སུ་དངུལ་སྲང་ལྔ་བརྒྱ་བཅས་སྦྱོར་འཇགས་གནང་། ༈ སླར་ཡང་གོང་བ་ངག་དབང་ཡེ་ཤེས། མདོ་བ་ངག་དབང་སེང་གེ་ཟི་ནས་ཡེ་ཤེས་དཔལ་འབྱོར། སྐྲ་ཚ་ཕུན་ཚོགས་རྒྱ་མཚོ། མ་གྲང་ངག་དབང་དོན་གྲུབ། གཡུང་ངག་དབང་རྒྱ་མཚོ། ཉིན་ཞ་བློ་བཟང་བསྟན་འཛིན། ༈ ཆུ་ཁ་བློ་བཟང་བསྟན་པའི་རྒྱལ་མཚན་རབ་བྱུང་བཅུ་གསུམ་པའི་ཤིང་ཕག་ལ་འཁྲུངས། འབྲས་སྒོ་མང་དུ་ཐུགས་གཉེར་དང་གསང་ཕུའི་དཀའ་བཅུ་གནང་། རྭ་སྒྲེང་ཁྲི་ཆེན་ལས་བསྙེན་པར་རྫོགས། སྨད་དུ་ཨོ་ཐོག་བེ་ལིའི་བླ་མར་བྱོན། འདི་ཀའི་ཁྲིའི་སྐབས་པཎ་ཆེན་དཔལ་ལྡན་ཡེ་ཤེས་སྐུ་འབུམ་དུ་ཕེབས་པ་མཇལ་བར་སྣེ་རིང་སོགས་རྟེན་ཆས་བསྩལ། ལང་གྲུའི་ཀྱང་རིང་དང་ཡོང་ཆིང་སོགས་ཀྱི་ཁྲི་མཛད། ན་ས་ཙུན་དུས་བཀའ་གནང་བཞིན་སྦྲ་ནག་ཕྱོགས་ཀྱི་གོང་མའི་སྐུ་དོན་སྔ་ཕྱིར་བསྒྲུབས་པས་ཐེན་ཆིན་ཏཱ་བླ་མའི་ཆོ་ལོ་དང་དེ་བསྟུན་གཞུང་ནས་ཀྱང་མཁན་ཆས་གནང་། འདུ་ཁང་ཇོ་ཁང་གཉིས་ཞིག་གསོས་གནང་སྟེ་སྔ་མར་གུང་ཐགན་འཇམ་པའི་དབྱངས་ཀྱིས་རབ་གནས་མཛད། ཕྱི་མ་ལ་ཆུ་བཟང་རིན་པོ་ཆེར་རབ་གནས་དང་ཐུགས་རྗེ་ཆེན་པོའི་དབང་ཞུས། རེ་བཞི་བ་ས་སྟག་ལོར་ལྕང་སྐྱ་ཐམས་ཅད་མཁྱེན་པ་གདན་དྲངས་པར་ཆོས་འབྲེལ་བསྩལ། དགུང་ལོ་གྱ་ལྔ་བཟུགས། ༈ གཡུང་འཇམ་དབྱངས་བློ་གྲོས་དཔལ་འབྱོར། ཉིན་ཞ་བློ་བཟང་སྙན་གྲགས་རྒྱ་མཚོ། གོང་བ་བསྟན་པ་རྒྱ་མཚོ། འགུ་བློ་བཟང་བསྟན་པའི་དབང་ཕྱུག་གནས་བཅུ་རབ་འཕེལ་གླིང་གི་ལི་ཀྱཱ་ངག་དབང་ཚུལ་ཁྲིམས་རྒྱ་མཚོའི་བར་ཕེབས་ཏེ་སྒོ་མང་ཡིག་ཆའི་སྟེང་ནས་འཆད་ཉན་གྱི་རྒྱལ་མཚན་བསྒྲེངས། གྲྭ་གྲངས་ལྔ་བརྒྱ་ལྷག་ལ། ༈ རྒྱབ་རིའི་ངོས་སུ་རྒྱལ་བ་གོང་མས་བཏབ་པ་ལྷ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/MDO SMAD_RELIGIOUS HISTORY OF AMDO\/s01023e.txt","subfolder":"MDO SMAD_RELIGIOUS HISTORY OF AMDO","origin":"Autochthonous","scripture_category":null,"reference":null},"SCCT_class":null}
{"id":599,"text":"ཡིན་ཡང་རྒྱུ་ཚོགས་གཅིག་ལས་སྐྱེས་པས་སྒྲ་གཟུང་དོན་དུ་ངེས་ཀྱི་དེ་ལས་གཞན་རྣམས་མ་ཡིན་ནོ། ཞེ་ན་ཉན་ཤེས་དང་སྒྲ་རྒྱུ་ཚོགས་གཅིག་ལས་སྐྱེས་པས་རང་དང་དུས་མཉམ་པའི་སྒྲ་ཁོ་ན་འཛིན་ནོ་ཞེས་ཉན་ཤེས་ལ་དེ་ལྟར་རྟོགས་པ་འདི་ཡང་འཐད་པ་མེད་དེ། དེ་ལྟ་ན་ཉན་ཤེས་ཀྱིས་རང་དང་དུས་མཉམ་པའི་རྣ་བའི་དབང་པོའང་འཛིན་པར་ཐལ། དེ་དང་རྒྱུ་ཚོགས་གཅིག་ལས་སྐྱེས་པའི་ཕྱིར། ཊཱིཀ་བྱེད་གཞན་དག་ན་རེ། སྒྲ་འཛིན་མངོན་སུམ་དེས་སྒྲ་རང་དང་རྒྱུ་ཚོགས་གཅིག་ལས་སྐྱེས་པའི་གཟུང་དོན་དུ་བྱེད་པ་མ་ཡིན་པར་ཐལ། སྒྲ་འཛིན་མངོན་སུམ་ལ་སྒྲ་འདི་ཁོ་བོ་དང་རྒྱུ་ཚོགས་གཅིག་ཡིན་པས་གཟུང་བར་བྱའོ་སྙམ་པའི་རྟོག་པ་ཡོད་ན་དེ་ལྟར་འཐད་ན་ཡང་། ཤེས་པ་དེ་ལ་དེ་འདྲའི་རྟོག་པ་འདི་ཡང་མེད་པའི་ཕྱིར་ཞེས་ཟེར་རོ། །དེ་ལྟ་ན་སྒྲ་འདིཟན་མངོན་སུན་ལ་སྒྲས་རང་འདྲའི་རྣམ་པ་གཏད་པའི་སྒོ་ནས་ཀྱང་གཟུང་དོན་དུ་བྱེད་པ་མ་ཡིན་པར་ཐལ། སྒྲ་འཛིན་མངོན་སུམ་ལ་སྒྲ་འདི་ཁོ་བོ་ལ་རང་འདྲའི་རྣམ་པ་གཏོད་བྱེད་ཡིན་པས་གཟུང་བར་བྱའོ་སྙམ་པའི་རྟོག་པ་ཡོད་ན་དེ་ལྟར་འཐད་ན་ཡང་། ཉན་ཤེས་ལ་འདི་འདྲའི་རྟོག་པ་འདི་ཡང་མེད་པའི་ཕྱིར། འཁོར་གསུམ་ཁས་སོ། །འོ་ན་སྒྲ་དེ་སྒྲ་འཛིན་མངོན་སུམ་གྱི་རྒྱུ་ཡིན་ན། དེའི་དུས་ན་མེད་པ་ཇི་ལྟར་གསལ་བར་སྤང་ཞེ་ན། སྒྲ་དེས་བྱས་པའི་སྒྲ་འཛིན་ཤེས་པའི་དུས་ན། སྒྲ་དེ་མེད་ཀྱང་སྒྲ་དེ་གསལ་བ་ཞེས་བརྗོད་པ་རིགས་པ་ཡིན་ཏེ། སྒྲ་ལས་སྒྲའི་དོན་དུ་སྣང་བའི་རྣམ་པར་སྐྱེས་པ་ཉིད་ཀྱི་ཕྱིར་རོ། །དུས་མཉམ་པས་རྣམ་པ་གཏད་པ་ཅི་འགལ་ཞེ་ན། རང་དང་ལྷན་ཅིག་སྐྱེས་པའི་དོན་གཞན་ནི་རང་ལ་ཕན་འདོགས་པ་ཡིན་པའི་ཕྱིར། རྣམ་པ་གཏོད་པར་མི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO\/s05505m3.txt","subfolder":"MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO","origin":"Autochthonous","scripture_category":null,"reference":null},"SCCT_class":null}
{"id":600,"text":"ཞིང་མཐར་ཕྱིན་པར་འགྱུར་བའི་ཕྱིར་འཇུག་པའི་བྱང་ཆུབ་ཀྱི་སེམས་ཞེས་བྱ་བ་བྱང་ཆུབ་སེམས་དཔའི་སྡོམ་པའི་མཚན་ཉིད་ཅན་ལ་བསླབ་པར་བྱ་བས་ན། འཇུག་སེམས་བདག་ཉིད་སྡོམ་པ་མ་གཏོགས་པ། །ཡང་དག་སྨོན་པ་འཕེལ་བར་འགྱུར་མ་ཡིན། །རྫོགས་པའི་བྱང་ཆུབ་སྡོམ་པ་སྤེལ་འདོད་པས། །དེ་ཕྱིར་འབད་པས་འདི་ནི་ངེས་པར་བླང་ཞེས་གསུངས་པའོ།། ༈དང་པོར་སྦྱོར་བ་དང་དངོས་དང་རྗེས་དག་གིས་ཡང་དག་པར་བླང་བའི་ཆོ་ག་བསྟན་པར་འདོད་ནས། བསམ་པ་ཙམ་གྱིས་ཀུན་མཁྱེན་མི་འགྲུབ་པས། །ཚུལ་ཁྲིམས་ཕུང་པོ་གསུམ་གྱི་བསླབ་པ་བླང་། །བླ་མར་འོས་ལ་གསོལ་གདབ་བར་ཆད་དྲི། །བསླབ་གཞི་ལྕི་ཡང་ཉེས་དམིགས་ཕན་ཡོན་དག་།བསྒོ་ཞིང་ཚོགས་བསགས་མྱུར་དུ་བསྐུལ་ནས་ནི། །བསམ་པ་སྦྱང་ཞིང་མདོར་བསྡུས་དྲི་བ་བརྗོད། །ཕྱོགས་བཅུ་དུས་གསུམ་བཞུགས་པའི་རྒྱལ་སྲས་རྣམས། །བསླབ་པའི་གཞི་དང་ཚུལ་ཁྲིམས་གང་དག་ལ། །བསླབས་ཤིང་སློབ་དང་སློབ་འགྱུར་མ་ལུས་པ། །བསྡུས་པའི་ཚུལ་ཁྲིམས་ཕུང་པོ་གསུམ་མནོས་བྱ། །བདེར་གཤེགས་སྲས་བཅས་ཇི་སྙེད་བཞུགས་པ་ལ། མཁྱེན་པར་གསོལ་གདབ་གཟིགས་ཤིང་དགོངས་པ་དང་། །མཆོག་ཏུ་གསང་དང་བསླབ་པ་མདོར་བསྡུས་བརྗོད། །བཀའ་དྲིན་གཟོ་བས་མཆོད་ཅིང་ཕྱག་བྱ་བསྔོ། །འདི་དག་བྱང་ཆུབ་སེམས་དཔའི་ས་ལས་གསུངས་པ་བླ་མ་བརྒྱུད་པའི་མན་ངག་གི་གོ་རིམ་གྱིས་བརྗོད་པར་བྱ་སྟེ། སྦྱོར་བའི་ཆོ་ག་རྣམ་པ་བཅུ་ལས་གསོལ་བ་གདབ་པ་ནི་བྱང་ཆུབ་སེམས་དཔའ་ཁྱིམ་པའམ་རབ་ཏུ་བྱུང་བ་བྱང་ཆུབ་སེམས་དཔའི་བསླབ་པ་ཚུལ་ཁྲིམས་ཀྱི་ཕུང་པོ་གསུམ་ལ་སློབ་པར་འདོད་ཅིང་བླ་ན་མེད་པའི་བྱང་ཆུབ་ཏུ་སྨོན་ལམ་བཏབ་པས། བྱང་ཆུབ་སེམས་དཔའ་བྱང་ཆུབ་ཏུ་སྨོན་ལམ་བཏབ་པས་ཆོས་མཐུན་པ་སྡོམ་པ་དང་ལྡན་པ་མཁས་པ་དག་གི་རྣམ་པར་རིག་བྱེད་ཀྱི་དོན་འཛིན་པ་དང་གོ་བར་ནུས་པ་ལ་ཕྱག་བྱས་ནས་སྙིང་ཐག་པ་ནས་ལེན་པར་འདོད་པས་གསོལ་བ་གདབ་སྟེ། སློབ་དཔོན་དགོངས་སུ་གསོལ། བདག་མིང་འདི་ཞེས་བགྱི་བ་སློབ་དཔོན་ཁྱེད་ལས་བྱང་ཆུབ་སེམས་དཔའི་ཚུལ་ཁྲིམས་ཀྱི་སྡོམ་པ་ཡང་དག་པར","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/BSTAN RIM CHEN MO_GREAT BOOK ON THE STEPS OF THE TEACHING\/sl00070n1.txt","subfolder":"BSTAN RIM CHEN MO_GREAT BOOK ON THE STEPS OF THE TEACHING","origin":"Autochthonous","scripture_category":null,"reference":null},"SCCT_class":null}
{"id":601,"text":"༄༅། །པའི་འཇིགས་པ་བྱེད་པའི་དབུ་མ་དག་ནི་བསྒྲུབ་པར་བྱ། ཞེས་དང་། མཆོག་མི་འགྱུར་དུ། དུ་བ་ལ་སོགས་པའི་མཚན་མ་བསྒོམས་པས། ལས་དང་པོ་པ་དབུ་མ་ཡོངས་སུ་སྦྱངས་པ་ཞེས་གསུངས། གསུམ་པ་ཡན་ལག་དངོས་ལ། དབྱེ་བ། སྒོམ་ཚུལ། མ་གྲུབ་ན་སྤོགས་པའི་ཆོ་ག་གསུམ་ལས། དང་པོ་ནི། བླ་མ་སྔ་མ་རྣམས། རྡོར་བཟླས། རྔུབ་པ། དགང་བ། གཞིལ་པ། རེ་ཙ་ཀ། བུམ་པ་ཅན་ཏེ་དྲུག་ཏུ་བཞེད་ཀྱང་། གནས་སྐབས་འདིར་བུམ་པ་ཅན་དང་། ཡེ་ལེར། སྡོམ་ཆེན་གྱི་སྐབས་སུ་རྡོར་བཟླས་གསུངས་ཤིང་། དེ་གཉིས་ཀྱིས་དགོས་པ་འགྲུབ་པས། རྒྱུད་གཞན་ནས་ཁ་འགེང་མི་དགོས་ཤིང་། དེས་ན་དབྱེ་བ། རྒྱུད་འགྲེལ་ལས་བྱུང་ཚོད་བུམ་པ་ཅན་དང་། རྡོར་བཟླས་གཉིས་སུ་བྱའོ། །གཉིས་པ་ནི། དངོས་སུ་རོ་རྐྱང་ལ་རྒྱུ་བ་མ་བཀག་པར་བསྒོམ་པ་རྡོ་རྗེ་བཟླས་པ་སྒོམ་ཚུལ་དང་། དངོས་སུ་རྒྱུ་བ་བཀག་ནས་བསྒོམ་པ་བུམ་པ་ཅན་སྒོམ་པ་གཉིས་ལས། དང་པོ་ལ་དྲུག་ལས། སྒོམ་པའི་གནས་དང་། ལུས་གནད་སོགས་ནི་སོར་སྡུད་དང་འདྲ་ལ། ཁྱད་པར་ནི། རྐང་པ་གཡོན་པའི་རྟང་པས་དྲི་ཆེན་གྱི་ལམ་བཀག་པའམ། རྡོ་རྗེའི་རྩ་བ་མནན་པའོ། །ལྟ་སྟངས་ནི་སོར་སྡུད་ལྟར་བདུད་རྩི་འཁྱིལ་པའི་ལྟ་བ་སྟེ། དེ་ལ་དྲང་ངེས་གཉིས་ལས། ངེས་དོན་གྱི་བགེགས་མཐར་བྱེད་རླུང་ཡིན་ལ། དེ་ལ་ལྟ་བ་ནི། ཡིད་ཀྱིས་དམིགས་པ་ཡིན་ཏེ། རྡོར་བཟླས་ཀྱིས་རླུང་འཇུག་གནས་ལྡང་གསུམ་ལ་དམིགས་ལ། བུམ་པ་ཅན་གྱིས་རླུང་གཉིས་ཁ་སྦྱར་དུ་བྱས་པ་ལ་དངོས་སུ་དམིགས་པའོ། །དྲང་དོན་གྱི་བགེགས་མཐར","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/DUS _KHOR_WHEEL OF TIME (KALACHAKRA)\/_GREL PA_COMMENTARIES\/s05352e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":602,"text":"བ་སོགས་རྣམ་གྲངས་མང་ན་ཡང་། འཆི་ཁ་དང་ཤི་ཟིན་པའི་འོག་ཏུ་ཕན་གནོད་བྱེད་པ་ནི་སྔར་བཤད་པའི་ཉོན་མོངས་པ་རྣམས་ཀྱིས་སེམས་པའི་ལས་དང་བསམ་པའི་ལས་གཉིས་ཀྱི་དགེ་མི་དགེའི་ལས་བསགས་པ་ལ་བརྟེན་ནས་བདེ་སྡུག་འབྱུང་བ་ཡིན་ལ། དེ་ཡང་ཚེ་འདིར་དགེ་བ་སྟོབས་ཆེར་བྱེད་པ་ཞིག་མངའ་ཐང་དང་ལུས་སྲོག་ལ་གནོད་པ་དང་འཆི་ཁར་གནད་གཅོད་ཆེན་པོ་འབྱུང་བ་ཡང་སྲིད་ལ། སྡིག་པ་ཤས་ཆེར་སྦྱོད་པ་ལ་བདེ་བ་ཕུན་སུམ་ཚོགས་པ་འབྱུང་བ་ཡང་ཡོད་པས་བླུན་པོ་ལ་ལ། ལས་འབྲས་མི་བདེན་པ་འདི་ལྟ་བུའོ་ཞེས་ལོག་རྟོག་བྱེད་པ་འབྱུང་མོད། །དེ་དག་ནི་ཚེ་སྔོན་མའི་དགེ་སྡིག་སྟོབས་ཆེན་པོའི་འབྲས་བུ་ཚེ་འདིར་མ་སྨིན་པའི་ངས་པའང་ཅི་ཡོད། །རྣམ་པ་གཅིག་ཏུ་ན་སྦྱོད་འཇུག་ལས། བསད་བྱའི་མི་ཞིག་ལག་གཅད་དེ། །གལ་ཏེ་ཐར་ན་ཅིས་མི་ལགས། །གལ་ཏེ་མི་ཡི་སྡུག་བསྔལ་གྱིས། །དམྱལ་བ་བྲལ་ན་ཅིས་མི་ལེགས། །ཞེས་སྲོག་ལ་འབབ་པའི་ཉེས་བ་ཞིག་ལག་པ་བཅད་པས་ཐར་བ་བཞིན་ཕྱི་མ་དམྱལ་བར་སྐྱེ་དགོས་པ་ཞིག་མིའི་རྟེན་ལ་སྡུག་བསྔལ་མྱོང་བས་གོ་ཆོད་པ་ལྟ་བུ་དང་། སྒྲ་སྒྲོག་གི་རྒྱལ་པོ་གཙུག་ཕུད་ཅན་གྱིས་འཕགས་པ་ཀཱ་ཏྱ་ཡན་ལ་ཐལ་བ་གཏོར་བས་ཐོག་མར་རིན་པོ་ཆེ་སོགས་ཀྱི་ཆར་བབས་ཀྱང་རྗེས་སུ་ས་ཆར་བབས་པའི་འོག་ཏུ་ནོན་པ་ལྟ་བུས་ཤེས་ནུས་ལ། ཁྱད་པར་སྐྱེ་བ་དེ་མ་ཐག་པ་དེ་བདེ་འགྲོ་དང་ངན་འགྲོ་གང་དུ་སྐྱེ་བ་ཆོས་མངོན་པ་ལས། ལས་ཀྱི་འཁོར་བར་ལྕི་གང་དང་། །ཉེ་བ་གང་དང་གོམས་པ་གང་། །སྔོན་བྱས་གང་ཡིན་དེ་དག་ལས། །སྔ་མ་སྔ་མ་རྣམ་སྨིན་འགྱུར། །ཞེས་དགེ་མི་དགེའི་ལས་སྣ་ཚོགས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/_JAM DPAL ZHAL LUNG_WORD OF GENTLE VOICE\/RTZA BA_ROOT TEXT\/S05637E.txt","subfolder":"RTZA BA_ROOT TEXT","origin":"Autochthonous","scripture_category":null,"reference":null},"SCCT_class":null}
{"id":603,"text":"༄༅། །བཞིན་དུ་འཇམ་པའི་དབྱངས་དང་། མི་བསྐྱོད་པ་དང་། སྣང་མཐའ་དང་། དོན་གྲུབ་ལྟ་བུའོ། །ཞེས་གསུངས་པའི་ཕྱིར། རྡོ་རྗེ་ལས་ཀྱི་ཕ་རོལ་ཏུ་ཕྱིན་མ་སྔོན་མོ། །འོད་ཟེར་ཅན་དཀར་མོར་བཤད་པ་མི་འཐད་དེ། དེ་ཉིད་ལས། རྡོ་རྗེ་ལས་ཀྱི་ཕ་རོལ་ཏུ་ཕྱིན་མ་ནི་སྐུ་མདོག་སྣ་ཚོགས་པ། ཞེས་དང་། འོད་ཟེར་ཅན་མ་དཀར་དམར་སྐུད་པ་དང་བཅས་པའི་ཁབ་འཛིན་པའོ། །ཞེས་གསུངས་པའི་ཕྱིར། ཁྲོ་བོ་བཅུའི་ནང་ཚན་གྱི་རྟ་མཆོག་ཞབས་གཉིས་པར་བཤད་པ་མི་འཐད་དེ། དེ་ཉིད་ལས། རླུང་དུ་རྟ་མཆོག་ལྗང་ཁུ་ཞལ་བཞི་པ། ཞེས་པ་ནས། ཞབས་གཡོན་བསྐུམ་པ། གཡས་བརྐྱངས་པ་དང་། གཡས་བསྐུམ་ཞིང་། གཡོན་བརྐྱངས་པའི་ཞབས་བཞིའོ། །ཞེས་གསུངས་པའི་ཕྱིར། ཞབས་བཞིའི་འོག་ཏུ་ལྷ་བརྒྱད་མནན་ནས་གནས་པ་ཡིན་ཏེ། དེ་ཉིད་ལས། གཡས་དང་པོ་གཅིག་གིས་དབང་མོ་ངད་དཔལ་མོ། །གཉིས་པས་དགའ་མོ་དང་ཚིམ་མ། གཡོན་པ་གཅིག་གིས་དབང་པོ་དང་སྦྲང་རྩིར་བྱེད་པ་དང་། གཉིས་པས་རྒྱལ་བར་བྱེད་པ་དང་དབྱིད་ཀྱི་ལྷ་མནན་ནས་གནས་པའོ། །ཞེས་གསུངས་པའི་ཕྱིར། དཀྱིལ་འཁོར་ཕྱི་མའི་གདོང་དྲུག་དང་ཚངས་མ་གཉིས་ཀྱི་བར་དུ་དབང་པོ་སེར་པོ་གླང་པོ་ཆེ་ལ་ཞོན་པ་ཕྱག་བཞི་པ་ཅིག་བཤད་པ་མི་འཐད་དེ། རྣལ་འབྱོར་རྫོགས་འཕྲེང་ན་དེ་ལྟར་བཤད་པ་མི་སྣང་ཞིང་། དེ་བསྣན་ན་ལྷ་ཉིས་བརྒྱ་ཉེར་གཉིས་སུ་འགྱུར་པས། ཆོས་དབྱིངས་གསུང་དབང་ལྷ་ཉིས་བརྒྱ་ཉེར་གཅིག་གི་དཀྱིལ་འཁོར་དུ་དབང་བསྐུར་པ་ལ་ཞེས་ཁྱེད་རང་གིས་བཀོད་པ་དང་འགལ་བའི་ཕྱིར།། །།འབྱུང་པོ་འདུ་ལ་བྱེད་ཀྱི་གཙོ་བོའི་ཉི་མའི་གདན་བཤད་པ་མི་འཐད་དེ། །","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/KRI YA_ACTION CLASS OF TANTRA (KRIYA TANTRA)\/DBANG_EMPOWERMENT (ABHISHEKA)\/s00154e.txt","subfolder":"DBANG_EMPOWERMENT (ABHISHEKA)","origin":"Autochthonous","scripture_category":null,"reference":null},"SCCT_class":null}
{"id":604,"text":"༄༅། །ཅིག་།ཐབས་ཤེས་ཟུང་འབྲེལ་ཟབ་མོའི་མྱུར་ལམ་གྱིས། །རིང་མིན་སྲིད་པའི་རྒྱ་མཚོ་མཐར་བྱས་ཏེ། །བླ་མ་ལྷ་ཡི་གོ་འཕང་མངོན་གྱུར་ནས། །འགྲོ་ཀུན་ཐར་པའི་གླིང་དུ་འཁྲིད་གྱུར་ཅིག་།ཅེས་བླ་མ་རང་གི་སྙིང་གར་སྤྱན་དྲངས་པར་བསམས་ལ། དཔལ་ལྡན་བླ་མའི་རྣམ་པར་ཐར་པ་ལ། ཞེས་སོགས་དང་། སྐྱེ་བ་ཀུན་ཏུ་ཞེས་སོགས་སྨོན་ལམ་གྱིས་མཚམས་སྦྱར་པར་བྱའོ། །ཞེས་བསྟན་འགྲོའི་དབུང་གཉེན་མཚུངས་ཟླ་མ་མཆིས་བ་རྗེ་བཙུན་དམ་པ་བློ་བཟང་ཐུབ་བསྟན་དབང་ཕྱུག་འཇིགས་མེད་རྒྱ་མཚོད་པལ་བཟང་པོའི་ཞལ་སྔ་ནས་ལ་བརྟེན་བའི་བླ་མའི་རྣལ་འབྱོར་འདི་ནི་ཧལ་ཧ་ཁུ་རེ་ཆེན་མོའི་གྲྭ་རིགས་དད་ལྡན་དགེ་སློང་དཀོན་མཆོག་དགེ་ལེགས་ཀྱིས་བསྐུལ་ངོར་༧་བཙུན་པ་དཀོན་མཆོག་བསྟན་པའི་སྒྲོན་མེས་བྲིས་པའོ།། ༈ །།ན་མོ་གུ་རུ་བཛྲ་དྷཱ་ར་སུམ་ཏི་ཝ་གིནྡྲ་ཡ། དག་པ་རབ་འབྱམས་བྱེད་པོ་བདེ་བ་ཆེ། །སྤྲོས་བྲལ་དབྱིངས་སུ་རྩེན་པའི་སྒྱུ་འཕྲུལ་ལས། །འབྱམས་ཀླས་ཀུན་བཟང་མཆོད་སྤྲིན་རྒྱ་མཚོའི་དབུས། །སེང་ཁྲི་པད་ཟླ་ཉི་མའི་གདན་གྱི་སྟེང་། །རིགས་ཀུན་ཁྱབ་བདག་རྡོ་རྗེ་སེམས་དཔའི་དངོས། །རྩ་བའི་བླ་མ་ངག་དབང་བློ་བཟང་ཞབས། །ཐལ་མོ་བསྣོལ་ཏེ་ཟབ་རྒྱས་གླེགས་བམ་བསྣམས། །ཆོས་གོས་གསུམ་འཆང་པཎ་ཞྭ་ལེབ་མོར་གསོལ། །རབ་དགྱེས་འཛུམ་པའི་ཉམས་དང་ལྡན་པ་ཡི། །དཔྲལ་མགྲིན་ཐུགས་ཀར་རྡོ་རྗེ་གསུམ་གྱི་དངོས། །ཡི་གེ་གསུམ་མཚན་ཧཱུཾ་གི་འོད་ཟེར་གྱིས། །སྐྱབས་གནས་མ་ལུས་བསྡུས་ཏེ་ཐིམ་པར་གྱུར། །ཛཿ་ཧཱུཾ་བཾ་ཧོཿམདོ་རྒྱུད་མན་ངག་ཀུན་ལ་དབང་འབྱོར་ཞིང་། །བློ་གྲོས་བུམ་བཟང་བསླབ་གསུམ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/BLA MA_I RNAL _BYOR_LAMA PRACTICE (GURU YOGA)\/s00936e.txt","subfolder":"BLA MA_I RNAL _BYOR_LAMA PRACTICE (GURU YOGA)","origin":"Autochthonous","scripture_category":null,"reference":null},"SCCT_class":null}
{"id":605,"text":"༄༅། །ཚ་བ་སྔགས་རམ་པ་བྱམས་པ་སྐལ་བཟང་། བྱ་བྲལ་གྲུབ་དབང་ཡེ་ཤེས་ཆོས་འཕེལ། དཀའ་ཆེན་དགེ་ལེགས་རྒྱལ་མཚན། དཔའ་ཤོད་བླ་མ་བྱམས་པ་དགེ་ལེགས། རྟ་ཚག་ངག་དབང་བསྟན་པའི་རྒྱལ་མཚན། བྲག་རི་ཆོས་འབྱོར་རྒྱ་མཚོ། གུང་སྤྲུལ་མཁྱེན་རབ་དཔལ་ལྡན་བསྟན་པའི་ཉི་མ། བཀའ་དྲིན་མཚུངས་མེད་སྟག་བྲག་ཁྲི་སྤྲུལ་རྡོ་རྗེ་འཆང་། དེས་བདག་གར་དབང་ལའོ། །༈ འཇམ་ལུགས་ཚེ་དཔག་མེད་ལྷ་ལྔའི་ཚེ་དབང་ཕུར་ལྕོག་ངག་དབང་བྱམས་པའི་ཡིག་ཆའི་སྟེང་ནས་ཐོབ་པའི་བརྒྱུད་པ་ནི། ཤར་སྒོར་མཁན་ཆེན་བློ་བཟང་སྨོན་ལམ་ཡན་དེའི་གསན་རྒྱུན་ལྟར་ལ། སྟག་བྲག་ཁྲི་སྤྲུལ་རྡོ་རྗེ་འཆང་། དེས་བདག་ལའོ། ། ༈ ཚེ་དཔག་མེད་གྲུབ་རྒྱལ་ལུགས་སམ་རས་ཆུང་ལུགས་སུ་གྲགས་པ་འདི་ལ་ཕྱི་སྒྲུབ་སྟོང་དང་ལྔ་བརྒྱ། ནང་སྒྲུབ་ལྷ་སོ་གསུམ། གསང་སྒྲུབ་ལྷ་བཅུ་གསུམ། ཡང་གསང་གཅིག་ཏུ་སྒྲུབ་པ་དང་བཞི་ལས། ཕྱི་མ་མངོན་བརྗོད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/BLA BRGYUD_LINEAGE LAMAS\/s00235m.txt","subfolder":"BLA BRGYUD_LINEAGE LAMAS","origin":"Autochthonous","scripture_category":null,"reference":null},"SCCT_class":null}
{"id":606,"text":"༄༅༅། །སྦས་པ། བ་སོ་ཆོས་ཀྱི་རྒྱལ་མཚན། གྲུབ་ཆེན་ཆོས་རྡོ་རྗེ། རྗེ་སྐྱབས་མཆོག་དཔལ་བཟང་། རྒྱལ་བ་བློ་བཟང་དོན་གྲུབ། མཁས་གྲུབ་སངས་རྒྱས་ཡེ་ཤེས། པཎ་ཆེན་ཆོས་ཀྱི་རྒྱལ་མཚན། སྔགས་འཆང་དཀོན་མཆོག་རྒྱལ་མཚན། པཎ་ཆེན་བློ་བཟང་ཡེ་ཤེས། ཤར་རྩེ་བློ་བཟང་མགོན་པོ། གྲུབ་མཆོག་བློ་བཟང་རྣམ་རྒྱལ། ཡོངས་འཛིན་ཡེ་ཤེས་རྒྱལ་མཚན། མཁན་ཆེན་ངག་དབང་ཆོས་འབྱོར། རྭ་སྒྲེང་ཁྲི་ཆེན་བསྟན་པ་རབ་རྒྱས། དྲིན་ཅན་བློ་བཟང་རྣམ་གྲོལ། རྗེ་བཙུན་ཡེ་ཤེས་རྒྱ་མཚོ། ཡོངས་རྫོགས་བསྟན་པའི་མངའ་བདག་བྱམས་མགོན་མིའི་རྣམ་རོལ་རྡོ་རྗེ་འཆང་བློ་བཟང་ཚུལ་ཁྲིམས་བྱམས་པ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/BSLAB BYA_PERSONAL ADVICES\/CHE SHOS RIN PO CHE BLO BZANG BYANG CHUB BSTAN PA_I SGRON ME_CHESHU RINPOCHE LOBSANG JANGCHUB TENPAY DRUNME\/s12419e.txt","subfolder":"CHE SHOS RIN PO CHE BLO BZANG BYANG CHUB BSTAN PA_I SGRON ME_CHESHU RINPOCHE LOBSANG JANGCHUB TENPAY DRUNME","origin":"Autochthonous","scripture_category":null,"reference":null},"SCCT_class":null}
{"id":607,"text":"༄༅། །ནས། སྡིག་སྒྲིབ་ཐམས་ཅད་སྙིང་ཁར་པཎ་ནག་པོ་འི་རྣམ་པར་གྱུར་པ་སྣ་སྒོ་ནས་ཐོན་ནས་སྡིག་བ་རྭ་ཅན་གྱི་རྣམ་པར་གྱུར་ཏེ་ཏིལ་ལ་ཐིམ་པར་གྱུར། ཞེས་བརྗོད་ཅིང་བསམས་ལ། ཨོཾ་ཁཎྜ་རོ་ཧི་ཧུཾ་ཧཱུཾ་ཕཊ། ཨོཾ་སྭ་བྷཱ་ཝ་ཤུདྡྷཱཿ་སརྦ་དྷརྨཱཿ་སྭ་བྷཱ་ཝ་ཤུདྡྷོཉཧཾ། ཐབ་སྟོང་པ་ཉིད་དུ་གྱུར། སྟོང་པའི་ངང་ལས་ཧཱུཾ་དཀར་པོ་ཞུ་བ་ལས་བྱུང་བའི་ཡེ་ཤེས་ཀྱི་ཐབ་མཚན་ཉིད་ཐམས་ཅད་རྫོགས་པའི་ནང་དུ་ཡེ་ཤེས་ཀྱི་མེ་འབར་བའི་ནང་དུ་ཧཱུཾ་ལས་རྡོ་རྗེ་མཁའ་འགྲོ་རྡོ་རྗེ་དང་དྲིལ་བུ་འཛིན་པ་ཞལ་གདངས་པ་དེའི་ཞལ་དུ་སྡིག་སྒྲིབ་ཐམས་ཅད་གསོལ་བར་གྱུར་པར་བསམས་ལ། ཨོཾ་བཛྲ་ཌཱ་ཀ་ཁ་ཁ། ཁཱ་ཧི་ཁཱ་ཧི། སརྦྦ་པཱ་པཾ་ད་ཧ་ན་བྷ་སྨི་ཀུ་རུ་སྭཱ་ཧཱ། ཞེས་ལག་པ་གཡས་གཡོན་གྱིས་ཏིལ་བཟུང་སྟེ་བསྐོར་ནས་གཡས་ཀྱིས་མེ་ནང་གི་ཁྲོ་བོའི་ཞལ་དང་གཡོན་དུ་རྒྱ་མཚོ་ཆེན་པོའི་ཆུ་བོར་དོར་བར་བསམས་ལ་མེ་དང་ཆུར་དོར། དེ་ནས། ཇི་ལྟར་བལྟམས་པ་སོགས་ཀྱིས་ཚིགས་བཅད་དང་སྔགས་བརྗོད་ལ་ལས་བུམ་གྱི་ཆུས་ཁྲུས་བྱ་སྟེ་དྲི་མ་སྦྱང་། བྱིན་གྱིས་བརླབ་པ་དངོས་ནི་རང་ཉིད། སྭ་བྷཱ་ཝ་ས་སྟོང་པར་སྦྱངས། སྟོང་པའི་དང་ལས་རང་ཉིད་སྣ་ཚོགས་ཕང་ཉིའི་མདན་ལ་བཅོམ་ལྡན་འདས་ཧེ་རེའུ་ཀ་སྐུ་མདོག་མཐིང་ཁ་ཞལ་བཞི་པའི་རྩ་ཞལ་བཞི་པའི་རྩ་ཞལ་ནག་།གཡོན་ཞལ་ལྗང་། རྒྱབ་ཞལ་དམར། གཡས་ཞལ་སེར་བ། ཞལ་རེ་རེའང་སྤྱན་གསུམ་པ། ཕྱག་བཅུ་གཉིས་པ། དཔྲལ་བར་རྡོ་རྗེ་རྩེ་ལྔ་པའི་ཕྲེང་བ་འཛིན་པ། ཞབས་གཡས་བརྐྱངས་པས་འཇིགས་བྱེད་ནག་པོ་ལག་པ་བཞི་པའི་དང་པོ་གཉིས་ཐལ་མོ་སྦྱར་བ། གཡས་ལྷག་མས་ཌཱ་མ་རུ་དང་། གཡོན་ལྷག་མས་རལ་གྲི་འཛིན་པའི་མགོ་པོ་མནན་པ། གཡོན་བསྐུམས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_KHOR LO SDOM PA_UNION OF THE SPHERES (CHAKRASANVARA)\/LUS DKYIL_SECRET WORLD OF THE BODY\/s12199e.txt","subfolder":"LUS DKYIL_SECRET WORLD OF THE BODY","origin":"Autochthonous","scripture_category":null,"reference":null},"SCCT_class":null}
{"id":608,"text":"༄༅། །མལ་དགངས་པ་ཇི་ལྟར་ཞུས་ཀྱང་མ་གནང་བའི་རྐྱེན་གྱིས་དགེ་བསྐོས་ལ་བྱོལ་ཐབས་ཀྱིས་བྲོས་ནས་འབྲས་སྤུངས་སུ་ཕེབས། གཟིམ་ཤག་མཁན་པོ་བློ་བཟང་མཁས་བཙུན་གྱི་དྲུང་ནས་ལམ་རིམ་ཆེན་མོའི་ལྗགས་ལུང་ཚར་གཅིག་གསན། དེ་ནས་བླ་མས་ལྕགས་རིའི་ཕྱི་རོལ་ཏུ་སྐྱལ་ཐུང་མཛད་ནས་བསླབ་བྱ་ཡང་དག་གནང་སྟེ་གཙང་དུ་བྱོན། ཤངས་རྒོད་ཚང་དུ་དྲུང་བ་རིན་པོ་ཆེའི་ཞབས་དྲུང་དུ་ཕེབས་པས། དྲུང་པ་རིན་པོ་ཆེའི་ཞལ་ནས་ཁྱོད་མཚན་ཉིད་ལ་རྒྱུན་རིང་དྲགས་བྱུང་། ལོ་བཅུ་སོང་ནས་འོངས་ན་འགྲིག་རྒྱུ་ཡིན། ད་ལེ་ལོ་མ་བྱེད་པར་རི་ཁྲོད་རང་བྱས་པ་དགའ་གསུང་ཞིང་གང་ཤེས་རྒྱུད་ལ་སྦྱོར་དགོས་པའི་བཀའ་ཆོས་བསླབ་བྱ་དང་འབྲེལ་པ་མང་དུ་གནང་། དེ་ནས་དྲུང་པ་རིན་པོ་ཆེ་ལ་བསྙེན་རྫོགས་ཀྱི་མཁན་པོར་གསོལ་བ་བཏབ་བས། དགྱེས་པ་ཆེན་པོས་ཞལ་གྱིས་བཞེས་ཤིང་། མཁན་སློབ་གྲངས་ཚང་བའི་དགེ་སློང་གི་དགེ་འདུན་དང་བཅས་པའི་དབུས་སུ་བསྙེན་པར་རྫོགས་པ་དགེ་སློང་གི་དངོས་པོ་ཐོབ་སྟེ། ཐུབ་པའི་རྒྱལ་ཚབ་གནས་བརྟན་འདུལ་བ་འཛིན་པ་ཆེན་པོར་གྱུར་ཏོ། །དེ་ནས་སྐུ་ཁམས་མི་སྙོམས་པ་ཅུང་ཞིག་བྱུང་བ་ན་དྲུང་པ་རྒྱལ་ཚབ་པའི་ཞལ་ནས་དྭགས་པོ་གྲྭ་ཚང་གི་དགོངས་པ་མ་ཁྲོལ་བས་ལྷ་མོའི་འཚུབ་ཀྱི་རྣམ་པར་འདུག། གྲྭ་ཚང་གི་དགོངས་པ་ལེགས་པར་ཞུས་ལ་ཤོག་གསུང་། དེ་ནས་དྭགས་པོ་གྲྭ་ཚང་དུ་ཕེབས་ཏེ་དགོངས་བ་ཞུས། དེ་ཁའི་བླ་མ་དགེ་འདུན་ཚང་མས་དང་བ་ཆེར་མཛད་དེ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.12 (BLA BRGYUD_LAMA LINEAGE)\/LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION\/S05985E2.TXT","subfolder":"LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION","origin":"Autochthonous","scripture_category":null,"reference":null},"SCCT_class":null}
{"id":609,"text":"རབས་ཁྲི་ཆེན་ཉེར་དགུ་པ་ཡིན་ནོ།། སྟག་རི་གཉན་གཟིགས། ཁོང་ནི་སྤྱི་ལོའི་དུས་རབས་ལྔ་པའི་དུས་སྨད་ཙམ་དུ་ཡབ་རྒྱལ་པོ་འབྲོང་གཉན་ལྡེའུ་དང་། ཡུམ་མཆིམས་བཟའ་ཀླུ་རྒྱལ་ངན་མོ་མཚོ་གཉིས་ཀྱི་སྲས་སུ་སྐུ་འཁྲུངས། ཁོང་བྱིས་པའི་དུས་ཀྱི་མིང་ལ་དམུས་ལོང་དཀོན་པ་བཀྲ་ཞེས་ཞུ། ཁོང་འཁྲུངས་པའི་དུས་ནས་སྤྱན་མིག་མི་གསལ་བས་འ་ཞའི་ཡུལ་ནས་སྨན་པ་གདན་དྲངས་ཏེ་སྤྱན་མིག་གསལ་བར་གྱུར་ཞིང་སྟག་མོའི་རི་ལ་རི་དྭགས་གཉན་ཡོད་པར་གཟིགས་པས་མཚན་ལ་སྟག་རི་གཉན་གཟིགས་ཞེས་གསོལ། ཁོང་གི་སྐུ་བོན་ནི་ར་སངས་ཁྲི་ནེ་ཁོད་ཀྱིས་མཛད། བཙུན་མོ་འོལ་གོད་བཟའ་སྟོང་བཙུན་འབྲོ་གར་ཁབ་ཏུ་བཞེས་ཏེ་རིགས་སྲས་གནམ་རི་སྲོང་བཙན་སྐུ་འཁྲུངས། བློན་པོ་ཁྲི་དོར་སྣང་བཙུན་མོང་གི་བུས་མཛད་ནས་དྭགས་པོ་ལ་སོགས་པའི་མཐའི་རྒྱལ་ཕྲན་འགའ་ཞིག་དབང་དུ་བསྡུས་ནས་སྐུ་གཤེགས། ཁོང་གི་བང་སོ་དོན་མཁར་མདའ་རུ་བརྩིགས་ཏེ་གྲལ་ནི་ཁྲི་གཉན་གཟུངས་བཙན་གྱི་བང་སོའི་གཡོན་ན་ཡོད་དོ།། སྟག་ལུང་བཀྲ་ཤིས་དཔལ་བ། ཁོང་ནི་རབ་བྱུང་བརྒྱད་པའི་ལྕགས་མོ་སྤྲུལ་ལོ་སྟེ་སྤྱི་ལོ་༡༤༦༡་ལོར་བྱེ་མར་སྐུ་འཁྲུངས། རབ་བྱུང་དགུ་པའི་ས་ཕོ་འབྲུག་ལོ་སྟེ་སྤྱི་ལོ་༡༥༠༨་ལོར་སྐུ་གཤེགས། ཁོང་དགུང་ལོ་ཆུང་ངུའི་དུས་ནས་ཡི་གེའི་སྦྱོར་ཀློག་ལེགས་པར་མཁྱེན། ཆོས་རྗེ་ངག་དབང་གྲགས་པ་དཔལ་བཟང་པོ་ལས་རབ་ཏུ་བྱུང་ཞིང་མཚན་ལ་བཀྲ་ཤིས་དཔལ་བ་ཞེས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/SPYI_GENERAL PRESENTATIONS\/s12327e.txt","subfolder":"SPYI_GENERAL PRESENTATIONS","origin":"Autochthonous","scripture_category":null,"reference":null},"SCCT_class":null}
{"id":610,"text":"མཆི༑ ༑བདག་གིས་སྦྱིན་སོགས་བགྱིས་པའི་བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་།ཅེས་སོགས་ལན་གསུམ་དང་། དེ་ནས་ཨོཾ་བཛྲ་ཨ་མྲྀ་ཏ་ཞེས་པ་ནས་བདུད་རྩིའི་རྒྱ་མཚོ་ཆེན་པོར་གྱུར། ཞེས་པའི་བར་གོང་ལྟར་བྱས་ནས། ཨོཾ་ཨཱཿ་ཧཱུཾ་ལན་གསུམ་གྱི་བྱིན་གྱིས་བརླབས་ཏེ། མགྲོན་སོ་སོས་བདུད་རྩི་གསོལ་བས་ཚིམས་ཤིང་དགྱེས་པར་བསམས་ནས། ན་མཿ་སརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སཾ་བྷ་ར་སཾ་བྷ་ར་ཧཱུཾ།། ལན་གསུམ་མམ་ཉེར་གཅིག་བདུན་གང་རིགས་བརྗོད་པ་རྣམས་སོ་སོའི་སྐབས་སུ་འདྲ་བར་བྱས་ནས། ཨོཾ་བཛྲ་ཨརྒྷཾ་སོགས་ཀྱིས་མཆོད། ཕུན་ཚོགས་འདོད་ཡོན་ལྔ་ལྡན་པའི། །བདུད་རྩིའི་རྒྱ་མཚོའི་གཏོར་མ་འདི།། དྲིན་ཅན་རྩ་བརྒྱུད་བླ་མ་དང་། །རྒྱུད་སྡེ་བཞི་འབྲེལ་ལྷ་ཚོགས་དང་། །དུས་གསུམ་བདེ་གཤེགས་དམ་པའི་ཆོས། །ཚོགས་བཅས་དཀོན་མཆོག་གསུམ་ལ་འབུལ། །ཚད་མེད་ཐུགས་རྗེས་ལེགས་བཞེས་ནས། །སངས་རྒྱས་བསྟན་པ་རྒྱས་པ་དང་། །བདག་དང་མ་གྱུར་སེམས་ཅན་རྣམས། །དཀོན་མཆོག་གསུམ་དང་མི་འབྲལ་ཞིང་། །ཆོས་དང་དཔལ་འབྱོར་རྒྱས་པ་དང་། །སངས་རྒྱས་ཐོབ་པར་བྱིན་གྱིས་རློབས། །ཕུན་ཚོགས་འདོད་ཡོན་ལྔ་ལྡན་པའི། །བདུད་རྩིའི་རྒྱ་མཚོའི་གཏོར་མ་འདི། །མྱུར་མཛད་མགོན་པོ་འཁོར་བཅས་དང་། །ཆོས་ཀྱི་རྒྱལ་པོ་རྣམ་ཐོས་སྲས། །གུར་མགོན་ཞལ་དང་ཕྱག་བཞི་པ། །དམག་ཟོར་དྲེགས་པ་ལྕམ་སྲིང་དང་། །གཙང་མའི་རིགས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/GTOR MA_OFFERING CAKE (BALI)\/s05970e.txt","subfolder":"GTOR MA_OFFERING CAKE (BALI)","origin":"Autochthonous","scripture_category":null,"reference":null},"SCCT_class":null}
{"id":611,"text":"སྡིག། རེས་ལུང་མ་བསྟན་གྱི་སེམས་ལ་སོགས། །བློ་འདི་ཡང་མི་རྟག་སྐད་ཅིག་གཡོ། །རང་གཞན་གྱི་སྣང་ཚུལ་གར་བལྟས་ཀྱང་། །གླག་བཞིན་དུ་འབྱུང་བས་བློ་ས་བདེ། །ཁེང་འཆི་བདག་གཤེད་ལས་མཐའ་ནས་བསྒོས། །ད་གསོད་པར་ངས་ན་ཅི་རང་དྲག། གཉེན་བཤེས་དང་ནོར་རྫས་ཁང་ཁྱིམ་སོགས། །མི་ཡུལ་གྱི་སྣང་བ་དང་སྤྲོ་ཡང་། །སེམས་ཆགས་པས་བཅིངས་བཞིན་དབང་མེད་དུ། །སྣང་བ་འདི་ནམ་ཞིག་ནུབ་པར་འགྱུར། །ལུས་མལ་གྱི་ཐ་མར་འདྲེ་ལྡོག་ཅིང་། །ངག་ཐ་མའི་ཚིག་གི་ལྔ་བ་ལྡིབ་སྨྲ། །སེམས་ཐ་མའི་དྲན་རྟོག་ཇེ་ཕྲར་ནུབ། །དུས་དེ་འདྲ་བདག་ལ་ནམ་འོད་ན། །སྔར་སྡིག་པའི་ལས་ལ་དེ་ཙམ་སྤྱད། །ཚེ་ཕྱི་མར་ཕན་པའི་དགེ་བས་དབུལ། །ཕྱོགས་གར་འགྲོ་འདི་འགྲོའི་གཏོལ་མེད་པས། །ད་བསམ་ཚེ་འཆི་ལ་ཤིན་ཏུ་ཆེར། །དོན་དེ་ཕྱིར་བདག་དང་བདག་འདྲའི་འགྲོ། །དགོས་མེད་ཀྱི་བྱ་བྱེད་མ་མང་བར། །སྐྱབས་བླ་མ་ཡི་དམ་མཁའ་འགྲོ་ལ། །སྐྱབས་འདེགས་དུས་སྐྱེལ་མའི་ཞུ་བ་ཕུལ། །དགེ་སེམས་ཀྱི་སྣང་པ་དཀར་པོའི་དང་། །གདེང་དགའ་སྤྲོ་དང་བཅས་འཆི་བ་ལ། །དུས་ད་ལྟ་གོམས་པ་གལ་ཆེ་བས། །མདོ་སྔགས་ཀྱི་ཟབ་དོན་འདྲིས་པར་བྱ། །གཏམ་འདི་ལ་བརྟེན་ནས་བདག་འདྲ་བ། །བློ་དྲེད་པོར་སོང་པའི་ཆོས་མེད་རྣམས། །ངེས་འཕྱུང་གི་བསྐུལ་མ་ཐེབས་པ་དང་། །རྒྱུད་སྨིན་ཅིང་གྲོ་ལྦ་ཐོབ་པར་ཤོག། ཅེས་སོ། །དེ་ནས་ཡོངས་འཛིན་རིན་པོ་ཆེ་ངག་དབང་མཆོག་ལྡན་ལ་དཔེ་ཆོས་རིན་ཆེན་སྤུངས་པ་སོགས་བཀའ་གདམས་ཀྱི་ཆོས་སྐོར་དུ་མ་ཞིག་གསན། འབྲས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION\/S05985E2.TXT","subfolder":"LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION","origin":"Autochthonous","scripture_category":null,"reference":null},"SCCT_class":null}
{"id":612,"text":"ཕྱིར་ཐམས་ཅད་མཁྱེན་པའི་རྒྱུ་རུ་བསྔོ།། བ༑ ལྷག་བསམ་དག་པས་བོད་ཡུལ་འགྱུར་བའི་བཀའ། །ཆོས་སྤྱོད་རྣམ་བཅུའི་ཐག་མས་བསྒྲུབས་པའི་མཐུས། །ཚེ་རབས་ཀུན་ཏུ་རྒྱལ་བ་མ་ལུས་པའི། །དམ་ཆོས་མཐའ་དག་འཛིན་པའི་རྒྱུར་གྱུར་ཅིག་མ༑ བྱང་ཕྱོགས་མུན་སེལ་སྒྲོན་མེ་སྟོན་པའི་བཀའ། །མ་ལུས་གླེགས་བུར་བགྱིས་པས་བསྟན་པ་དང་། །མ་རྣམས་ཀུན་གྱི་འདོད་དོན་བསྒྲུབ་པ་ལ། །ཁྱབ་བདག་རྡོ་རྗེ་འཆང་བར་བདག་གྱུར་ཅིག་།ཙ༑ གངས་རིས་བསྐོར་བའི་ཞིང་འདིར་གསང་ཆེན་རྒྱུད། །ཅི་འགྱུར་འདྲི་སོགས་བཀུར་སྟི་བགྱིས་པའི་མཐུས། །མགོན་མེད་སྲིད་མཚོར་འཁྱམས་པའི་ཡིད་ཅན་རྣམས། །སྐྱེ་རྒ་ན་འཆིའི་དགྲ་ལས་རྒྱལ་གྱུར་ཅིག་།ཚ༑ འདི་ལྟར་མདོ་རྒྱུད་གསུང་རབ་རྒྱ་མཚོའི་ཚོགས། །བྲིས་པའི་དགེ་བས་བྱང་ཆུབ་བར་དུ་བདག་།བསྟན་དང་འགྲོ་བའི་དོན་ཆེན་བསྒྲུབ་པ་ལ། །ཇི་ལྟར་བསམས་པ་ཡིད་བཞིན་འགྲུབ་གྱུར་ཅིག་།འདི་དག་ནི་རྒྱུད་འབུམ་གྱི་ཚིགས་སུ་བཅད་པའོ།། །།༄༅། །ན་མོ་གུ་རུ་ཨཱརྱ་མཻ་ཏྲཱི་ཡ། བདག་གཞན་དུས་གསུམ་འབྲེལ་བའི་དགེ་བའི་ཚོགས། །མཆོག་ཏུ་དཀང་བ་གང་ཞིག་བསགས་པ་དེས། །སྐྱེ་རྒུའི་ཕན་བདེའི་རྩ་བ་རྒྱལ་བའི་བསྟན། །མི་ནུབ་ཕྱོགས་དུས་ཀུན་ཏུ་རྒྱས་པར་ཤོག་།ཡང་དག་ལམ་ལ་ལེགས་པར་འཁྲིད་པའི་མགོན། །","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/_GREL PA_GENERAL COMMENTARIES\/LOBSANG CHUKYI GYELTSEN_BLO BZANG CHOS KYI RGYAL MTSAN (1565-1662)\/s05977e.txt","subfolder":"LOBSANG CHUKYI GYELTSEN_BLO BZANG CHOS KYI RGYAL MTSAN (1565-1662)","origin":"Autochthonous","scripture_category":null,"reference":null},"SCCT_class":null}
{"id":613,"text":"༄༅། །རྒྱན་དང་། གྲུ་མོའི་རྒྱན་དང་། ཞབས་ཀྱི་པུས་མོའི་རྒྱན་སོགས་ཀྱང་ཤེས་པར་བྱ། སྤྲུལ་གྱི་མཆོད་ཕྱིར་ཐོགས་ནི་གཡས་གཡོན་དུ་སེ་རལ་ཁར་བྱས་པའོ། །འཇམ་དཔལ་གྱི་ཞལ་ཅུང་ཟད་ཁྲོས་ཤིང་། དབུ་སྐྲ་ལྷས་མར་བསླབས་པའི་སྣེ་མོ་ནང་དུ་བཀུག་པའི་རྩེ་མོར་ནོར་བུ་ཡུ་བ་ཅན་གྱིས་རལ་པའི་ཐོར་ཅོག་གི་སྲོག་ཤིང་བྱས་པ། རལ་པ་བསྒྱུར་ཐག་ལེན་གཉིས་དཀྲིས་པའི་སྟེང་གི་ཁུགས་དང་། གཡས་གཡོན་གྱི་ཁུག་པ་གཉིས་ཏེ་ཟུར་ཕུད་ལྔ་ལྡན་ཅེས་གསུང་ལ། ཡང་ཐོར་ཚུགས་སྟེང་ངོས་སུ་ཁུག་པ་གཅིག་དང་ཟུར་བཞིར་ཁུག་པ་རེ་རེར་ཡང་བཤད་པ་ལྟ་བུ་དང་། མེ་ཏོག་གིས་ཐོད་བརྒྱན་ཅིང་། རིན་པོ་ཆེའི་དབུ་རྒྱན་སྙན་རྒྱན་དང་བཅས་པའོ། །ཕྱག་རྒྱའི་ཚུལ་ནི། དཔུང་མགོ་གཡས་གཡོན་གྱི་སོག་པའི་དཀར་ཡོལ་གྱི་ཁ་རེ་རེའི་ནང་དུ་གཡས་གཡོན་གྱི་ཕྱག་བཅུ་བདུན་བཅུ་བདུན་གྱི་ཚིག་མགོ་རྣམས་ཚུད་པ། དེ་ཡང་མདུན་ཕྱག་བརྒྱད་དང་རྒྱབ་ཕྱག་བརྒྱད་རྣམས་སྟེང་འོག་ཏུ་བསྒྲིགས་པ། རྒྱབ་མདུན་གྱི་ཕྱག་རིམ་པ་གཉིས་སུ་བསྒྲིགས་པའི་གྱེས་མཚམས་ནས་འཐོན་པའི་ཕྱག་གཉིས་ཀྱིས་གླང་ལྤགས་འཛིན་པ་དང་། མདུན་ཕྱག་བརྒྱད་གཉིས་ཀྱི་གཡས་དང་པོས་གྲི་གུག་དང་། གཡོན་དང་ཡོས་ཐོད་པ་བཟུང་ནས་སུམ་གྱི་མཆན་འོག་ནས་འཁྱུད་པ། ཡུམ་རོ་ལངས་མ་སྔོན་མོ་ཞལ་གཅིག་ཕྱག་གཉིས་ཀྱིས་གྲི་ཐོད་བཟུང་ནས་སྔར་བཞིན་ཡབ་ལ་འཁྱུད་པའོ། །ཕྱག་གི་སོག་པའི་དཀར་ཡོལ་ཞེས་བཤད་པ་ནི། ཡེ་ཤེས་ཀྱི་སྐུ་འཇའ་ཚོན་ལྟ་བུ་ལ་དེ་ཁོ་ན་ལྟར་ཡོད་པའི་ངེས་པ་མེད་མོད། འོན་ཀྱང་དཔེ་ཙམ་ལ་མི་འགལ་ལོ། །ཕྱག་མཚན་གཞན་གོ་སླ་ཞིང་། བྷི་དྷི་པ་ལ་ནི། ལྕགས་ཀྱི་མདུང་ཐུང་གི་རྣམ་པ་ཅན་གྱི་ལྕགས་དབྱུག་སྣེ་ཕྲ་བའི་རྩེར་རྨ་བྱའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JIGS BYED_FRIGHTENER (BHAIRAVA)\/_GREL PA_COMMENTARIES\/s00258a.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":614,"text":"ཇི་ལྟ་བར་ཉམས་སུ་བླངས་ཤིང་ཉམས་སུ་སྦྱང་བར་བྱ་བ་ནི་བག་ཆགས་ཡང་དག་པར་བཅོམ་པས་སོ། །ཆོས་གང་དོན་དང་མི་ལྡན་པ་དང་། དོན་དང་ལྡན་པ་དང་མི་ལྡན་པ་གཉི་ག་མ་ཡིན་པ་རྣམས་གཏན་སྤངས་ནས། དོན་དང་ལྡན་པ་རྣམས་ཡང་དག་པར་སྟོན་ཅིང་གསལ་བར་མཛད་པ་ནི་རྣམ་པ་ཐམས་ཅད་དུ་མཆོག་མཁྱེན་པས་བསྒྲུབ་པར་མཛད་པའོ། །ཆོས་འདི་རྣམས་ནི་ཤིན་ཏུ་གཞན་གྱི་དོན་དང་མཐུན་ཞིང་གཞན་གྱི་དོན་བྱ་བས་རབ་ཏུ་ཕྱེ་བས་ན་ཉན་ཐོས་ལ་སོགས་པ་ལ་མེད་པའི་ཕྱིར་སངས་རྒྱས་ཀྱི་ཆོས་མ་འདྲེས་པ་ཞེས་བྱ་སྟེ། ཁ་ཅིག་ནི་དེ་དག་ལ་གཏན་མེད་ལ། ལ་ལ་ཅུང་ཟད་ཡོད་པ་དག་ཀྱང་རྣམ་པ་ཐམས་ཅད་ཡོངས་སུ་མ་རྫོགས་པའི་ཕྱིར་རོ། ༈ །དེའི་ཁྱད་པར་སྟོབས་བཅུ་སོ་སོའི་མཛད་པའི་དབང་དུ་བྱས་ནས། རྒྱུ་དང་འབྲས་བུ་ཇི་བཞིན་གཟིགས་སྟོན་ཅིང་། །རྒྱུ་མེད་མི་མཐུན་རྒྱུ་སྨྲ་ཚར་གཅོད་མཛད། །རང་བྱས་ལས་འབྲས་དགོ་སྐལ་ལེན་གཟིགས་པས། །སྦྱིན་དང་བསོད་ནམས་འཕོ་བར་སྨྲ་ངན་འཇོམས། །ཆོ་འཕྲུལ་གསུམ་གྱིས་གདུལ་བྱ་ལེགས་འདོམས་ཤིང་། །འགལ་དང་མི་མཐུན་སྨྲ་བ་ཚར་གཅོད་མཛད། །དབང་པོའི་རིམ་བཞིན་ཅི་རིགས་ལེགས་སྟོན་ཅིང་། །དགེ་དང་མི་དགེའི་དགོས་པ་ལེན་འདོར་འཇུད། །ཁམས་ཀྱི་རིམ་པའི་གདམས་པས་ལེགས་ཁྲིད་མཛད། །སྡུག་བསྔལ་ངེས་འབྱིན་ལ་བསྒྲུབ་བཟློག་པ་སྤོང་། །སྔོན་དང་ཕྱི་མའི་སྐྱེ་ལས་སྐྱོ་བ་དང་། །དད་པ་བསྐྱེད་ཅིང་རྟག་ཆད་སྨྲ་ངན་འཇོམས། །ཉིད་ཀྱི་རྣམ་ཐར་ངེས་མཛད་དགྲ་བཅོམ་ལྟར། །རློམ་པའི་དགེ་སྦྱོང་བྲམ་ཟེ་ཚར་གཅོད་མཛད། །གནས་དང་གནས་མ་ཡིན་པ་མཁྱེན་པའི་སྟོབས་ཀྱིས་ནི་སྟོན་པས་རྒྱུ་ལ་རྒྱུར། འབྲས་བུ་ལ་ཡང་འབྲས་བུར་ཡང་དག་པ་ཇི་ལྟ་བ་མཁྱེན་ཅིང་ལུང་འབོག་པས་རྒྱུ་མེད་པ་དང་མི་མཐུན་པ་རྒྱུར་སྨྲ་བའི་དགེ་སྦྱོང་དང་བྲམ་ཟེ་རྣམས་ཀྱང་ཚར་གཅོད་པར་མཛད་དོ། །ལས་བདག་གིར་བྱ་བ་མཁྱེན་པས་ནི་རང་གིས་བྱས་པའི་འབྲས་བུ་ལ་སྤྱོད་པའི་ལས་རྣམས་མཁྱེན་པས་སྦྱིན་པ་དང་བསོད་ནམས་འཕོ་བར་སྨྲ་བ་ཚར་གཅོད་དོ། །བསམ་གཏན་ལ་སོགས་པ་མཁྱེན་པས་ནི་གདུལ་བྱ་ལ་ཆོ་འཕྲུལ་གསུམ་གྱིས་ལེགས་པར་འདོམས་ཏེ་སོ་སོར་འགལ་བ་དང་མི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/BSTAN RIM CHEN MO_GREAT BOOK ON THE STEPS OF THE TEACHING\/se0070m2.txt","subfolder":"BSTAN RIM CHEN MO_GREAT BOOK ON THE STEPS OF THE TEACHING","origin":"Autochthonous","scripture_category":null,"reference":null},"SCCT_class":null}
{"id":615,"text":"༄༅། །དག་སྒྲུབ་པ་དེ་ལ་ཡ་མཚན་ཆུང་ངུའང་མེད་ན་ཆེན་པོ་ཅི་ཞིག་ཡོད། དེ་བས་སངས་རྒྱས་ཀྱི་ལམ་ལ་བརྟེན་ནས་ནི་ཀུན་ལ་འདུས་བྱས་ཐམས་ཅད་མི་རྟག་པ་སོགས་ཆོས་ཀྱི་སྡོམ། བཞི་ལ་གནས་ནས། ནང་པའི་གྲུབ་མཐའ་སྨྲ་བ་རྣམས་ཀྱང་རང་བཞིན་གྱིས་མེད་པ་ལ་སྐྱེ་འགག་སོགས་ཀྱི་བྱ་བྱེད་མཚན་ཉིད་པ་བཞག་ཏུ་མེད་པར་འདོད་པ་རྣམས་ཀྱིས་ལུགས་འདི་ལ་རྩོད་ཅིང་། རང་བཞིན་གྱིས་གྲུབ། པ་དང་རང་གི་མཚན་ཉིད་ཀྱིས་གྲུབ་པའི་བདེན་པའི་དངོས་པོ་རྣམས་ལ་མཆོག་ཏུ་བཟུང་ནས་དེ་ཡོད་པར་སྨྲ་བ་གང་ཡིན་བ་དེ་ནི་གཞན་སྤེ་རྣམས་ལས་ཀྱང་། ཆེས་ངོ་མཚར་རྨད་དུ་བྱུང་ངོ། །ཞེས་མི་འོས་པར་མཛད་པའི་དོན་ནོ། །དེའི་ཕྱིར་ལེགས་བཤད་སྙིང་པོར། འདིས་ནི་བདེན་པར་མེད་པ་དང་རང་གི་མཚན་ཉིད་ཀྱིས་མེད་པ་ལ་སྐྱེ་འགག་སོགས་མཚན་ཉིད་པ་བཞག་ཏུ་མེད་པར་འདོད་པ་རྣམས་བཞད་གད་ཀྱི་གནས་སུ་གསུངས་སོ། །ཞེས་གསུངས་ལ། ཡང་རྟེན་འགྲེལ་རྟག་ཆད་ཀྱི་མཐའ་དང་བྲལ་བ་འདི་ཉིད་ཤིན་ཏུ་རྟོན་དཀའ་བའི་ཚུལ་ཡང་། རྩ་ཤེ་ལས།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/SER BYES DGE BSHES RAB _BYAMS SMRA BA BLO BZANG DGE LEGS_Sera Jey Geshe Rabjam Mawa Lobsang Gelek (@-@)\/s06830i.txt","subfolder":"SER BYES DGE BSHES RAB _BYAMS SMRA BA BLO BZANG DGE LEGS_Sera Jey Geshe Rabjam Mawa Lobsang Gelek (@-@)","origin":"Autochthonous","scripture_category":null,"reference":null},"SCCT_class":null}
{"id":616,"text":"པ་དང་རྗེས་སུ་མཐུན་པའི་དོན་ཡོད་མེད་ཀྱིས་ཡང་ལོག་འཇོག་ཚུལ་འཇུག་པ་དང་མི་འདྲ་བ་ཞིག་གསུངས་པ། སངས་རྒྱས་བསྐྱངས་ཀྱི་དགོངས་པ་ཡིན་ཚུལ། དེ་ཉིད་ལས། འཇིག་རྟེན་གྱི་ཐ་སྙད་ཀྱི་དབང་གིས་འདི་ནི་ཡང་དག་པ་ཉིད་དོ། །འདི་ནི་ཡང་དག་པ་མ་ཡིན་ནོ། །ཞེས་པའི་དཔེའི་སྒོས་ཤེས་སླ་ལ། རིགས་པ་དྲུག་ཅུ་པའི་འགྲེལ་བར། དངོས་པོ་དེ་ཀུན་རྫོབ་ཏུ་བདག་ཉིད་དེར་ཡོད་པ་ཉིད་ཀྱི་ཕྱིར་རོ། །ཞེས་ཀུན་རྫོབ་ཏུ་ཞེས་པས་གསལ་ལ། སྤྱོད་འཇུག་ལས། འཇིག་རྟེན་ལ་ལྟོས་དེ་ཉིད་མཐོང་། །ཞེས་པ་འཇིག་རྟེན་ན་ཆོས་དེ་སྣང་བ་དང་རྗེས་སུ་མཐུན་པའི་དོན་ཚད་མས་རྟོགས་པ་ན་ཆོས་དེའི་དེ་ཉིད་མཐོང་ཟེར་བ་ལྟ་བུའོ། །འདི་ལྟར་ན་གཉིས་ཀ་འཇིག་རྟེན་པའི་ཤེས་པ་རང་དགའ་བའི་ངོར་སྣང་བ་དང་མཐུན་པའི་དོན་ཡང་དག་པར་གྲགས་མ་གྲགས་ཀྱིས་བཞག་པས། གང་གི་ངོར་ཡང་དག་འཇོག་པའི་བློ་ལ་ཚད་མིན་དགོས་ལ་ཅིག་ཤོས་ལ་ཚད་མ་དགོས་སོ། །དེས་ན་ཡིག་ཆར། གཞན་ཡང་། སྐབས་འདིའི་འཇིག་རྟེན་ཤེས་ངོ་ལ་ཞེས་པ་འཇོག་ཚུལ་གཞན་ཡང་ཐལ་འགྱུར་བའི་སྐབས་འདིར་ཞེས་པ་ཡིན་གྱི། འཇུག་པའི་སྐབས་འདིར་གསུངས་པ་མིན་ནོ། །འདི་ལ་དགོངས་ནས་དབུ་མའི་ཟིན་བྲིས་ལས། རིགས་པ་དྲུག་ཅུ་བའི་འགྲེལ་བར་རང་རྒྱུད་པ་ལྟར་སྣང་བ་ལྟར་གྲུབ་མ་གྲུབ་ཀྱིས་ཡང་ལོག་གི་ཀུན་རྫོབ་བཤད་པ་ལྟར་ལམ་རིམ་དུ་ཡང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/DBU MA_I YIG CHA_MONASTIC TEXTBOOKS ON THE MIDDLE WAY\/GUNG THANG BLO GROS RGYA MTSO_GUNGTANG LODRU GYATSO\/s00975e.txt","subfolder":"GUNG THANG BLO GROS RGYA MTSO_GUNGTANG LODRU GYATSO","origin":"Autochthonous","scripture_category":null,"reference":null},"SCCT_class":null}
{"id":617,"text":"༄༅། །མ་ཎི་ལྟ་བུ་འདོན་བ་ཡིན་བས། དེའི་ཚུལ་ཚེགས་ཞིང་གི་རྟེན་མཆོད་མཁན་ཡང་སོ་གཉིས་དང་། མཆོད་ཡུལ་གྱི་དཀྱིལ་འཁོར་སོ་གཉིས་ཡོད་ཅིང་། སྲུང་འཁོར་གྱི་གཙོ་བོ་ལེའུ་དང་བོ་ལྟར་ན་རྡོ་རྗེ་འཆང་དང་། རྩ་རྒྱུད་བཅུ་གསུམ་པ་ལས༑ སྐུ་གསུང་ཐུགས་ཀྱི་རྡོ་རྗེའམ། །རང་སྔགས་དོན་གྱི་ཡོན་ཏན་ནམ། །ཡང་ན་གཙུག་ཏོར་དམ་ཚིག་གིས། །བཀའ་ཡི་འཁོར་ལོར་སྦྱར་བར་བྱ། །ཞེས་གསུངས་བས་ལྷ་སོ་གསུམ་ལས་རིགས་དྲུག་དང་ཡུམ་བཞིས་དེ་བྱས་ཚེ་ཞེ་སྡང་རྡོ་རྗེ་བསྦྱར་ནས་ཁྲོ་བོ་བཅུ་ལ་བཀའ་བསྒོ་ལ། སེམས་དཔའ་བརྒྱད་དང་རྡོ་རྗེ་མ་ལྔ་རྣམས་ཀྱིས་དེ་བྱས་ཆོ་ཞེ་སྔད་རྡོ་རྗེའམ། རང་རིགས་ཀྱི་བྲོ་བོའམ་གཙུག་ཏོར་འཁོར་ལོས་སྒྱུར་བ་གསུམ་གང་རུང་དུ་བསྒྱུར་ནས་བ་ཞལ་སྒོ་བྱེད་བར་བཤད་ཅིང་། ལྷག་མོས་ཀྱི་གཙོ་བོ་མི་འཕོལ་མངོན་བྱང་ལྔ་སྐྱེད་ཀྱི་བསྙེན་དུས་ཀྱི་མངོན་བྱང་དང་བོ་ལ་ཁྱད་མེད་ཀྱང་། ཕྱག་མཚན་ལ་དང་བོའི་མགོན་བོའི་རྡོ་རྗེ་དཀར་བོ་རྩེ་ལྔ་ནས། གནོད་མཛེས་ལ་རྡོ་རྗེ་སྔོན་པོ་རྩེ་ལྔའི་བར་སོ་གསུམ་ཡོད་ཅིང་། དེ་ལས་མི་བསྐྱོད་བ་ནས་གནོད་མཛེས་བར་གྱི་སྒྲུབ་སྐུར་སྐྱེད་པའི་ལུས་ལ་ལྷ་སོ་གཉིས་ཡོངས་གྲགས་ལྟར་བཀོད་བ་དང་སྐུ་གསུང་ཐུགས་བྱིན་རླབས་གཉིས་ལ་མི་འདྲ་བ་མེད་ཅིང་། རྡོ་རྗེ་འཆང་དང་མི་བསྐྱོད་བ་གཉིས་གང་རུང་མ་ཡིན་བའི་རྒྱལ་བས་གཙོ་བོ་བྱས་ཚེ་མེ་བསྐྱོད་པ་དེའི་གནས་ལ་འཕོ་བ་ནི། སྙིམ་བའི་མེ་ཏོག་ལས། གལ་ཏེ་རྒྱལ་གཞན་དབུས་མར་གྱུར། །དེ་ཡི་གནས་ལ་མི་བསྐྱོད་འགྱུར། །ཞེས་གསུངས་ལ། གཙོ་བོ་འདྒོས་ཚེ་ཡང་ལས་རྒྱལ་ཀྱི་གཙོ་བོ་དང་དཀྱིལ་འཁོར་རྒྱལ་མཆོག་གི་གཙོ་བོ་འཕོ་ཚུལ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/SGRUB THABS_RITUAL FOR REACHING THE ANGEL (SADHANA)\/s12125e.txt","subfolder":"SGRUB THABS_RITUAL FOR REACHING THE ANGEL (SADHANA)","origin":"Autochthonous","scripture_category":null,"reference":null},"SCCT_class":null}
{"id":618,"text":"ཐིག་འབུམ་ཕྲག་གཅིག། སྣང་མཛད་སྒྱུ་འཕྲུལ་སྟོང་དང་བརྒྱ། །རྡོ་རྗེ་གསང་རྒྱན་སྟོང་ཕྲག་གཅིག། རྡོ་རྗེ་ཐོད་པ་ཉིས་བརྒྱ་བརྒྱ། །དེ་ཉིད་བརྒྱ་སྟོང་བརྒྱ་སྟོང་བདུན། །དམ་ཚིག་མངོན་རྒྱན་སྟོང་ཕྲག་བདུན། །འཇམ་དཔལ་དཔའ་བོ་འབུམ་ཕྲག་གཅིག་། གསང་ཆེན་བསྡུས་པ་བརྒྱ་ལྔ་བཅུ། །རིན་ཆེན་སྡོང་པོ་དགུ་བརྒྱ་བདུན། །དུས་ཀྱི་ཐིག་ལེ་བརྒྱ་བརྒྱད་ཅུ། །ལྷ་མོ་བསྟན་བཅོས་ལྔ་བརྒྱ་བདུན། །འདི་རྣམས་དགོངས་པའི་བྱེ་བྲག་གིས། །ང་ཡིས་ཡང་དག་བསྟན་པར་བྱ། །འདི་ནི་གཉིས་པོ་འཁྱུད་པ་ཡི། ། རྒྱུད་ཀྱི་དབྱེ་བ་བསྟན་པའོ། །ཞེས་དང་། དེ་བཞིན་ཞེ་སྡང་གཏི་མུག་གི་།རྒྱུད་རྣམས་ཀུན་ཀྱང་ཤེས་པར་བྱ། །ཞེས་གསུངས་སོ། །འདོད་ཆགས་ཀྱི་ཐབས་རྒྱུད་ལ་འདིར་མིང་སྨོས་པ་ཉེར་བདུན་དང་བཅས་པའི་ལྔ་བརྒྱ་དང་བདུན་ཡོད་པར་གསུངས་སོ། ། ཞེ་སྡང་གི་ཐབས་རྒྱུད་ནི་གཤིན་རྗེ་གཤེད་ལ་སོགས་པའི་རྒྱུད་དང་། གཏི་མུག་གི་ཐབས་རྒྱུད་ནི་རྡོ་རྗེ་ཨ་ར་ལི་ལ་སོགས་པའི་རྒྱུད་ཡིན་ཞེས་བོད་ཀྱི་མཁས་པ་དག་གསུང་ངོ། །རྒྱུད་གཉིས་སོ་སོའི་སྤྱིའི་གྲངས་སྡོམ་འབྱུང་ལས་གསུངས་པ་ནི་སྔར་དྲངས་པ་ལས་ཤེས་སོ། །གཉིས་པ་ལ་དྲུག་།རྩ་རྒྱུད་དང་རྒྱུད་ཕྱི་མའི་དོན་བཤད་པ་དང་། བཤད་རྒྱུད་ཀྱི་གྲངས་བསྟན་པ་དང་། བཤད་པའི་རྒྱུད་ཀྱིས་ཇི་ལྟར་བཤད་པའི་ཚུལ་བསྟན་པ། འདུས་པའི་ཆེ་བ་བརྗོད་པ། དེའི་དགོངས་པ་འགྲེལ་བའི་རིམ་པ། རྒྱུད་འགྲེལ་གྱི་བཤད་པ་ཇི་ལྟར་བྱུང་བའི་ཚུལ་ལོ། །དང་པོ་ནི། གསང་བ་འདུས་པ་ལ་རྒྱུད་རྒྱས་པ་ཉི་ཁྲི་ལྔ་སྟོང་པ་གཅིག་དང་། བསྡུས་པའི་རྒྱུད་སྟོང་བརྒྱད་བརྒྱ་པ་ལེའུ་བཅོ་བརྒྱད་ཀྱི་བདག་ཉིད་ཅན་གཉིས་སུ་རྡོ་རྗེ་ཕྲེང་བའི་འགྲེལ་པས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/_GREL PA_COMMENTARIES\/s05284e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":619,"text":"འདུག་ནས་ཞེས་པ་བསྒྲུབ་བྱའི་སྟེང་དུ་མགོན་པོ་བསྐྱེད། ཡེ་ཤེས་བསྟིམས། ཆོད་གཏོར་ཕུལ་ལ། སྔགས་བཟླས་པས། ཏིལ་འབྲུ་ཙམ་དུ་གཏུབ་པར་བྱེད་པ་ནི་མགོན་པོའི་ཕྱག་གཡས་ཀྱི་གྲི་གུག་གིས་བསྒྲུབ་བྱའི་མགོ་ན་མར་ཏིལ་འབྲུ་ཙམ་བཅད་ནས་གསལ་བར་བསམ། གཡོན་པའི་ཐོད་པས་ཁྲག་བཅུས་ཤང་འཐུང་པར་ཡང་བསམ། དེའི་དུས་སུ་ལྕགས་ཕྱེ་དང་ཉུངས་ཀར་དང་ཁྲག་དང་དུག་ལ་སོགས་པའི་ཐུན་གྱིས་ལིང་ག་དེ་བྲབ་ཅིང་བསྐུལ་ཚིག་དང་བཅས་པའི་སྔགས་ཁྲི་ཕྲག་གཅིག་བཟླས་པ་ནི་བསྒྲུབ་པའོ། །ལས་སྦྱོར་ལ་མེ་ལ་གང་གི་མིང་དང་བཅས་པ་དེ་བསྲོ་བར་བྱས་ན་ཞེས་པ་ལིང་ག་དེ་མཚོན་རྣོན་པོས་དུམ་བུར་གཏུབས་པའི་ལིང་རོ་དང་། ཁྲག་སྣ་ཚོགས་ཤ་སྣ་ཚོགས་དུག་སྣ་ཚོགས་པའི་རྫས་དང་བསྲེས་ལ་སྣོད་གཅིག་ཏུ་གཞག་།དེར་གཏོར་མ་བཤམ། བྲུབ་ཁུང་ནག་པོ་གྲུ་གསུམ་རྩེ་མོ་ལྷོར་བསྟན་པའི་ནང་དུ་ཤིང་ཚེར་མ་ཅན་བརྩིགས་ལ་མེ་སྦར་དེར་མགོན་པོ་བསྐྱེད་ཡེ་ཤེས་ཀྱི་མགོན་པོ་བསྟིམས། མཆོད་པ་དང་གཏོར་མ་ཕུལ་ལ་བསྐུལ་ཚིག་དང་བཅས་པའི་ལིང་རོ་རེ་རེ་ཐུན་རྫས་དང་བཅས་པའི་མགོན་པོའི་ཞལ་དུ་སྦྱིན་སྲེག་བརྒྱ་བརྒྱད་བྱས་ན། དེ་དེའི་མོད་ལ་མི་མཐོང་པར་འགྱུར་རོ་ཞེས་པ་འཆི་བར་འགྱུར་རོ། །དེ་ལྟར་ན་ལས་ཚོགས་ཀྱི་སྒྲུབ་ཐབས་སུམ་ཅུ་རྩ་བཞི་པོ་དེ་ཡན་ཆད་དུ་རྫོགས་སོ།།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2693_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":620,"text":"༄༅། །སྒྲ་དོན་ལ་རྣམ་པར་རྟོག་པས་ཁྱབ་པའི་ཕྱིར་རོ། །ཞེས་པའོ། །དེའི་དོན་འགྲེལ་པ་ལ། ཤེས་གང་གང་ལ་སྒྲ་དོན་འཛིན། དེ་ནི་དེ་ལ་རྟོག་པ་ཡིན། ཞེས་པ་ནི། དོན་ལ་རྣམ་པར་རྟོག་ཕྱིར་རོ། ཞེས་པའི་འགྲེལ་བ་ཡིན་ལ། རང་གི་ངོ་བོ་སྒྲ་དོན་མིན། ། དེ་ཕྱིར་དེ་ལ་ཀུན་མངོན་སུམ། ཞེས་པ་ནི། རང་རིག་ལ་ཡང་རྟོག་མི་འདོད། ཅེས་པའི་འགྲེལ་པ་ཡིན་པས་འདི་ལྟར་བཤད་པར་བྱ་སྟེ། ཤེས་བྱ་ཆོས་ཅན། རྟོག་པའི་ངོ་བོ་དེ་ལ་མྱོང་བྱེད་དུ་འཇུག་པའི་རང་རིག་ཀུན་རྟོག་པ་དང་བྲལ་བའི་མངོན་སུམ་ཡིན་ཏེ། རྟོག་པའི་རང་གི་ངོ་བོ་སྒྲ་དོན་མ་ཡིན་པར་ཤེས་པ་རང་མཚན་ཡིན་པ་དེའི་ཕྱིར། ཁྱབ་སྟེ། ཤེས་པ་གང་སྣང་ཡུལ་གང་ལ་ལྟོས་ཏེ། སྒྲ་དོན་འཛིན་པ་དེ་ནི་སྣང་ཡུལ་དེ་ལ་རྟོག་པ་ཡིན་པའི་འཇོག་བྱེད་ཡིན་པའི་ཕྱིར་རོ། །ཞེས་པའོ། །སྐབས་འདིར་བོད་ཀྱི་ཊྲཱིཀ་བྱེད་ཐམས་ཅད་ཀྱིས་ནོར་བའི་འཕྲེང་བ་ཁོ་ན་བཤད་ལ། རྒྱ་འགྲེལ་ཁ་ཅིག་གིས་ཀྱང་འཆད་ཚུལ་སྣ་ཚོགས་ཡོད་ཀྱང་། འདིར་ཡི་གེ་མངས་པས་འཇིགས་ཏེ་དགག་སྒྲུབ་རྒྱས་པར་མ་བྲིས་ཀྱི་ངག་ལས་ཞིབ་ཏུ་ཤེས་པར་བྱའོ། །རྣལ་འབྱོར་མངོན་སུམ་ལ་ལོག་རྟོག་བསལ་བ་ཞར་བྱུང་དང་བཅས་པ་བཤད་ཟིན་ཏོ། །གཉིས་པ་དམིགས་བསལ་མ་འཁྲུལ་བ་སོགས་ཤེས་ཕྱིར་མངོན་སུམ་ལྟར་སྣང་བཤད་པ་ལ། མངོན་སུམ་ལྟར་སྣང་གྲངས་ཀྱི་དབྱེ་བསྡུ་བསྟན། རྟོག་པ་མངོན་སུམ་ལྟར་སྣང་དྲུག་ཏུ་ཕྱེ་བའི་དགོས་པ་བསྟན། བསླད་པ་མངོན་སུམ་ལྟར་སྣང་ལོགས་སུ་སྨྲོས་པའི་དགོས་པ་བསྟན་པའོ། །དང་པོ་ནི། ཚད་མ་མདོར། འཁྲུལ་དང་ཀུན་རྫོབ་ཤེས་པ་དང་། །རྗེས་དཔག་རྗེས་སུ་དཔག་ལས་བྱུང་། །དྲན་དང་མངོན་འདོད་ཅེས་བྱའོ། །མངོན་སུམ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO\/s05505m3.txt","subfolder":"MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO","origin":"Autochthonous","scripture_category":null,"reference":null},"SCCT_class":null}
{"id":621,"text":"དུས་ལྔ་བརྒྱའི་ཐ་མའི་དུས་འདིར་དར་པའི་ཆོས་འཛིན་པའི་མཐུ་གྲུབ་བ་རྗེ་འགྱུར་མེད་ཨོ་རྒྱན་ཕུན་ཚོགས། བྲག་རི་རྡོ་རྗེ་འཆང་ཆེན་པོ་འཕྲིན་ལས་པདམ་ཀུན་བཟང་ཆོས་རྒྱན་དཔལ་བཟང་པོ། བཀའ་དྲིན་མཚུངས་མེད་གང་རྒྱ་རིན་པོ་ཆེ་ངག་དབང་བྱང་ཆུབ་ཚུལ་ཁྲིམས་དཔལ་བཟང་པོའི་ཞལ་སྔ་ནས། བདག་ལའོ། །","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/GSAN YIG_RECORDS OF TEACHINGS RECEIVED\/PABONGKA\/s00270i.txt","subfolder":"PABONGKA","origin":"Autochthonous","scripture_category":null,"reference":null},"SCCT_class":null}
{"id":622,"text":"བརླབ། དེ་ནས་ཐིག་གདབ་པ་ནི། རྟོག་པོ་གསུམ་པ་ལས། དོན་དམ་ཆོས་སྐུ་ཞི་བ་ཉིད། །གང་འདིར་ཁམས་གསུམ་རྣམ་རྒྱལ་ཏེ། །གཤིན་རྗེའི་དགྲ་ཞེས་གྲགས་པ་ཡི། །འཁོར་ལོ་བསྐོར་བའི་ཆོ་ག་བཤད། །ཡོན་ཏན་ལྡན་པའི་་་་སྔགས་པས་ནི། །ཆོ་ག་བཞིན་དུ་བསྙེན་པ་ཡིས། །དུར་ཁྲོད་དབེན་པ་ལ་སོགས་པ། །མཎྜལ་ཁུ་དོའི་ཚད་དུ་བྱ། །དྲི་དང་བ་ཡི་རྣམ་ལྔ་དང་། །ཉི་ཟླ་སོགས་པའི་བྱི་དོར་བྱ། །ཤ་ལ་སོགས་པ་དམ་རྫས་ལྔ། །གཞན་ཡང་ཚོགས་ཀྱི་འཁོར་ལོ་དང་། །ཕྱི་ནང་མཆོད་པའི་བྱེ་བྲག་གིས། །ལེགས་པར་མཆོད་པ་བྱས་ནས་ནི། །འཁོར་ལོ་བྲི་དང་བཏུབ་དང་། །དྲང་དང་བསྲེ་དང་སྤོ་བ་བརྩོམ། །སྔགས་པ་རྣལ་འབྱོར་ལྡན་པ་ཡིས། །ལྷོ་ཡི་ཕྱོགས་སུ་ཁ་བལྟས་ཏེ། །དམ་ཚིག་རྗེས་སུ་དྲན་པ་ཡིས། །ཨོཾ་བཛྲ་ས་མ་ཡ་སྟྭཾ། གསང་སྔགས་འདི་ནི་དྲན་བྱེད་ཅིང་། །འཁོར་ལོ་བྲི་བ་བརྩམ་པར་བྱ། །ཞེས་གསུངས་པ་ལྟར། གང་དུ་ཐིག་གདབ་པའི་ས་གཞི་དེ་ཉིད་ལ། ཁྲག་དང་དྲི་ཆེན་དང་། བྷིཥ་དང་། ལན་ཚ་དང་། སྐེ་ཚེ་དང་། ནི་མ་པ་དང་། ད་དུ་རའི་ཁུ་བས་ཆག་ཆག་ལེགས་པར་གདབ། རང་ལྷའི་ང་རྒྱལ་ལ་གནས་པས་ཁ་ལྷོར་ཕྱོགས་པའམ་མོས་ནས་དམ་ཚིག་རྗེས་སུ་དྲན་པས། ས་མ་ཡ་སྟྭཱཾ། ཞེས་བརྗོད་དེ། དེ་ནས་དྲུག་ཅུ་པའི་ཐིག་གདབ་ཚུལ་དངོས་ནི། ཚངས་ཟུར་ཐིག་བཞི་སྤྱི་ལྟར་གདབ། །ལྟ་བའི་གནས་ནི་སོར་བཞི་དང་། །བརྒྱད་དང་བཅུ་གཉིས་བཅུ་དྲུག་མཐར། །ཐིག་ཟླུམ་བཞི་པོ་དེའི་ནང་དུ། །ཟླུམ་པོ་དང་པོའི་ནང་དུ་ནི། །རང་ཕྱོགས་ཤར་རྩིས་ནུབ་ཕྱོགས་ཀྱི། །ཟླུམ་ནང་ཚད་པའི་ཕྱེད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/DRUG CU PA_OFFERING OF THE SIXTY (SHASHTITAMA)\/SA CHOG_RITUAL FOR CONSECRATING LAND\/s00294e.txt","subfolder":"SA CHOG_RITUAL FOR CONSECRATING LAND","origin":"Autochthonous","scripture_category":null,"reference":null},"SCCT_class":null}
{"id":623,"text":"པའི་གཞུང་ལུགས་ཟབ་ཅིང་རྒྱ་ཆེ་བ་ཚང་ལ་མ་ནོར་བ་བསམ་གྱིས་མི་ཁྱབ་པ་ཞིག་འཆད་ཉན་འགྱུར་གསུམ་དང༌། བཤད་སྒྲུབ་ལས་གསུམ་གྱི་སྒོ་ནས་ཐོག་མར་སྲོལ་བཏོད། བར་དུ་གཏན་ལ་ཕབ། རིམ་བཞིན་དར་རྒྱས་བཏང་བ་སོགས་འཛིན་སྐྱོང་སྤེལ་བར་མཛད་པའི་བཀའ་དྲིན་བདག་རྐྱེན་ལ་བརྟེན་ནས། དབུས་གཙང་ཁམས་གསུམ་དུ་བཞུགས་སོ་ཅོག་གི་གླེགས་བམ་ཐམས་ཅད་གཅིག་ཏུ་སྤུངས་ན་རི་རབ་ལྷུན་པོའི་གཏོས་དང་མཉམ་ཞིང་། ཆོས་ཚན་གྱི་རྣམ་དབྱེ་ཇི་སྙེད་ཡོད་པ་གྲངས་སུ་བགྲངས་ན་ནམ་མཁའི་གཟའ་སྐར་ཚོགས་ཀྱང་སྐྱེངས་པར་བྱེད་པ་ཞིག་མཆིས་པ་ཙམ་དུ་མ་ཟད། རྒྱ་བལ་ཧོར་སོགས་ཀྱི་ཡུལ་གྲུ་ཀུན་ཏུའང་དར་ཁྱབ་ཆེ། ད་ལྟའི་ཆར་བོད་རིག་པའམ་བོད་ཀྱི་ཤེས་རིག་ཅེས་སུ་གྲགས་པ་འདི་ཉིད་འཛམ་གླིང་ཤར་ནུབ་ཀྱི་ཡུལ་གྲུ་དག་ཏུའང་མཆེད་དེ། དཔེར་ན། ཨོཀ་སི་ཕོར་དྷི་དང་། ཧར་ཝིད་ལྟ་བུ་ཡོ་རོབ་དང་། ཨ་རི་སོགས་སུ་གྲགས་ཆེན་གྱི་སློབ་གྲྭ་ཆེན་མོ་རྣམས་སུ་བོད་ཡིག་གི་དཔེ་མཛོད་ཆེན་པོ་ཡོད་པ་མ་ཟད། བོད་ཀྱི་ཆོས་དང་རིག་གཞུང་སློབ་གཉེར་བྱེད་སའི་སྡེ་ཚན་དང་སློབ་མ་ཡང་མི་ཉུང་བ་ཡོད། ད་ནི་གོང་དུ་སྨྲས་པའི་བཤད་སྒྲུབ་ཤིང་རྟ་ཆེན་པོ་བཅོ་བརྒྱད་ཅེས་པ་དེ་གང་དང་གང་ཡིན་པའི་ངོ་སྤྲོད་མདོ་ཙམ་ཞུ་ན། དེ་ཡང་ཇི་སྐད་དུ། འཇམ་མགོན་ཀོང་སྤྲུལ་རིན་པོ་ཆེའི་ཞལ་ནས། ཆོས་བློན་ཐོན་མི་བཻ་རོ་སྐ་ཅོག་ཞང་། །གནུབས་ཆེན་རིན་བཟང་རྔོག་ལོ་ས་སྐྱ་པ། །བུ་སྟོན་བཤད་རྒྱུན་འདེགས་པའི་ཀ་ཆེན་བཅུ། ། ཞེས་དང༌། བོད་ཡུལ་སྒྲུབ་བརྒྱུད་ཤིང་རྟ་ཆེན་པོ་བརྒྱད། །རྙིང་མ་བཀའ་གདམས་ལམ་འབྲས་བཀའ་བརྒྱུད་པ། །ཤངས་པ་ཞི་བྱེད་སྦྱོར་དྲུག་བསྙེན་སྒྲུབ་བོ། །ཞེས་གསུངས་པ་ལྟར། ཤེས་བྱའི་གཞུང་ལུགས་སྣ་ཚོགས་ཀྱི་འགྱུར་ཁྱད་དང་འཆད་ཚུལ་གྱི་དབྱེ་བས་བཤད་རྒྱུན་འདེགས་པའི་ཀ་ཆེན་བཅུ་དང་། སྒྲུབ་པ་ཉམས་སུ་ལེན་ཚུལ་ལ་བརྒྱུད་པའི་ཁྱད་པར་དང་མན་ངག་གི་དབྱེ་བས་སྒྲུབ་བརྒྱུད་འདྲེན་པའི་ཤིང་རྟ་བརྒྱད་དེ། བཤད་སྒྲུབ་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་བཅས་པའི་གསུང་རབ་རྒྱ་མཚོ་ལྟ་བུ་ཞིག་།བདག་ཅག་གི་ཡབ་མེས་གོང་མ་རྣམས་ཀྱིས་གཅེས་པའི་ལུས་སྲོག་ལོངས་སྤྱོད་ཐམས་ཅད་ཕངས་པ་མེད་པར་བཏང་སྟེ། ། ཕྱི་རབས་རང་རེའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2698_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":624,"text":"བོ་ཕྱིང་དཀར་བ་དང་། དགའ་ལྡན་འབྲོག་རི་དགེ་བསྙེན་དང་། གཞི་བདག་རྡོ་རྗེ་དཔལ་ལྡན་དང་། རྡོ་རྗེ་དཔལ་རྩལ་དང་། ཇོ་བོ་ནེ་སེར་དང་། རྨ་ཆེན་དང་། ངོམ་རྒྱལ་དང་། མདོར་ན་བཀའ་གདམས་གསར་རྙིང་གི་དགེ་འདུན་གྱི་སྡེ་གང་བཞུགས་པར་སྤྲུལ་པའི་བཀོད་པ་རེ་ཡོད། ཅེས་བླ་མ་དག་གསུངས་སོ། །རྟ་མགྲིན་ཡང་གསང་གི་གྱིང་ལྔའི་ནང་ཚན། ཚངས་པ་དུང་གི་ཐོར་ཚུགས་ཅན་ནི། ཚེར་གསེབ་པའམ། ལ་མོ་བྱང་ཆུབ་ལྕོག་གི་ཆོས་སྐྱོང་དང་། དེ་ཁྲོ་ཚུལ་སྟོན་པ་བློ་ལྡན་ཤེས་རབ་ཀྱིས་རྒྱ་གར་ནས་གདན་དྲངས་པ། གསང་ཕུ་སེ་ཁྲབ་པ་ཡིན་ཞེས་པཎ་ཆེན་བློ་བཟང་ཡེ་ཤེས་དཔལ་བཟང་པོ་སོགས་བཞེད་གསུངས། དེ་ཡང་བཙན་གྱི་ཆར་གཏོགས་དང་སྤྲུལ་པ་རྣམ་པ་དྲུག་རྣམས་སོ། །མཁན་སློབ་ཆོས་གསུམ་གྱིས་བསམ་ཡས་སྲུང་བར་བཞག་པ། རྒྱལ་པོ་སྐུ་ལྔ། ཡུམ་ལྔ། བློན་པོ་ལྔ། རུ་འདྲེན་ལྔ། བཤན་པ་ཡང་ལེ་ཝེར་རམ་གནོད་སྦྱིན་ཙིའུ་དམར་པོ་རྣམས་སོ། །སྐུ་ལྔ་ནི། སྐུ་མོན་བུ་བུ་ཊ། གསུང་དགྲ་ལྷ་སྐྱེས་གཅིག་།ཐུགས་བརྒྱ་བྱིན་རྒྱལ་པོ། ཡོན་ཏན་གནོད་སྦྱིན་ཤིང་བྱ། འཕྲིན་ལས་པེ་ཧར་རྒྱལ་པོ་དང་། ཡུམ་ལྔ་ནི། སྐུ་བདུད་མོ་རོ་ལངས། གསུང་མཛེས་བྱེད་པདམ་སྐྱེས། ཐུགས་ཤན་ཏིང་རོ་ཟན། ཡོན་ཏན་གསེར་གྱི་སྤུ་གྲི་མ། འཕྲིན་ལས་བདུད་བཟང་སྨིན་དཀར། བློན་པོ་ལྔ་ནི། སྐུ་བྱ་ཁྲིད་མིག་གཅིག་འདི་བྱ་རུ། གསུང་རྡོ་རྗེ་གྲགས་ལྡན། འདི་གནས་ཆུང་། ཐུགས་བཀའ་ཡི་བྱ་ར་བ། ཡོན་ཏན་བྱ་རྒོད་ཐང་ནག་འདི་སྐྱོར་ལུང་ཆོས་སྐྱོང་། འཕྲིན་ལས་པུ་ཏྲ་ནག་པོ། འདི་ཐ་འོག་ཡིན་ཟེར་བས་བརྟག་པར་བྱ།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/BSTAN SRUNG_GUARDIANS OF THE TEACHINGS\/s06554e.txt","subfolder":"BSTAN SRUNG_GUARDIANS OF THE TEACHINGS","origin":"Autochthonous","scripture_category":null,"reference":null},"SCCT_class":null}
{"id":625,"text":"༄༅། །ཚེས་གཅིག་ཉིན་མོ་ལ། སྔ་དྲོ་ཡོད་དེ་ཕྱི་དྲོ་ཡོད་པའི་ཕྱིར་ལ་ཕྱོགས་ཆོས་གྲུབ་ན་དམ་བཅའ་བསལ་བའི་སྐྱོན་མི་འབྱུང་བ་དང་འདྲའོ། །དེས་ན་མེ་ཡོད་པའི་དུས་ཀྱི་གཞི་དང་། མེའི་འབྲས་བུ་དུ་བ་ཡོད་པའི་དུས་ཀྱི་གཞི་གཉིས་ཀ་ཆ་ཤས་སུ་ལྡན་པའི་ལ་ཆོས་ཅན་དུ་བྱས་ནས། དེ་ལ་དུ་བ་ཡོད་པས་མེ་ཡོད་པ་དུས་ཀྱིས་ཁྱད་པར་དུ་མ་བྱས་པར་སྒྲུབ་པ་ཡིན་པར་ཤེས་པར་གྱིས་ཤིག་འབྲས་བུའི་རྟགས་ཡང་དག་བཤད་ཟིན་ཏོ།། །།གཉིས་པ་རང་བཞིན་གྱི་རྟགས་ཡང་དག་ལ། མཚན་ཉིད། དབྱེ་བ། ཚུལ་གསུམ་ངེས་བྱེད་ཀྱི་ཚད་མ་བཤད་པ་དང་གསུམ། དང་པོ་ནི། །རང་དང་རང་བཞིན་གཅིག་པའི་བསྒྲུབ་བྱའི་ཆོས་སྒྲུབ་པ་ལ་ཚུལ་གསུམ་ཚང་བའི་སྒྲུབ་རྟགས་གང་ཞིག་།དེ་སྒྲུབ་ཀྱི་བསྒྲུབ་བྱ་འགྲུབ་པ། རྟགས་དང་བསྒྲུབ་བྱའི་ཆོས་ཀྱིས་དངོས་སུ་ཟིན་པའི་ཆོས་གཉིས་རྒྱུ་འབྲས་སུ་ངས་པ་ལ་ལྟོས་མི་དགོས་པའོ། །དབྱེ་ན་གཉིས་ལས། དང་པོ་ཁྱད་པར་དག་པ་བའི་རང་བཞིན་གྱི་རྟགས་ཡང་དག་གི་མཚན་ཉིད། རང་བཞིན་གྱི་རྟགས་ཡང་དག་གང་ཞིག་།ཁྱོད་བརྗོད་པའི་སྒྲས་ཁྱོད་ཀྱི་ལྟོས་པ་རང་གི་བྱེད་ཆོས་མ་འཕངས་པ། དཔེར་ན༑ སྒྲ་མི་རྟག་པར་སྒྲུབ་པ་ལ་དངོས་པོ་རྟགས་སུ་བཀོད་པ་ལྟ་བུའོ། །གཞན་དག་དངོས་པོར་ཡོད་པ་རྟགས་སུ་འགོད་པ་ནི་གོང་དུ་བཀག་ཟིན་ཏོ། །གཉིས་པ་ཁྱད་པར་ལྟོས་པ་པའི་རང་བཞིན་གྱི་རྟགས་ཡང་དག་གི་མཚན་ཉིད། རང་བཞིན་གྱི་རྟགས་ཡང་དག་གང་ཞིག་། ཁྱོད་བརྗོད་པའི་སྒྲས་ཁྱོད་ཀྱི་ལྟོས་པ་རང་གི་བྱེད་ཆོས་འཕངས་པ། དེ་ལ་དབྱེ་ན། བྱེད་ཆོས་ཐ་མི་དད་པ་ལ་ལྟོས་པ་དང་། ཐ་དད་ལ་ལྟོས་པ་གཉིས། དང་པོ་ནི། དཔེར་ན་སྒྲ་མི་རྟག་སྒྲུབ་ལ་སྐྱེ་ལྡན་རྟགས་སུ་བཀོད་པ་ལྟ་བུའོ། །གཉིས་པ་ལ་བྱེད་ཆོས་དངོས་སུ་འཕངས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/SPYI_GENERAL TREATMENTS\/MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO\/s05501m.txt","subfolder":"MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO","origin":"Autochthonous","scripture_category":null,"reference":null},"SCCT_class":null}
{"id":626,"text":"མཐོང་བ་ཡིན་ནོ། །ཁ་དོག་ཟིལ་གྱིས་གནོན་པའི་སྐྱེ་མཆེད་བཞི་ཡོད་དེ། མདོ་ལས། ནང་གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་སྔོན་པོ། ཁ་དོག་སྔོན་པོ། སྔོན་པོ་ལྟ་བུར་སྟོན་པ། འོད་སྔོན་པོ་འབྱུང་བ། དཔེར་ན། ཟར་མའི་མེ་ཏོག་གམ། ཡུལ་ཝཱ་རཱ་ཎ་སིའི་རས་ཕུན་སུམ་ཚོགས་པ་སྔོན་པོ། ཁ་དོག་སྔོན་པོ། སྔོན་པོ་ལྟ་བུར་སྟོན་པ། འོད་སྔོན་པོ་འབྱུང་བ་རྣམས་ལ་ལྟ་ཞིང་། གཟུགས་དེ་དག་ཟིལ་གྱིས་མནན་ནས་ཤེས། ཟིལ་གྱིས་མནན་ནས་མཐོང་ཞེས་བྱ་བ་འདི་ནི་ཟིལ་གྱིས་གནོན་པའི་སྐྱེ་མཆེད་ལྔ་པའོ། །ཞེས་བྱ་བ་དང་། དེ་བཞིན་དུ་སེར་པོ་ལ་དོང་ཀའི་མེ་ཏོག་དང་། དམར་པོ་ལ་མན་དྷུ་ཛི་བ་ཀའི་མེ་ཏོག་དང་། དཀར་པོ་ལ་སྐར་མ་པ་ཝ་སངས་དང་སྦྱར་ནས་གསུངས་པའི་ཕྱིར༑ དེའི་དོན་ནི་སྔོན་པོ་ལ་སོགས་པ་བཞི་བསྟན་པའི་དོན་དང་དཔེ་ལ་ཆོས་གཉིས་ཡོད་པར་བསྟན་ཏོ། །དེ་ཡང་སྔོན་པ་མདོར་བསྟན། ཁ་དོག་སྔོན་པོས་ལྷན་སྐྱེས་ཀྱི་སྔོན་པོ་བསྟན། སྔོན་པོ་ལྟ་བུར་སྟོན་པས་སྦྱར་བྱུང་གི་སྔོན་པོ་བསྟན། འོད་སྔོན་པོ་འབྱུང་བས་དེ་གཉིས་ལ་སྔོན་པོའི་མདངས་ཡོད་པར་བསྟན། མེ་ཏོག་ནི་ལྷན་སྐྱེས་གྱི་དཔེ་དང་། རས་ནི་སྦྱར་བྱུང་གེ་དཔེ་ཡིན་ནོ། །འོ་ན་བརྒྱད་པོ་དེ་དག་གི་ངོ་བོ་དང་དམིགས་པ་ལ་སོགས་པ་གང་ཞེ་ན། ཟིལ་གྱིས་གནོན་པའི་སྐྱེ་མཆེད་དང་པོ་གཉིས་ནི་རྣམ་ཐར་དང་པོ་བཞིན་དུ་ངོ་བོ་མ་ཆགས་པ་དང་། འདོད་པའི་གཟུགས་ལ་དམིགས་པ་དང་། འདོད་པའི་ཁ་དོག་ལ་ཆགས་པའི་གཉེན་པོར་བསམ་གཏན་དང་པོའི་སས་བསྡུས་པ་ཡིན་ནོ། ། གསུམ་པ་དང་བཞི་པ་གཉིས་ནི་རྣམ་ཐར་གཉིས་པ་བཞིན་དུ་ངོ་བོ་མ་ཆགས་པ་དང་། བསམ་གཏན་དང་པོའི་གཟུགས་ལ་དམིགས་པ་དང་། བསམ་གཏན་དང་པོའི་ཁ་དོག་ལ་འདོད་ཆགས་ཀྱི་གཉེན་པོར་བསམ་གཏན་གཉིས་པའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/RGYAL BA DGE _DUN GRUB_GYALWA GENDUN DRUP DALAI LAMA 1\/sl05525n.txt","subfolder":"RGYAL BA DGE _DUN GRUB_GYALWA GENDUN DRUP DALAI LAMA 1","origin":"Autochthonous","scripture_category":null,"reference":null},"SCCT_class":null}
{"id":627,"text":"པའི་ཆོ་ག་གསུངས་པ། དེ་ནས་ཞེས་བྱ་བ་སྟོང་པ་ཉིད་ཀྱི་འོག་ཏུའོ། །རྩ་ཞེས་བྱ་བ་ནི་སྟོང་པ་སྟེ་དེའི་ནང་དུ་རླུང་རྒྱུ་བའི་རླུང་གིས་རླུང་གི་དཀྱིལ་འཁོར་མཚོན་པ་ཡིན་ཏེ་ཡཾ་ཡོངས་སུ་གྱུར་པ་ལས་རླུང་གི་དཀྱིལ་འཁོར་ཁ་དོག་སྔོན་པོ་གཞུའི་རྣམ་པ་རྒྱལ་མཚན་གྱིས་མཚན་པའོ། ། །གཞན་ཡང་དེ་ལྟར་ཤེས་པར་བྱའོ། །སྐམ་པོ་ནི་སྐམ་པོར་བྱེད་པའི་ཕྱིར་རོ། །ལྷག་མ་ནི་གཞན་ནོ། །དེ་ཉིད་གང་ཡིན་ཞེ་ན། ལྡིང་པ་ཞེས་བྱ་བ་སྟེ་སྟེང་དུ་དངོས་པོ་གཞན་ལྡིང་པར་བྱེད་པའི་ཕྱིར་རོ། །བ་ལང་ནི་གོ་ཞེས་བྱ་སྟེ་སའོ། ། གནས་ནི་དེ་དག་རྟེན་ཉིད་ཡིན་པའི་ཕྱིར་རོ། །དུང་ཆེན་ནི་རི་རབ་སྟེ་སྣ་ཚོགས་པད་མ་དང་སྣ་ཚོགས་རྡོ་རྗེ་དང་བཅས་པའོ། །དེས་ནི་འཇིག་རྟེན་པ་དང་ཐུན་མོང་གི་གནས་མདོར་བསྟན་པ་ཡིན་ནོ། ། ཡང་ན་རུས་སྦལ་དག་གི་འོ་ཞེས་བྱ་བ་ནི་ཡང་ན་རྫས་ཏེ་བསྐྱེད་པའི་རིམ་པའི་བསྒོམས་པའི་ཆོ་ག་དག་སྟེ་དེ་ལྟར་མིན་ན་མངལ་ནས་བསྐྱེད་པའི་རིམ་པ་ཡང་བསྒོམ་པར་བྱའོ་ཞེས་བྱའི་དོན་ཏོ། །དེ་ལས་མངལ་ནས་བསྐྱེད་པའི་རིམ་པ་ནི་རྟེན་སྤྱོད་པ་དང་མཐུན་པ་ལས། བརྟེན་པ་ནི་ཁང་པ་རྩེག་མའི་དབུས་སུ་སྣ་ཚོགས་པའོ། །དེའི་སྟེང་དུ་ཨཱ་ལི་དང་ཀཱ་ལི་ལས་ཟླ་བ་དང་ཉི་མའི་དབུས་སུ་ཡི་གེ་ཧཱུཾ་ལས་རྡོ་རྗེ་ས་བོན་དང་བཅས་པའོ། ། དེ་དག་གཅིག་ཏུ་ཡོངས་སུ་གྱུར་པ་ལས་རྒྱུའི་རྡོ་རྗེ་འཆང་དཀར་པོ་ཕག་མོ་དཀར་མོ་དང་གཉིས་སུ་མེད་པར་བསམས་ལ་རང་གི་ལུས་ལ་པུ་ཙ་ལ་སོགས་པ་གོ་ཆ་ཆེན་པོ་ཡང་བགོས་ནས་རྡོ་རྗེ་དང་པད་མ་བྱིན་གྱིས་བརླབས་པ་སྔོན་དུ་འགྲོ་བས་སྙོམས་པར་ཞུགས་པའི་སྒྲས་བུདྡྷ་དང་བྷོ་དྷེ་མ་ལུས་པར་བསྐུལ་ཏེ། རང་གི་ཁ་ནས་ཞུགས་ནས་ཁུ་བར་འགྱུར་པ་རྡོ་རྗེའི་ལམ་ནས་ཆོས་འབྱུང་དུ་ཕབ་མ་ཐག་ཏུ༌གཉིས༌ཀ༌ཞུ༌བར༌བལྟས་ལ་དེ་ནས་O~M་མ་ཧ་སུ་ཁ་ཞེས་པ་བྱ་བ་ལ་སོགས་པས་བསྐུལ་བས་དཔའ་བོ་ཐོད་པའི་འཕྲེང་བ་ཅན་ཞེས་བྱ་བ་འབྲས་བུ་རྡོ་རྗེ་འཆང་དུ་འགྱུར་པར་བསྒོམས་ལ། ཡང་སྙོམས་པར་ཞུགས་པས་དེ་བཞིན་གཤེགས་པ་ཐམས་ཅད་ཞུ་བ་ཆོས་འབྱུང་དུ་ཕབ་པ་ལས་དཀྱིལ་འཁོར་གྱི་ལྷར་བསྐྱེད་ནས་སྤྲོས་པའི་སྦྱོར་བས་གཙོ་བོ་རང་ལ་གཞུག་པར་བྱའོ། །ལྷག་མ་ནི་རང་རང་གིས་གནས་སུ་དགོད་པར་བྱའོ། །ཀོང་ཀ་ནའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2698_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":628,"text":"༄༅། །བ་རུ་ནི་བརྟག་པ་སྟེ། །ཉིས་སྟོང་བདུན་བརྒྱའི་གྲངས་ཀྱིས་ནི། །ཡང་དག་པར་ནི་ངེས་གཟུང་བྱེད། །ཡོངས་སུ་གཅོད་པའི་རྣམ་པ་ཡིས། །ཉིན་ཞག་ཉི་ཤུ་རྩ་བདུན་ལ། །འཁོར་ལོ་བཞི་ཡི་དབྱེ་བ་ཡིས། །ཉིན་དང་མཚན་དུ་ངེས་པར་ནི། །ཞེས་ཟླ་བ་གཉིས་པ་ལ་ཐུན་ཚོད་བརྒྱད་ཀྱི་རེ་རེ་ལ་རླུང་ཉིས་སྟོང་བདུན་བརྒྱ་རེ་རྒྱུ་བའི་ཚུལ་གྱིས་ཆ་སྙོམས་པར་བྱེད་དེ། སྔ་མ་བྱ་སླ་ལ། འདི་བྱ་དཀའོ། །འགྲེལ་པས་ཐུན་ཚོད་རེའི་རླུང་དགུ་བརྒྱ་པ་ཕྲག་གཅིག་ལ་འཇུག་གནས་ལྡང་གསུམ་གྱིས་བསྒྱུར་བས། ཉིས་སྟོང་བདུན་བརྒྱར་འཆད་པ་ནི་མི་ལེགས་ཏེ། དེ་ལྟ་ན་ཞག་གཅིག་ལ་རླུང་དགུ་བརྒྱ་པ་ཉེར་བཞི་བཤད་པ་མི་འཐད་པར་འགྱུར་ཏེ། ཐུན་ཚོད་བརྒྱད་ལས་མེད་པའི་ཕྱིར་རོ། །ཉེར་བདུན་ལ་ངེས་པར་བྱེད་ཅེས་སྦྱར་ཞིང་། འཁོར་ལོ་བཞི་ལས་འབྱུང་བའི་རླུང་བཞི་ལ་རྡོར་བཟླས་བྱས་པ་ཡིས་ངེས་པར་བྱེད་པའོ། །ཟླ་བ་གསུམ་པ་ལ་བྱེད་ཚུལ་ནི། དེ་ནས་གནས་པའི་འབད་པ་ཡིས། །ཐ་དད་དུ་ནི་རབ་ཏུ་བརྟག་།རྩ་ཡི་འཁོར་ལོར་རྒྱུ་བ་ཡིས། །འབྱུང་དང་རྡུབ་པར་ངེས་པར་ནི། །ངེས་པར་བཟུང་བའི་སྦྱོར་བ་ལས། །རྩ་ཡི་འཁོར་ལོ་དཔྱད་པར་བྱ། །དེ་ནི་འཁོར་ལོ་རྩ་དབྱེ་བས། །ཉིན་ཞག་ཉི་ཤུ་རྩ་བདུན་ལ། །ཞེས་ཐུན་ཚོད་ཀྱི་རླུང་སྙོམས་པ་དེ་ནས། རླུང་རྒྱུ་བའི་གནས་རྩ་འཁོར་ལ། འབྱུང་རྡུབ་ཀྱི་རླུང་རྒྱུ་བ་ངེས་པར་བྱེད་པའི་ཐབས་ཀྱིས། རྩ་འཁོར་རྣམས་ཐ་དད་དུ་དཔྱད་པ་ཞག་ཉེར་བདུན་ལ་བྱ་བར་གསུངས་ཏེ། རྩ་འཁོར་གྱི་རྩ་རྣམས་སོ་སོར་གསལ་པོར་མཐོང་བའོ། །ཟླ་བ་བཞི་པ་ལ་བྱེད་ཚུལ་ནི། དེ་ནས་མཚན་ཉིད་ཡང་དག་ནི། །གནས་ཀྱི་དབྱེ་བས་བརྟག་པར་བྱ། །གནས་ནི་སོ་སོར་རྣམ་བརྟགས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/RIM LNGA_FIVE STAGES (PANCHAKRAMA)\/s05302e.txt","subfolder":"RIM LNGA_FIVE STAGES (PANCHAKRAMA)","origin":"Autochthonous","scripture_category":null,"reference":null},"SCCT_class":null}
{"id":629,"text":"༄༅། །བཀའ་བཞུགས་པའི་ཕྱིར། བཞི་པ་ནི། གཞི་སྡུ་བར་བཅོམ་ལྡན་འདས་ཀྱིས་ཀྱང་ཀུན་ཤེས་ཀོའུ་དིནྱའི་རྒྱུད་ལ་ཀུན་ཤེས་པའི་ཆོས་ཉིད་དང་མཐུན་པར་བསྐོད་ལ་དེ་ཡང་གཞན་དག་ལ་མཐུན་པར་བསྐོར་བར་འགྱུར་བ་དང་། དེ་དག་ཀྱང་གཞན་དག་ལ་མཐུན་པར་བསྐོར་བར་གྱུར་ཏེ། དེ་བས་ན་གཅིག་ནས་གཅིག་ཏུ་རྒྱུད་དེ་མཐུན་པར་བསྐོར་བའི་དོན་གྱི་འཁོར་ལོ་ཞེས་བྱའོ། །ཡང་དག་པའི་ལྟ་བ་ལ་སོགས་པའི་ཆོས་ཀྱི་རང་བཞིན་ཡིན་པས་ན་ཆོས་ཀྱི་འཁོར་ལོའོ། །ཞེས་གསུངས་པ་ལྟར། འཁོར་ལོ་རིན་པོ་ཆེ་དང་འདྲ་བའི་དམ་པའི་ཆོས་རྣམས་ལ་ཆོས་ཀྱི་འཁོར་ལོ་ཞེས་བྱའོ།། ལྔ་པ་ལ་རྩོད་སྤངས་དང་། ཆོས་ཕུང་གི་ཚད་གཉིས། དང་པོ་ནི། ཁོ་ན་རེ། དེ་བཞིན་གཤེགས་པས་ཆོས་ཀྱི་འཁོར་ལོ་བསྐོར་བ་མི་འཐད་པར་ཐལ། གསང་པ་བསམ་གྱིས་མི་ཁྱབ་པའི་མདོ་ལས། ཞི་བའི་བློ་གྲོས་དེ་ལ་དེ་བཞིན་གཤེགས་པའི་གསུང་གི་གསང་བ་དང་། གསུང་གི་འཕྲིན་ལས་ཡོངས་སུ་དག་པ་གང་ཞེ་ན། ཞི་བའི་བློ་གྲོས་གང་གི་ནུབ་མོ་དེ་བཞིན་གཤེགས་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པ་དང་། གང་གི་ནུབ་མོ་ལེན་པ་མི་མངའ་བར་ཡོངས་སུ་མྱ་ངན་ལས་འདས་པར་འགྱུར་བར་དེའི་བར་དུ་དེ་བཞིན་གཤེགས་པས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/KUN MKHYEN CHOS _BYOR DPAL BZANG_KUNKYEN CHUNJOR PELSANG\/s00999e.txt","subfolder":"KUN MKHYEN CHOS _BYOR DPAL BZANG_KUNKYEN CHUNJOR PELSANG","origin":"Autochthonous","scripture_category":null,"reference":null},"SCCT_class":null}
{"id":630,"text":"༼༽་རྟགས་ཅན་ནི། མཛད་པ་པོ། དབུ་མཛད་བློ་བཟང་ཆོས་འབྱོར། རྭ་བླ་བློ་བཟང་བསྟན་བའི་དངོས་གྲུབ། སྤྲུལ་སྐུ་བློ་བཟང་ཚུལ་ཁྲིམས་རྒྱ་མཚོ། སྤྲུལ་སྐུ་ཐུབ་བསྟན་རྒྱ་མཚོ། རྗེ་དཀོན་མཆོག་བསྟན་པ་རབ་རྒྱས། ཆུ་བཟང་ཡེ་ཤེས་རྒྱ་མཚོ་མན་གོང་དང་འདྲ། རྟགས་ཅན་གཅིག་ནི། མཛད་པ་པོ། ཆོས་མཛད་དགེ་ལེགས་རྒྱལ་མཚན། རྗེ་བློ་བཟང་ཆོས་འབྱོར། བྱ་བཏང་བློ་བཟང་དོན་གྲུབ་མན་ཁ༼༽་རྟགས་ཅན་དང་འདྲ། ༼༽ཁྲི༼༽་རྟགས་ཅན་གཅིག་ནི། མཛད་པ་པོ། ཁྲི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.11 (GSAN YIG_RECORDS OF TEACHINGS RECEIVED)\/SKYABS RJE PHA BONG KHA PA BDE CHEN SNYING PO_KYABJE PABONGKAPA DECHEN NYINGPO\/s00270i.txt","subfolder":"SKYABS RJE PHA BONG KHA PA BDE CHEN SNYING PO_KYABJE PABONGKAPA DECHEN NYINGPO","origin":"Autochthonous","scripture_category":null,"reference":null},"SCCT_class":null}
{"id":631,"text":"༄༅། །སྟོན་པའི་སེམས་ཙམ་པའི་མདོ་ཆོས་ཅན། དེར་ཐལ། དེའི་ཕྱིར། འདོད་ན། མཐར་ཐུག་ཐེག་པ་གསུམ་དུ་གྲུབ་པ་དང་། གཞན་དབང་བདེན་པར་གྲུབ་པར་ཐལ། དེ་སྟོན་པའི་གཞུང་དེས་སངས་རྒྱས་ཐོབ་བྱེད་ཀྱི་ཐབས་ཇི་ལྟ་བ་བཞིན་བསྟན་པའི་ཕྱིར། དེར་ཐལ། དེ་ལྟར་སྟོན་པའི་མདོ་དེས་སངས་རྒྱས་ཐོབ་བྱེད་ཀྱི་ཐབས་ཡང་དག་པར་ཇི་ལྟ་བ་བཞིན་དུ་བསྟན་པའི་ཕྱིར། དེར་ཐལ། དེ་འདྲ་བའི་སེམས་ཙམ་པའི་མདོས་དེ་ལྟར་བསྟན་པར་ཁས་ལེན་རིགས་པའི་ཕྱིར། རྟགས་ཁས། འདོད་ན་སླའོ། །ཁ་ཅིག་།མཆོག་གི་སྤྲུལ་སྐུ་ལ་གདམས་ངག་དངོས་སུ་ཉན་ནུས་པའི་གང་ཟག་ཡིན་ན། ཆོས་རྒྱུན་གྱི་ཏིང་ངེ་འཛིན་ཐོབ་པས་ཁྱབ་ཟེར་ན། དེ་མི་འཐད་པར་ཐལ། ལམ་མ་ཞུགས་ན་མཆོག་གི་སྤྲུལ་སྐུ་ལ་གདམས་ངག་དངོས་སུ་ཉན་ནུས་པའི་གང་ཟག་ཡོད་པའི་ཕྱིར། དེར་ཐལ། སྟོན་པ་ཤཱཀྱ་ཐུབ་པ་ལ་དེ་ལྟར་ཉན་ནུས་པའི་ལམ་མ་ཞུགས་ཡོད་པའི་ཕྱིར། དེར་ཐལ། སྟོན་པའི་འཁོར་དུ་གྱུར་པའི་ལམ་མ་ཞུགས་ཡོད་པའི་ཕྱིར། ཁ་ཅིག་།བརྗོད་བྱ་དོན་གྱི་གདམས་ངག་ཡིན་ན། གདམས་ངག་ཡིན་པས་ཁྱབ་ཟེར་ན། བདེན་པ་གཉིས་ཆོས་ཅན། དེར་ཐལ། དེའི་ཕྱིར། སྒྲུབ་དང་ཞེས་པས་བརྗོད་བྱ་དོན་གྱི་གདམས་ངག་ཡུལ་བདེན་པ་གཉིས་པོ་དེ་ཡུལ་ཅན་ཐབས་ཤེས་ཟུང་འབྲེལ་གྱིས་ཉམས་སུ་ལེན་དགོས་པར་བསྟན་པའི་ཕྱིར། དེར་ཐལ། ཡུམ་གྱི་མདོ་ལས། བྱང་ཆུབ་སེམས་དཔའ་ཉིད་ཡོད་བཞིན་དུ་བྱང་ཆུབ་སེམས་དཔའ་ཡང་དག་པར་རྗེས་སུ་མ་མཐོང་ངོ། །ཞེས་སོགས་ཀྱིས་དེ་ལྟར་བསྟན་པའི་ཕྱིར། འདོད་ན། ངག་ཡིན་པར་ཐལ། འདོད་པའི་ཕྱིར། འདོད་མི་ནུས་སོ། །ཁ་ཅིག་།གདམས་ངག་ཉན་པའི་གང་ཟག་ཡིན་ན། སེམས་ཅན་ཡིན་པས་ཁྱབ་ཟེར་ན། སྟོན་པ་ཤཱཀྱ་ཐུབ་པ་ཆོས་ཅན། དེར་ཐལ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/CO NE BLA MA GRAGS PA BSHAD SGRUB_CHONEY LAMA DRAKPA SHEDRUP\/s00195a1.txt","subfolder":"CO NE BLA MA GRAGS PA BSHAD SGRUB_CHONEY LAMA DRAKPA SHEDRUP","origin":"Autochthonous","scripture_category":null,"reference":null},"SCCT_class":null}
{"id":632,"text":"ཞབས་དྲུང་། སྐྱིད་གཤོངས་པ། རྒྱང་སྒོ་བ། སྒོ་སྦེ་བ། ཐུབ་བསྟན་པདམ། ཇ་པ་བླ་བྲང་པ། སྟེང་འགྲོ་དགོན་གྱི་མོ་བྲན་སྤྱི། དངུལ་གདུང་རུ་ཁག་དྲུག་།ཧོར་བསམ་འགྲུབ། ཧོར་ཚེ་རིང་རྡོ་རྗེ། ཧོར་སྐར་མགོན་དང་། ཧོར་ཚང་། ཧོར་ཚང་ངེས༑ སྒེར་རུ་བྱང་དཔུང་སོག་ཚོ་བ། རོང་མཚོ་མི་སེར་སྤྱི། ཆགས་གྲོང་ནུབ་པ། སྣར་ཐང་མི་སེར་སྤྱི། བསྙེན་གནས་མ་སྤྱི། སླེ་ཕུ་མི་སེར་རོང་སྤེ་བ་དང་བཅས་པ། བ་རུ་འབྲོག་པ་སྤྱི། བོ་གདོང་མི་སེར་སྤྱི། གཅེན་ལུང་མི་སེར་སྤྱི་དང་དྲག་བཙན་སྤྱི། ཁོངས་གཏོགས་སྤྱི། སྒོ་སྤེ་བ། བྲག་འོག་དཀྱིལ་ཁང་པ། འདྲ་བསམ་གྲུབ་པ། ལྷ་རྩེ་སྟག་སྣ་བ། ཁྱིམ་བདག་མ་སྐྱིད་འཛོམ། ཟུར་སྦུག་མི་སེར་རྒན་བཅས། ལ་ཕུག་མི་སེར་སྤྱི། ཤར་རི་མངའ་བདག་པ། ཚོང་འདུས་མི་སེར་སྤྱི། དར་རྒྱས་མི་སེར་སྤྱི། ཕྱུག་གཞུང་བཞི་ལེགས། ཞྭ་ལུ་སྐུ་ཞང་། ལྡན་ཡུལ་ལུང་ཁང་པ། སྤོས་ཁང་གསུམ་ཆོག་།རྒྱལ་རྩེ་འབྲོག་པ་བ། རྒྱལ་རྩེ་ཁབ་པ། བྲག་ཁུགས་མི་སེར་སྤྱི། སྐྱིད་བདེ་ཞོལ་པ་སྤེལ་ཁང་ལྕང་ར་བ་དང་དེའི་བསྟན་འཛིན། ལྷ་ས་དཔལ་འབྱོར་རབ་བརྟན་གྱི་མོ་བྲན། ཧེ་མི་མཁན་པོའི་ཕྱག་མཛོད་ཀྱི་ཟླ་བོ་ཚེ་བརྟན་བཅས་རིས་སུ་མཆད་པའི་སྐྱེ་བོ་མང་པོས་གསེར་དངུལ། གཡུ། བྱུ་རུ། མུ་ཏིག་།སྤོས་ཤེལ། ཟངས། ཤ་དཀར། རྟ་འབྲི་གཡག་།ཤ་རྩམ། མར་ལ་སོགས་པ་ཁྱོན་བསྡོམས་སྲང་བདུན་སྟོང་སུམ་བརྒྱ་བཞི་བཅུ་ཞེ་གཉིས་ཙམ་རི་བ་ཕུལ་བ་དང་། ཡང་ཕྱོགས་དང་ཕྱོགས་བྲལ་གྱི་ཆ་ན་བཞུགས་པའི་དགེ་འདུན་གྱི་སྡེ་ཆེན་པོ་རྣམས་ནས་ཞལ་འདེབས་ཇི་ལྟར་བྱུང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/PAn CHEN GNYIS PA BLO BZANG YE SHES_SECOND PANCHEN LAMA LOBSANG YESHE\/sd12216e.txt","subfolder":"PAn CHEN GNYIS PA BLO BZANG YE SHES_SECOND PANCHEN LAMA LOBSANG YESHE","origin":"Autochthonous","scripture_category":null,"reference":null},"SCCT_class":null}
{"id":633,"text":"༄༅། །གཉིས་པ་བསམ་པའི་ཡན་ལག་ལ་གཉིས་ཏེ། འདུ་ཤེས་གཞི་ལ་མ་འཁྲུལ་བ་དང་། ཀུན་སློང་བསམ་པ་ཐག་པ་ནས་ལྟུང་བ་བརྗོད་འདོད་མེད་པའི་བསམ་པ་རྒྱུན་མ་ཆད་པའོ། །གསུམ་པ་སྦྱོར་བ་ནི་ལྟུང་བ་མི་མཐིལ་བ་ཉིད་དོ། །སྦྱོར་བ་ལུས་ངག་ཏུ་ཐོན་པ་མི་དགོས་ཏེ། བྱ་སྐབས་འདིར་གང་གི་ཚོ་འཆབ་པའི་དུས་ནི་མཚན་མོ་མཐའ་སྐད་ཅིག་ཡིན་ཞེས་སྐད་ཅིག་དེ་གཞིའི་ཡན་ལག་ཡིན་པར་གསུངས་པ་ནི་མི་འཐད་དེ། མཐར་ཐུག་གི་ཡན་ལག་ཡིན་པའི་ཕྱིར་རོ། །སྤོ་བ་སྤྱད་དགོས་ཀྱི་འཆབ་པ་ལ་ནི་རྟེན་གང་ཟག་ཁྱད་པར་ཅན་མ་ཡིན་པ་ཡན་ལག་ཏུ་དགོས་ཀྱང་། སྐབས་འདིའི་ཉེས་པ་རྫོགས་པར་བསྐྱེད་པ་ཏམ་ལ་ནི་རྟེན་གང་ཟག་ཁྱད་པར་ཅན་ཡིན་མིན་གང་ཡིན་ཀྱང་རུང་ངོ། བ་མི་བྱེད་པའི་ལྟུང་བ་ཡིན་པའི་ཕྱིར་རོ། །བཞི་པ་མཐར་ཐུག་ནི་མཚན་མོ་མཐའི་སྐད་ཅིག་སྟེ། ཉིན་མཚན་གྱི་མཐའི་ཆ་ཞེས་འབྱུང་བས་སོ། །ཡན་ལག་གི་དོན་ནི་འབྱིན་རེག་ལ་སོགས་པའི་བྱ་བ་སྒྲུབ་པ་འདི་ལ་དགེ་འདུན་ལྷག་མ་མི་ཤེས་པ་ཡིན་དང་ཞེས་སོ། ། བྱས་སམ་མ་བྱས་དྲན་པར་མི་ནུས་པ་ཉིད་དང་། ཅི་ཞིག་ཅེས་དྲན་པར་མི་ནུས་པ་དང་། ཇི་ལྟ་བུ་ཞིག་ཅེས་དྲན་པར་མི་ནུས་པ་ཉིད་དང་ཞེས་སྦྱར་ཏེ། དང་པོ་ཊཱིཀ་ལས་ལས་ཀྱིས་འཇུག་པའི་སྐབས་ལ་དྭོགས་པ་བསྟན་ཏེ། ཞེས་གསུངས་ཏེ་བདག་གིས་སྤྱིར་ན་ལྟུང་བ་བསྐྱེད་པའི་བྱ་བ་བྱས་སམ་མ་བྱས་དྲན་པར་མི་ནུས་པའོ། །གཉིས་པ་ནི་ཊཱིཀ་ལས་ལས་ཀྱི་ངོ་བོ་ལ་དྭོགས་པ་བསྟན་ཞེས་གསུང་སྟེ། ལས་བྱས་མོད་ཀྱི། ལས་ཀྱི་ངོ་བོ་འབྱིན་རེག་ལ་སོགས་པ་ཅི་ཞིག་བྱས་དྲན་གཅོད་ཚུལ། པར་མི་ནུས་པའོ། །གསུམ་པ་ནི་ཊཱིཀ་ལས་ཡུལ་ལ་སྤྱོད་པའི་སྐབས་ཀྱི་དྭོགས་པ་བསྟན་ཏེ་ཞེས་གསུངས་ཏེ། འབྱིན་རེག་ལྟ་བུ་བྱས་ན་བསམས་བཞིན་དུ་བྱས་ཅོད་པ། སམ་མ་བསམས་པར་བྱས་པ་དྲན་པར་མི་ནུས་པའོ། །དེ་གསུམ་ནི་བློ་ཁམ་ཕྱོགས་པའི་ཚུལ་གྱིས་དྲན་པར་མི་ནུས་པ་གསུམ་མོ། །བསྙེན་རྫོགས་ཀྱི་སྔོམ་པ་ཏན་ནས་མ་བླངས་པའི་བསྙེན་པར་རྫོགས་པ་ཉིད་ལ་ཆོས་ཅན། རང་གི་དགེ་འདུན་ལྷག་མ་མེད་པའི་ཕྱིར་རོ། །ལྷག་མའི་ལྟུང་བ་དང་ལྡན་པའི་དགེ་སློངས་པོ་མགུ་སྤྱོད་འཕྲོ་ལ་ཁྱིམ་པ་ལ་སོགས་པར་བབས་ཏེ་སྤོ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/MTSO SNA BA SHES RAB BZANG PO_TSONAWA SHERAB SANGPO\/se06850a1.txt","subfolder":"MTSO SNA BA SHES RAB BZANG PO_TSONAWA SHERAB SANGPO","origin":"Autochthonous","scripture_category":null,"reference":null},"SCCT_class":null}
{"id":634,"text":"༄༅། །ཉིད་མྱོང་བའི་མངོན་སུམ་ལས་རྟོགས་པས་རང་ཉིད་དོན་ལྡོག་ཏུ་ཡོད་པ་ཙམ་གྱིས་བུམ་པ་མེད་པའི་དངོས་མིང་གི་ཐ་སྙད་འཇུག་པ་ཅན་བུམ་པ་ཚད་མས་མ་དམིགས་པ་དེ། རང་ཕྱོགས་ཀྱི་ཆོས་སུ་གྲུབ་པའི་གཞིར་རང་གི་རྣམ་པར་གཞག་བྱ་བུམ་མེད་གོ་བར་བྱེད་པ་ཡིན་གྱི། དེ་ལས་གཞན་དུ་ན། བུམ་པས་དག་པའི་ས་ཕྱོགས་ཀྱི་སྟེང་གི་བུམ་མེད་ལྟ་བུ་དོན་གྱི་མེད་པ་ཉིད་ནི། དེ་སྣང་རུང་མི་དམིགས་པ་ལས་རྟོགས་པར་འགྱུར་ཞིང་། དེ་ཡང་མི་དམིགས་པར་ཚད་མ་གཞན་གྱིས་དམིགས་པ་མེད་པ་ཉིད་ཀྱི་རྟགས་ལ་བརྟེན་ནས་རྟོགས་པར་བྱ་བ་ཡིན་པའི་ཕྱིར་ན་ཐུག་མེད་དུ་འགྱུར་རོ། །གཉིས་པ་དེ་ལས་འཕྲོས་པའི་དོན་བཤད་པ་ལ། མི་སྣང་བ་མ་དམིགས་པའི་རྟགས་ཀྱིས་མེད་ངེས་བསྒྲུབ་མི་ནུས་པར་བསྟན་པ་དང་། དགག་རྟགས་ཀྱི་སྦྱོར་བའི་དབྱེ་བ་གཞན་བསྟན་པའོ། །དང་པོ་ནི་གལ་ཏེ་མ་དམིགས་པའི་རྟགས་ཐམས་ཅད་རྒྱུ་ཁྱབ་བྱེད་རང་བཞིན་མ་དམིགས་པ་གསུམ་པོ་དེ་དང་འདྲ་བར་དགག་བྱའི་ཆོས་མེད་ངེས་དངོས་སུ་སྒྲུབ་པས་ཁྱབ་བམ་ཞེ་ན། མི་སྣང་བ་མ་དམིགས་པའི་རྟགས་ཀྱིས་མེད་ངེས་ལས་གཞན་དུ་གང་ལ་བསྐལ་དོན་དུ་སོང་བའི་གང་ཟག་དེས་ཡོད་ངེས་ཀྱི་ཐ་སྙད་དོན་མཐུན་དུ་བཞག་ནུས་པ་འགོག་པར་འགྱུར་བ་ཙམ་ཡིན་ཏེ། ཡོད་ཀྱང་མི་སྣང་བའི་དོན་མེད་པར་ངེས་པ་མི་རུང་བའི་ཕྱིར། དཔེར་ན། སེམས་ཅན་གཞན་ལ་རྟགས་མེད་པའི་རྣམ་རྟོག་གི་གྲངས་ལ་སོགས་པ་མེད་པར་མི་འགྲུབ་པ་བཞིན་ནོ། །དེས་ན་མི་སྣང་བ་མ་དམིགས་པ་འདིས་ནི་ཡོད་ངེས་ལས་ལྡོག་པ་མེད་ངེས་བསྒྲུབ་པར་ནུས་པ་མ་ཡིན་ཏེ། དེ་ལྟར་བསྒྲུབ་ནུས་པའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO\/s05506i.txt","subfolder":"MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO","origin":"Autochthonous","scripture_category":null,"reference":null},"SCCT_class":null}
{"id":635,"text":"ལས་ཀྱིས་སྨད་པ་ནི་ཚེ་འདིར་འཚང་མི་རྒྱ་བའི་རྒྱུ་མཚན་མ་ཡིན་ནོ་ཞེས་བསྟན་པའི་ཕྱིར། རིགས་ངན་ཞེས་བྱ་བ་ལ་སོགས་པ་གསུངས་ཏེ། རིགས་ངན་ཞེས་བྱ་བ་ནི་སྐྱེ་གནས་ཀྱིས་སྨད་པ་ཉིད་དུ་བསྟན་པའོ། །སྨིག་མ་མཁན་ཞེས་བྱ་བ་ནི་ལས་ཀྱིས་སྨད་པའོ་སོ། །སོགས་པའི་སྒྲ་ནི་ལྷམ་མཁན་ལ་སོགས་པ་ལས་གཞན་དག་གིས་ཀྱང་སྨད་པའོ་སོ། །གསོད་དོན་དོན་གཉེར་སེམས་པ་རྣམས་ནི། རླུ་བས་ནི་དོང་ངོ་དང་ས་མདའ་ལ་སོགས་པའི་འཁྲུལ་འཁོར་དང་། རལ་གྲི་ལ་སོགས་པའི་མཚོན་ཆ་དང་། ཉ་དང་རི་དགས་ཀྱི་རྒྱལ་སོགས་པ་སྟེ། དེ་རྣམས་ནི་སེམས་ཅན་ལ་འཚོ་བ་རྣམས་ཀྱིས་དོན་ཏེ། རང་གི་དགོས་པ་བསྒྲུབ་པར་བྱེད་པའི་ཐབས་སུ་སེམས་པས་ན་སྲོག་ཆགས་གསོད་པའི་དགོས་པའི་དོན་དོན་དུ་གཉེར་བ་རྣམས་ཞེས་བྱའོ། །ཐེག་ཆེན་བླ་ན་མེད་པ་ཡི། །ཐེག་མཆོག་འདི་ལ་འགྲུབ་པར་འགྱུར། །ཞེས་བྱ་བ་ནི། རྡོ་རྗེ་ཐེག་པ་ནི་ཐེག་པ་ཆེན་པོ་བླ་ན་མེད་པའོ། །མཆོག་ནི་རིན་པོ་ཆེའི་གང་ཟག་སྟེ། གང་ཟག་དེ་བླ་མེད་ཀྱི་ཐེག་པ་འདི་ཉིད་ཀྱིས་འགྲོ་བས་ན་ཐེག་པ་མཆོག་སྟེ། ཐེག་པ་འདི་ལ་བརྟེན་ནས་ཚེ་གཅིག་གིས་མཆོག་འགྲུབ་པར་འགྱུར་བའོ།། ༈ སེམས་ཅན་མཚམས་མེད་ཅེས་བྱ་བ་ལ་སོགས་པ་ལ། ཕ་དང་མ་དང་དགྲ་བཅོམ་པ་གསོད་པ་དང་། སངས་རྒྱས་ཀྱི་སྐུ་གཟུགས་འཇིག་པ་དང་། དམ་པའི་ཆོས་སྤོང་བ་ཞེས་བྱ་བའི་ལས་ལྔས་ནི་འཆི་བའི་དུས་བྱས་མ་ཐག་ཏུཿ་མཚམས་མེད་གཉིས་གཞུང་གཞན་དང་མི་མཐུན་པར་མཛད་པ་ནི། མཚམས་མེད་ཀྱི་ལས་བྱས་པས་ཀྱང་ཚེ་འདིར་མཆོག་འགྲུབ་པ་ཅིག་ཡོད་པར་སྟན་པ་ནི། ཤས་ཆེར་རྒྱལ་བ་མྱ་ངན་ལས་འདའ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/_GREL PA_COMMENTARIES\/s05282e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":636,"text":"༄༅། །སྦོམ་དང་ཡོན་ཏན་སྒྲའི། །སྦོམ་པོ་གཉིས་ལས་འདིར་བསྟན་སྦོམ་པོ་དང་། །དང་པོ་དོན་གཅིག་གཉིས་པ་བཏགས་པ་བ། །སྦྱོར་སྦོམ་ཕམ་ལྷག་སྦྱོར་ལྟུང་མཐར་ཐུག་སྦོམ། ། རང་ཉིད་ལ་ལྟོས་མཐར་ཐུག་གྲུབ་པའོ། །རང་ལུགས་སྦོམ་པོ་བཞི་སོགས་ཁས་མི་ལེན། །མཚོ་ཊཱིཀ་ལྟུང་བ་གཅིག་ལ་བཏགས་པའི་སྦོམ། །ཡོན་ཏན་སྒྲ་ཡི་སྦོམ་པོ་མིན་པར་གསུངས། །བཅུ་ཡི་འཇོག་རྫས་བཅུ་ཡི་འཇོག་རྫས་ཕྱིར། །རིན་ཐང་ཚང་བ་གཅིག་གིས་ཕམ་པ་བསྐྱེད། །བཅུ་ཡི་བགོ་རྫས་བཅུ་ཡི་བགོ་རྫས་ཕྱིར། །རིན་ཐང་ཚད་བ་བརྒྱ་ཐོབ་དགོས་བཅུ་ཡི། །འཇོག་རྫས་བགོ་རྫས་བགོ་རྫས་འཇོག་རྫས་ཕྱིར། །བརྐུས་ན་རིན་ཐང་ཚང་བ་བཅུ་འཐོབ་དགོས། །བསམ་སྦྱོར་ཡུལ་ཆོས་རིགས་རྒྱུད་སངས་རྒྱས་ཀྱིས། །བཀའ་སྩལ་སྟོབས་ཀྱིས་བདག་གྱུར་བཞི་སེལ་བ། །ཅིར་འགྱུར་བཞི་སྟེ་ན་སྨད་ཆེས་ན་སྨད། །སྡེ་ཚན་གཞན་འགྱུར་མི་གསོད་དུད་འགྲོ་གསོད། །བཅས་གཞན་གཞི་མེད་མ་ཚང་སྐུར་བཏབ་ན། །བག་ཙམ་ལྷག་མ་ལྷག་མའི་སྡེ་ཚན་གཅིག་།གནས་སྐབས་གཞན་འགྱུར་བསླབ་བྱས་ཉེས་བྱས་ཏེ། །དེ་ནི་ལྟུང་བ་རྣམ་གཞག་ཀུན་མ་བསླངས། །ཆེས་ན་སྨད་དོ་ལྟུང་བ་རྣམ་བཞག་གིས། །ཀུན་ནས་བསླངས་ཕྱིར་དེ་གཉིས་འགལ་བ་ཡིན། །ལྟུང་བ་རྣམ་གཞག","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/DGE BSHES SKAL BZANG RNAM RGYAL_GESHE KELSANG NAMGYAL\/s00206i.txt","subfolder":"DGE BSHES SKAL BZANG RNAM RGYAL_GESHE KELSANG NAMGYAL","origin":"Autochthonous","scripture_category":null,"reference":null},"SCCT_class":null}
{"id":637,"text":"༄༅། །བའི་དོན་ནོ། །ཞེས་བཤད་དོ། །ཡང་སྙིང་དུ་བློ་གླིང་བཤད་ཚུལ་འགོད་སྐབས། གཞུང་ལས། སྔ་མ་གཉིས་ནི་ཐེག་པ་ཆེ་ཆུང་སོ་སོ་པ་ཡིན་ལ། འདི་ནི་གཉིས་ཀའི་དབང་དུ་བྱས་པའོ། །ཞེས་གསུངས་པའི་གོ་དོན་སོ་སོའི་དགོངས་དོན་ལ་དོགས་པ་སྐྱེ་བ་དང་། སྔ་མ་གཉིས་ཀའི་དགོངས་དོན་ལ་དོགས་པ་སྐྱེས་ནས་ཞུགས་པའི་དོན་དུ་བྱས་པར་བཤད་པ་ལ། རིན་ཆེན་སྒྲོན་མེར། དེ་རིགས་པའི་འཕུལ་ཡིན་གྱི། བསོད་གྲགས་ཀྱིས་དང་པོ་གཉིས་ཀྱི་ཆེད་དུ་བྱ་བའི་གདུལ་བྱས་དང་པོ་གཉིས་རང་རང་གི་བརྗོད་དོན་རྟོགས་པ་དེ་ལ་ཞུགས་པའི་དོན་དང་། ཐ་མའི་ཆེད་དུ་བྱ་བའི་གདུལ་བྱས་དང་པོ་གཉིས་ཀྱི་བརྗོད་དོན་མ་རྟོགས་པར་དེ་ལ་དོགས་པའམ་ཐེ་ཚོམ་སྐྱེ་བ་ཐེག་པ་ཐམས་ཅད་ལ་ཞུགས་པའི་དོན་དུ་གསུངས་པར་བཤད་དོ། །དེ་ཡང་གཞུང་ལས། གདུལ་བྱ་ནི་ཐེག་པ་ཐམས་ཅད་ལ་ཡང་དག་པར་ཞུགས་པ་སྟེ། ཞེས་པས་གདུལ་བྱ་ངོས་བཟུང་། ཐེག་པ་ཐམས་ཅད་ལ་ཞུགས་པའི་ཆེད་དུ་གསུངས་པའི་དོན་ནི་དེའོ། །ཞེས་གདུལ་བྱ་དེའི་ཆོད་དུ་གསུངས་པར་དངོས་སུ་གསུངས། དེ་ལྟ་བུའི་གདུལ་བྱ་ངོས་འཛིན་པ་ལ་ལུང་སྔ་ཕྱི་གཉིས་ཀ་བྱུང་བས་དའི་བསྟན་ཚོད་ལ་ཐ་མའི་གདུལ་བྱ་ཐེག་པ་ཐམས་ཅད་ལ་ཡང་དག་པར་ཞུགས་པ་ནི་སྔར་བཤད་པ་དེ་ལྟ་བུ་ཞིག་དགོས་པ་ཤིན་ཏུ་གསལ་བར་གསུངས་པ་ལ་བརྒལ་དུ་མེད་དོ། །དེས་ན། གཞུང་ལས། སྔ་མ་གཉིས་ནི་ཐེག་པ་ཆེ་ཆུང་སོ་སོ་བ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/_JIGS MED DAM CHOS RGYA MTSO_Jigme Damchu Gyatso (1898-1946)\/s00302m.txt","subfolder":"_JIGS MED DAM CHOS RGYA MTSO_Jigme Damchu Gyatso (1898-1946)","origin":"Autochthonous","scripture_category":null,"reference":null},"SCCT_class":null}
{"id":638,"text":"བ་པོ་མེད་པར་གྱུར་ན་སྟེ་བསལ་ན་འགྲོ་བ་ཡོད་པ་འཐད་པར་མི་འགྱུར་ཏེ་དེ་ནི་སྔར་གང་ཕྱིར་འགྲོ་བ་པོ་མེད་པར་ནི། ཞས་པར་བཤད་ཟིན་ཏོ། །དེ་ལྟ་ཡིན་ན་གང་འགྲོ་བ་པོ་ལ་བརྟེན་པའི་འགྲོ་བ་དེ་གང་ཡིན། སྨྲས་པ་འགྲོ་བ་པོ་ལ་འཇུག་པའི་བྱ་བ་འགྲོ་བ་པོ་ལས་དོན་གཞན་དུ་ཡོད་དེ་ཞེས་ནི་མི་སྨྲའི་འགྲོ་བ་གང་དང་ལྡན་པས་འགྲོ་བ་པོར་བསྙད་པའི་འགྲོ་བ་དེ་ཡོད་དོ་ཞེས་སྨྲའོ། །དཔྱད་པའི་ཆེ་འགྲོ་བ་པོ་ལས་དོན་གཞན་དུ་གྱུར་པའི་འགྲོ་བ་མེད་ན་འགྲོ་བའི་བྱ་བ་རང་མཚན་པ་དང་ལྡན་པས་འགྲོ་བ་པོ་ཡོད་པ་ཉིད་དུ་ག་ལ་འགྱུར་ཏེ་མི་འགྱུར་རོ། །འདིས་ནི་འགྲོ་བའི་བྱ་བ་རང་གི་ངོ་བོས་ཡོད་ན་འགྲོ་བ་པོ་ལས་ངོ་བོ་ཐ་དད་དུ་རྙེད་དགོས་ན། དེ་ལྟ་ན་འགྲོ་བ་པོ་ལ་ལྟོས་པ་དགག་ནུས་པས་འགྲོ་བ་པོ་མེད་པའི་འགྲོ་བར་འགྱུར་ན་དེ་ལྟར་བཀག་པའི་ཕྱིར་དེའི་རྟེན་འགྲོ་བ་པོ་མེད་དེ་བརྟེན་པ་འགྲོ་བ་མེད་པའི་ཕྱིར་ཞེས་འགྲོ་བ་པོ་བྱ་བའི་རྟེན་ཡིན་པ་བཀག་གོ། གཉིས་པ་ནི། གལ་ཏེ་འགྲོ་བ་ནི་ངོ་བོ་ཉིད་ཀྱིས་ཡོད་དེ་དེའི་སྒོ་ནས་དེ་དང་ལྡན་པའི་གང་ཟག་འགྲོའོ་ཞེས་བརྗོད་པའི་ཕྱིར་རོ། །འགྲོ་བ་མེད་ན་དེ་དང་ལྡན་པའི་ལྷས་བྱིན་ལ་འགྲོའོ་ཞེས་མི་བརྗོད་དེ། ཁར་བ་མེད་ན་ཁར་བ་ཅན་དུ་མི་བརྗོད་པ་བཞིན་ནོ་ཞེ་ན། འགྲོའོ་ཞེས་པའི་དོན་དེ་རང་གི་ངོ་བོ་ཉིད་ཀྱིས་ཡོད་ན་ནི་རྣམ་པ་གསུམ་ལས་མི་འདའ་ལ་དེ་ཡང་འགྲོ་བ་པོ་ཡིན་པ་ནི་མི་འགྲོ་སྟེ་དེ་ནི་འཆད་པར་འགྱུར་རོ། །རེ་ཞིག་ནི་སྔོན་ལ་འགྲོ་བ་པོ་བཀག་ནས་དེ་ནས་གཞན་འགོག་པའི་རིམ་པ་སྟོན་པའོ། །འགྲོ་བ་པོ་མིན་པ་ཡང་འགྲོ་བ་མིན་ཏེ་དེ་ནི་འགྲོ་བའི་བྱ་བ་དང་བྲལ་བ་ཡིན་པའི་ཕྱིར་རོ། །འགྲོ་བ་པོ་ལས་གཞན་དང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/RTZA BA SHES RAB GYI _GREL PA_COMMENTARIES ON THE ROOT TEXT CALLED _WISDOM_ (MULAPRAJNA)\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/s05401d.txt","subfolder":"RJE TZONG KHA PA BLO BZANG GRAGS PA_JE TSONGKAPA LOBSANG DRAKPA","origin":"Autochthonous","scripture_category":null,"reference":null},"SCCT_class":null}
{"id":639,"text":"༄༅། །གོང་དུ་དྭངས་པའི་ལུང་དེའི་འཇུག་ཐོག་ཉིད་དུ། དེའི་ཕྱི་རོལ་སོར་གཉིས་པ་གྲུ་བཞི་པས་ཡོངས་སུ་བསྐོར་བ། དེའི་འཚམས་བཞིར་ཟླ་བ་ཕྱེད་པའི་སྟེང་དུ་རྡོ་རྗེ་རྩེ་གསུམ་པས་མཚན་པའོ། ། ཞེས་གསུངས་པ་ལྟར་ཟུར་བཞིར། ཟླ་བ་ཕྱེད་པའི་སྟེང་དུ་རྡོ་རྗེ་རྩེ་གསུམ་པ་བྱེད་པར་གཞུང་དང་བུས་བཤད་ལ། མཁས་གྲུབ་སོགས་ཀྱིས་ཟླ་ཕྱེད་ཀྱི་སྟེང་དུ་རྩེ་གསུམ་པ་ཕྱེད་པས་མཚན་པར་བཤད། ཟླ་ཕྱེད་རྡོ་རྗེ་འབྲི་བ་ན་རྩེ་གང་དུ་སྟོན་རང་ཕྱོགས་ཀྱི་ཡིག་ཆ་ལས་གསལ་བར་བཤད་པ་མ་མཐོང་ལ་ངོར་ཆེན་དཀོན་མཆོག་ལྷུན་གྲུབ་ཀྱིས་ཀྱཻ་རྡོར་གྱི་སྦྱིན་སྲེག་ལས་རྩེ་ནང་དུ་སྟོན་པར་བཤད་ཅིང་། ལག་ལེན་ལ་འགའ་ཞིག་གིས་ཕྱིར་སྟོན་པར་མཛད་དེ། བསམ་དོན་དང་འཇིམ་པ་ལས་བཟོན་གྱེན་འགྲེང་དགོས་ཤིང་འབྲི་བ་ལ་གང་བྱས་ཀྱང་རུང་བར་སེམས། པདམ་དང་རྡོ་རྗེ་སོགས་ཁ་དོག་ཇི་ལྟར་བྱ་བ་ནི། གཞུང་དུ་མཚན་མ་ལྷ་མདོག་བྱ་བར་བཤད་ཅིང་པདམ་སོགས་ཀྱི་ཁ་དོག་མི་གསལ་ལ་མཁས་གྲུབ་སོགས་འགའ་ཞིག་གིས་པདམ་དཀར་པོར་བཤད་ཅིང་རྗེས་འབྲང་གཞན་འགའ་ཞིག་གིས་པདམ་དང་དབུས་ཀྱི་རྡོ་རྗེ་གཉིས་དཀར་པོ་དང་མཚན་མ་གཞན་བཞི་ཕྱོགས་མདོག་དང་། ཡང་འགའ་ཞིག་གིས་པདམ་སྣ་ཚོགས་པདམར་བཤད་པ་སོགས་དུ་མ་འབྱུང་། རབ་དཀར་བུམ་བཟང་ལས་ཞི་བ་ལས་ཐམས་ཅད་པའི་དབང་དུ་མཛད་ནས་སྣ་ཚོགས་པདམའི་ལྟེ་བར་ཉི་གདན་ལ་ཁྲོ་བོའི་རྡོ་རྗེ་སྔོན་པོ་མུ་རན་ལ་རྡོ་རྗེའི་ཕྲེང་བ་དང་ཁ་ཁྱེར་ལ་རྡོ་རྗེ་གྱེན་འགྲེང་སྔོན་པོས་བསྐོར་བར་བཤད་ནས། དངོས་གྲུབ་རྒྱ་མཚོར་མདོག་དབྱིབས་གདན་གསུམ་མན་ངག་གི་དབང་དུ་མཛད་དེ་སྦས་པ་ཡིན་ལ་ཞི་བ་ཐུན་མོང་མ་ཡིན་པའི་འབྲི་ཚུལ་མན་ངག་ཞལ་ལས་ཤེས་དགོས་པ་ཡོད་དོ། །ཞེས་དང་། ལས་ཐམས་ཅད་པའི་དབང་དུ་བྱས་པ་སྟེ་ཞི་བ་ལ་མན་ངག","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JIGS BYED_FRIGHTENER (BHAIRAVA)\/SBYIN SREG_FIRE OFFERING (HOMA)\/s00104e.txt","subfolder":"SBYIN SREG_FIRE OFFERING (HOMA)","origin":"Autochthonous","scripture_category":null,"reference":null},"SCCT_class":null}
{"id":640,"text":"༄༅། །རེག་བྱ་རྡོ་རྗེ་མ་དཀར་མོས་མགུལ་ནས་འཁྱུད་པ་སེམས་དཔའི་སྐྱིལ་ཀྲུང་གིས་བཞུགས་པ། དེའི་སྤྱི་བོར་ཨོཾ། མགྲིན་པར་ཨཱཿ་ཐུགས་ཀར་ཧཱུཾ། ཧཱུཾ་གི་འོད་ཟེར་གྱིས་སྤྱན་དྲངས་པའི་གནོད་མཛེས་སྔོན་པོ་ནག་དཀར་དམར་བའི་ཞལ་གསུམ་ཕྱག་དྲུག་གི་གཡས་རྡོ་རྗེ་འཁོར་ལོ་རིན་པོ་ཆེ། གཡོན་ཐུགས་ཀར་ཞགས་པ་བཟུང་ནས་སྡིགས་མཛུབ་མཛད་ཅིང་པདམ་རལ་གྲི་འཛིན་པ་མདུན་དུ་འདུག་སྟེ་བདག་གིས་ཅི་ཞིག་བགྱི་ཞེས་བཀའ་ནོད་པ་ལ། ཕྱོགས་བཅུར་སེ་གོལ་གཏོགས་ཅིང་། ཨོཾ་སུམྦྷ་ནི་སུམྦྷ་ཧཱུཾ། གྲྀཧྞ་གྲྀཧྞ་ཧཱུཾ། གྲྀཧྞཱ་བ་ཡ་གྲྀཧྞཱ་པ་ཡ་ཧཱུཾ། ཨཱ་ན་ཡ་ཧོ་བྷ་ག་ཝཱན་བིཧྱཱ་རཱ་ཛ་ཧཱུཾ་ཕཊ། ཅེས་གནོད་མཛེས་ལ་བོས་ནས་བགེགས་ཟུང་ལ་ཁུག་ཅིག་ཅེས་བཀའ་བསྒོས་པས། གནོད་མཛེས་ཀྱི་ཕྱག་གཡས་ཀྱི་དང་པོའི་རྡོ་རྗེ་དེ་རྡོ་རྗེ་ལྕགས་ཀྱུར་གྱུར་ནས་བགེགས་ཀྱི་གཙོ་བོ་ཕྱོགས་སྐྱོང་བཅུའི་སྙིང་ག་ནས་ལྕགས་ཀྱུས་བཀུག་།མགྲིན་པ་ཞགས་པས་བཅིངས་ནས་བཀུག་སྟེ། ཕྱི་རོལ་ཏུ་ཧཱུཾ་རིང་པོ་ལས་གྲུབ་པའི་ཁྲོན་པ་འབྲུབ་ཁུང་གི་རྣམ་པ་ཅན་དུ་བཅུག་པར་གྱུར། རང་གི་ཐུགས་ཀའི་ཧཱུཾ་ལས་སྤྲོས་པའི་ཁྲོ་བོ་རྡོ་རྗེ་ཕུར་བུ་སྟོད་བདུད་རྩི་འཁྱིལ་བ་སྔོན་པོ་སྔོ་དཀར་དམར་བའི་ཞལ་གསུམ་ཕྱག་དྲུག་གི་གཡས་སྣ་ཚོགས་རྡོ་རྗེ་འཁོར་ལོ་གཏུན་ཤིང་གཡོན་ཐུགས་ཀར་ཞགས་པ་བཟུང་ནས་སྡིགས་མཛུབ་མཛད་ཅིང་དྲིལ་བུ་དགྲ་སྟ་འཛིན་པ། ལྟེ་བ་མན་ཆད་མདུད་རྩེ་གཅིག་པའི་དབྱིབས་ཅན་གྱི་ཕུར་བུ་མེ་དཔུང་རབ་ཏུ་འབར་བ་བཅུར་གྱུར་ཏེ་ཕྱོགས་སྐྱོང་འཁོར་བཅས་ཀྱི་མགོ་བོར་ཟུག་པར་བསམས་ལ། ཨོཾ་གྷ་གྷ་ཞེས་སོགས་བརྗོད། དེ་ནས་ཕུར","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/RDO RJE SEMS DPA__WARRIOR OF DIAMOND (VAJRASATTVA)\/s05310e.txt","subfolder":"RDO RJE SEMS DPA__WARRIOR OF DIAMOND (VAJRASATTVA)","origin":"Autochthonous","scripture_category":null,"reference":null},"SCCT_class":null}
{"id":641,"text":"༄༅། །མཁན་པོ་དང་སློབ་དཔོན་མཛད་དེ་བྲག་གཡབ་སྤྲུལ་པའི་སྐུ་དཔལ་ལྡན་བསྟན་པ་དར་རྒྱས་དགེ་བསྙེན་དང་། བར་མ་རབ་བྱུང་། དགེ་ཚུལ་རྣམས་དཀྱུས་ཐོག་གཅིག་ལ་བསྒྲུབས། མཇུག་ཏུ་ཐུབ་པའི་དབང་པོའི་གསེར་སྐུ་དང་། དཀར་ཡོལ་བཅུད་ལྡན་བཅས་སྩལ་ནས། གཞུང་ལུགས་ཆེན་མོ་རྣམས་ལ་ཐུགས་གཉེར་དཔྱིས་ཕྱིན་པ་མཛད་དགོས་པའི་བཀའ་ཕེབས། དེའི་ཕྱི་ཉིན་སྦྲུལ་པའི་སྐུ་ནས་ཚོགས་དབུར་སྤྱན་དྲངས་ཏེ་དངོས་འབུལ་གཏོས་ཆེ་བ་དང་བཅས་ཞབས་བརྟན་ཕུལ། དགའ་ལྡན་ལྷ་བརྒྱ་མ་དང་སྒོལ་མའི་ལུང་གནང་། ཨོར་ཏུ་སུ་པ་སོགས་སོག་རིགས་ཁ་ཤས་འབྱོར་པར་ཕྱག་དབང་གནང་ཞིང་། ཞུ་ཡིག་དང་སྐྱབས་འཇུག་ཞུ་རྟེན་རྣམས་ཕུལ། ཚེས་བཅོ་ལྔ་ནས་བཟུང་ཉིན་ལྔའི་རིང་ཨོར་ཏུ་སུ་ཏཱ་པའི་ལི་ཚེ་དབང་དཔལ་འབྱོར་གྱི་མི་སྣ། ཧོར་ཆེན་ཏཱ་བླ་མ། ནས་ཆི་ཐོ་ཡོན་གྱི་དགོངས་རྫོགས་སྒྲུབ་མི། ཨུ་རད་བློ་བཟང་ཉི་མ། སེར་ཁང་ཆོས་རྗེ་ཡེ་ཤེས་མཁས་མཆོག་བཅས་སོ་སོ་ནས་ཉི་མ་རིམ་བཞིན་ཚོགས་དབུར་སྦྱན་དྲངས་ཏེ་ཞབས་བརྟན་དངོས་འབུལ་བཏེག་པར་བླ་མ་མཆོད་པ། དགའ་ལྡན་ལྷ་བརྒྱ་མ། སྒྲོལ་མ། སྨོན་ལམ་ཐོག་མཐའ་མ། བརྟན་བཞུགས་གསོལ་འདེབས་ཁ་ཤས་བཅས་ཀྱི་ལུང་སྩལ། ཚེས་བཅོ་བརྒྱད་ལ་སྔགས་པ་གྲྭ་ཚང་དུ་སྦྱན་དྲངས་ནས་སྟོན་འཁོར་ཚང་མར་གསོལ་སྟོན་རྒྱས་པ་ཞུས་ཤིང་། དགོངས་ཇའི་ཐོག་ཚོགས་དབུར་གདན་དྲངས་ནས་བཀྲ་ཤིས་རྟགས་བརྒྱད། རྒྱལ་སྲིད་སྣ་བདུན། མཎྜལ་སོགས་དངོས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/PAn CHEN GSUM PA BLO BZANG DPAL LDAN YE SHES\/sn12135e.txt","subfolder":"PAn CHEN GSUM PA BLO BZANG DPAL LDAN YE SHES","origin":"Autochthonous","scripture_category":null,"reference":null},"SCCT_class":null}
{"id":642,"text":"༄༅། །ཆན་སྤྱོད་པ་རྫོགས་པར་བྱེད་པའི་གེགས། །སྐལ་བ་ངན་པའི་རྗེས་འགྲོ་བདུད་ཀྱི་ལས། །བར་དུ་གཅོད་པའི་མིང་ཡང་མེད་པར་ཤོག་།གང་དང་ལྡན་ན་དམ་པ་དགའ་བྱེད་པ། །དགེ་སྦྱོང་རྒྱན་དུ་འདྲེན་པས་བསྔགས་པ་ཡི། །བྱང་ཆུབ་སྤྱོད་པའི་རྗེས་སུ་མཐུན་པའི་རྐྱེན། །མ་ལུས་ཐོགས་པ་མེད་པར་འགྲུབ་པར་ཤོག་།བྱང་ཆུབ་སྤྱོད་ཚེ་གདུལ་བྱའི་གནས་ཀུན་ཡང་། །རྣམ་དག་བསླབ་པས་བསྡམས་པའི་རབ་བྱུང་ལ། །འགོད་ཅིང་དེ་ལ་འོས་པའི་ཡོ་བྱད་རྣམས། །བསམས་པ་ཙམ་གྱིས་མ་ལུས་སྩོལ་བར་ཤོག་།དེང་ནས་བརྩམས་ཏེ་ཚེ་རབས་ཐམས་ཅད་དུ། །ལུས་ངག་ཡིད་ཀྱིས་རྩོམ་པ་གང་བགྱིས་པ། །དེ་དག་ཐམས་ཅད་མཐའ་ཡས་འགྲོ་བ་ལ། །གནས་སྐབས་ཀུན་ཏུ་ཕན་པའི་རྒྱུར་གྱུར་ཅིག་།བུ་སྡུག་ཤི་བའི་དུས་ཀྱི་མ་བཞིན་དུ། །སྡུག་བསྔལ་ཀུན་གྱིས་མནར་བའི་འགྲོ་བ་ཀུན། །རྟག་ཏུ་ཡིད་ལ་གཅགས་པའི་བརྩེ་བ་ཡིས། །བདོག་པ་ཐམས་ཅད་དེ་ལ་གཏོང་པར་ཤོག་།མོས་སྤྱོད་ས་ཡི་དྲི་མ་སྦྱོང་བ་ན། །འདས་དང་མ་འོངས་ད་ལྟར་བྱུང་བ་ཡི། །ཚུ་རོལ་མཐོང་བའི་རྒྱལ་སྲས་ནང་ན་བདག་།གསེར་གྱིས་འཛིན་དབུས་ན་ལྷུན་པོ་བཞིན། །སྤྱན་དང་མངོན་ཤེས་མང་དུ་ཐོས་པ་སོགས། །ཡོན་ཏན་ཀུན་གྱིས་རབ་ཏུ་མཐོ་བ་དང་། །བྱིས་པའི་རྒུད་པ་ཀུན་ལས་འདས་གྱུར་ཏེ། །གཞན་དྲིང་མི་འཇོག་སྤོབས་པ་ཐོབ་པར་ཤོག་།རྒྱལ་སྲས་འཕགས་པའི་ས་ལ་སློབ་པ་ན། །སར་གནས་དཔའ་བོ་དུས་གསུམ་ཐམས་ཅད་དུ། །ཡོངས་སུ་གཤེགས་པ་རྣམས་ཀྱི་ཁྲོད་ན་བདག་།བྱ་ལམ་བགྲོད་ལ་འདབ་བཟང་དབང་པོ་བཞིན། ། རྒྱལ་སྲས་གཞན་གྱིས་དཔག་པར་དཀའ་བ་ཡི། །ཤིན་ཏུ་རྒྱ་ཆེའི་ཤེས་བྱའི་གནས་རྣམས་ལ། །དྲི་མེད་མཁྱེན་པ་ཐོགས་པ་མེད་འཇུག་ཅིང་། །རླབས་ཆེན་སྤྱོད་པའི་གཏེར་དུ་འགྱུར་བར་ཤོག་།དེ་ལྟར་སྤྱད་པའི་འབྲས་བུ་གྲུབ་པ་ན། །དུས་གསུམ་རྒྱལ་བ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/BYAMS PA_LOVING ONE (MAITREYA)\/BSTOD PA_SONGS OF PRAISE (STOTRA)\/s05275e29.txt","subfolder":"BSTOD PA_SONGS OF PRAISE (STOTRA)","origin":"Autochthonous","scripture_category":null,"reference":null},"SCCT_class":null}
{"id":643,"text":"ཞ་ནས་མཁྱེན་པའི་ཆོས་ཐམས་ཅད་ཇི་ལྟ་བར་རྟོགས་ནས་སྒྲོ་འདོགས་ཐམས་ཅད་ཆོད། ཁོང་ལ་ཡིན་ངེས་ཀྱི་བླ་མ་བཞི་དང་། ཆོས་ཐོབ་ཀྱི་བླ་མ་སོ་དྲུག་བཅས་ཡོད། ཁོང་གིས་དགོས་པ་ཆེན་པོ་ལ་དགོངས་ནས་མ་རུང་པ་ལ་གཡུལ་བཤགས་ཏེ་འཁྲུགས་པ་མང་པོ་མཛད་པ་ལ་སྐྱེ་བོ་ཐ་མལ་བ་དུ་མས་སྐུར་འདེབས་སོགས་སྡིག་བསགས་པས་ཀརྨ་པ་དུས་གསུམ་མཁྱེན་པས་བཤོལ་བཏབ་ནས་འཁྲུགས་པ་བསྡུམས་པས་དེའི་ཕྱིན་ཆད་འཁྲུགས་པ་མ་མཛད། རྗེ་སྒོམ་ཚུལ་གྱི་ལུང་བསྟན་ལྟར་གུང་ཐང་གི་གཙུག་ལག་ཁང་དང་། རྟེན་གྱི་ལྷ་ཆེན་བཞེངས། བདེ་མཆོག་གི་ཕོ་བྲང་གཟིགས་སར་ཡང་དགོན་པ་གསར་འདེབས་མཛད། འབུམ་མོ་ཆེ་རྨང་བཏིངས་ནས་བང་རིམ་གསུམ་ཚར་བ་ན་སྐུ་གཤེགས། རྫུ་འཕྲུལ་དང་། སྐུ་ཡི་བཀོད་པ་དང་། འཕྲིན་ལས་ནི་མཐའ་ཡས་སོ། །ཁོང་ནི་ཚལ་བ་བཀའ་བརྒྱུད་ཀྱི་ལུགས་སྲོལ་ཐོག་མར་བཏོད་མཁན་ཡིན། ཁོང་ནི་སློབ་མ་གྲགས་ཆེ་བ་ནི་ནམ་མཁའ་འོད་དང་། ཁ་རག་པ་འདུལ་བ་འོད། ལྷ་ཕྱུག་པ་ཉི་ཟླ་འོད། འབྲི་ར་བ་ཤཱཀྱ་འོད་བཅས་ཡིན། ། ཞང་མཆིམས་རྒྱལ་སྟག་བཞེར་རྒྱལ་སླེབས། ཁོང་ནི་སྤྱི་ལོའི་དུས་རབས་བརྒྱད་པའི་དུས་དཀྱིལ་ཙམ་དུ་སྐུ་འཁྲུངས་ཤིང་། རྒྱལ་པོ་ཁྲི་ལྡེ་སྲོང་བཙན་སད་ན་ལེགས་མཇིང་ཡོན་གྱི་དབང་པོ་དང་། དམག་དཔོན། ཕྱིས་བློན་བཀའ་ལ་གཏོགས་པ་ཞིག་ཡིན་ཏེ། བློན་འབངས་ཐམས་ཅད་ལ་དམ་པའི་ཆོས་མི་གཞིག་ཅིང་དཀོན་མཆོག་གསུམ་དབང་བཙན་པར་བྱ་བའི་བཀའ་ཁྲིམས་ཞ་བསྒྲགས་ཤིང་མནའ་བོར་དུ་བཅུག་པའི་༼༽བཀའ་གཙིགས༼༽་ལས་གསལ་བ་དང་། ༼༽བཀའ་གཙིགས༼༽་ཀྱི་མ་ཡིག་ཆ་ཚང་ནི་༼༽ཆོས་འབྱུང་མཁས་པའི་དགའ་སྟོན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/SPYI_GENERAL PRESENTATIONS\/s12327e.txt","subfolder":"SPYI_GENERAL PRESENTATIONS","origin":"Autochthonous","scripture_category":null,"reference":null},"SCCT_class":null}
{"id":644,"text":"༄༅། །ཡིན་པ་དང་ཡིན་པ་ལ་བྱེད་པ་མི་འཐད་དེ། འགྲེལ་མཛད་ཕལ་ཆེ་བས་བསྐྱེད་རིམ་ཡན་ལག་དང་བཅས་པ་སྒྲ་ཇི་བཞིན་པ་ཡིན་པར་གསུངས་པ་དང་འགལ་བའི་ཕྱིར། ཡང་ཁ་ཅིག་།ཀུན་རྫོབ་བདེན་པ་བརྗོད་བྱའི་གཙོ་བོར་བྱེད་པ་དྲང་དོན་དང་། དོན་དམ་བདེན་པ་བརྗོད་བྱའི་གཙོ་བོར་བྱེད་པ་ངེས་དོན་ཡིན་ཟེར། འོ་ན་རྫོགས་རིམ་གྱི་རྣལ་འབྱོར་ཐམས་ཅད་ཆོས་ཅན། དོན་དམ་བདེན་པར་ཐལ། དོན་དམ་པས་བསྟན་པ་ངེས་དོན་དུ་གསུངས་པའི་དོན་དམ་བདེན་པའི་མཚན་གཞིར་ཁྱོད་གཟུང་རིགས་པའི་ཕྱིར། རྟགས་ཁས། མཁས་པ་ཁ་ཅིག་།སྟོན་པ་བདེ་བར་གཤེགས་པས་བསྟན་པ་ལྟར། ཞེས་སོགས་གསུངས་པ་ལྟར་དྲང་ངེས་ཀྱི་དོན་དུ་འདོད་པའང་བཤད་མ་ཐག་པའི་རིགས་པས་ཁེགས་སོ། །དེ་ལྟར་དྲང་ངེས་ཀྱི་སྒྲས་བསྟན་པའི་བསྐྱེད་རྫོགས་ཀྱི་དོན་རྣམ་པ་གཉིས་པོ་འདི་ཆོས་ཅན། སློབ་མ་རྣམས་ཀྱིས་བླ་མའི་མན་ངག་ལས་ཁོང་དུ་ཆུད་པར་བྱ་བ་ཡིན་ཏེ། ཁྱོད་ཀྱི་གནད་རྫོགས་པར་ངེས་པ་དེ་ལ་རག་ལས་པའི་ཕྱིར། དེ་བཞིན་དུ་ཞེས་སོགས་གཞུང་སྔ་མ་དང་ཟློས་ཏེ་གསུངས་པ་ལ་དགོས་པ་ཡོད་དེ། སྔ་མས་རིམ་གཉིས་དྲང་ངེས་སུ་ཇི་ལྟར་བཤད་པ་དེ་བཞིན་དུ་རྒྱུད་འདི་དང་བླ་མེད་ཀྱི་རྒྱུད་གཞན་ཐམས་ཅད་ལ་བརྗོད་པར་བྱ་བ་གཞན་ཡང་རྣམ་པ་གཉིས་ཡོད་དེ། བཅོས་མ་དང་མ་བཅོས་པའི་རྣལ་འབྱོར་གཉིས་ཡོད་པ་ཤེས་པའི་ཆེད་དུ་ཡིན་པའི་ཕྱིར། དེ་གཉིས་ཀྱང་བཞག་ཏུ་ཡོད་དེ། གཅིག་བསྐྱེད་རིམ་ནི་འཇིག","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/DUS _KHOR_WHEEL OF TIME (KALACHAKRA)\/_GREL PA_COMMENTARIES\/s05910e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":645,"text":"༄༅། །པ་གང་གིས་རྣམ་པར་འཇོག་པ་དེའི་ངོ་བོ་ཉིད་ཡིན་པར་བརྗོད་པར་བྱའམ། འོན་ཏེ་དེའི་ངོ་བོ་ཉིད་མ་ཡིན་པར་བརྗོད་པར་བྱ་ཞེ་ན། སྨྲས་པ་ཐ་སྙད་ལ་ས་ནི་དེའི་ངོ་བོ་ཉིད་ཡིན་པར་བརྗོད་པར་བྱའོ། །དོན་དམ་པར་ནི་དེའི་ངོ་བོ་ཉིད་མ་ཡིན་པར་བརྗོད་པར་བྱའོ། །ཞེས་གསུངས། དེའི་དོན་ནི། དེ་ཡང་གདགས་གཞི་མངོན་པར་རྟོགས་པ་སོགས་གཞན་དབང་གི་དངོས་པོ་དེ་དག་ལ་སོ་སོའི་མིང་གང་དང་གང་བརྗོད་པ་དང་མིང་དོན་འབྲེལ་བའི་རྟོག་པས་མངོན་པར་བརྗོད་པ་གང་བྱས་པ་དེའི་སྒོ་ནས་རྣམ་པར་འཇོག་ལ། དེའི་འཇོག་ཚུལ་ཡང་། གཟུགས་འཇོག་པ་ན་གཟུགས་ཞེས་པའི་མིང་ལ་བརྟེན་ནས་འཇོག་པ་དང་དེའི་དོན་འབྲེལ་བའི་རྟོག་པ་ལ་བརྟེན་ནས་འཇོག་པ་གཉིས་ལས། དེ་ཡང་གཟུགས་ཞེས་པའི་མིང་ལ་བརྟེན་ནས་གཟུགས་དེ་གོ་བ་ན་དེ་མིང་གི་གཞིར་སོང་ཆོད་ཙམ་ནི་མིང་གི་ཐ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/SER BYES DGE BSHES RAB _BYAMS SMRA BA BLO BZANG DGE LEGS_Sera Jey Geshe Rabjam Mawa Lobsang Gelek (@-@)\/s06830i.txt","subfolder":"SER BYES DGE BSHES RAB _BYAMS SMRA BA BLO BZANG DGE LEGS_Sera Jey Geshe Rabjam Mawa Lobsang Gelek (@-@)","origin":"Autochthonous","scripture_category":null,"reference":null},"SCCT_class":null}
{"id":646,"text":"དང་། རྟོག་པ་ཡུལ་གཞན་ལ་གཡེངས་ཤིང་འཕྲོ་བ་ནི་རྩོལ་བ། རླུང་དང་རྟོག་པ་གཉིས་ཀ་ཕྱིར་འཕྲོར་མི་འཇུག་པར་ནང་དུ་འཛིན་པ་ནི་བསྡོམ་པའམ་འགོག་པ་ཡིན། དེ་ཡང་གསལ་སྣང་དང་ང་རྒྱལ་བསྐྱེད་ནས་རྩེ་གཅིག་ཏུ་བསྒོམ་པ་ནི་ལྷའི་བསྙེན་པའི་་་་གཙོ་བོ་ཡིན་པས་གལ་ཤིན་ཏུ་ཆེ་ཞིང་། དེ་ལའང་རྒྱ་ཆེ་བ་དང་ཟབ་པ་ལ་བསླབ་ཚུལ་གཉིས་ལས། རྒྱ་ཆེ་བ་རྣམ་པ་ལ་བསླབ་ཚུལ་ནི། རང་ལྷ་གང་དུ་བསྒོམས་པ་དེའི་སྐུའི་རྣམ་པ་རགས་པ་ཚང་བ་ཞིག་གསལ་བཏབ་ལ། དེ་ལ་བྱིང་རྒོད་དང་བྲལ་བར་བྱས་ཏེ་སེམས་བཟུང་། གསལ་བཏབ་པའི་ནང་ནས་བྱེ་བྲག་པ་ཞིག་ལྷག་པར་གསལ་ན་གང་གསལ་བ་དེ་ལ་སེམས་བཟུང་། དེ་མི་གསལ་ན་སྔར་བཞིན་སྤྱི་ལ་སེམས་བཟུང་ཞིང་། གང་གསལ་བཏབ་པ་ལས་གཞན་པའི་དམིགས་པ་གང་ཤར་ཡང་དེའི་རྗེས་སུ་མི་འབྲང་བར་སྔར་གྱི་དམིགས་པ་ཉིད་བསྐྱང་ངོ། །གོ་རིམ་ལ་བསླབ་ཚུལ་ནི། ལྷའི་སྐུའི་ཆ་ཕྲ་རགས་ན་བཟའ་རྒྱན་དང་བཅས་པ་དང་། སྲུང་འཁོར། གུར་ཁྱིམ་དྲུག་དང་བཅས་པ་རྣམས་རིམ་པ་བཞིན་སྔ་མ་སྔ་མ་མ་གསལ་བར་ཕྱི་མ་ཕྱི་མ་མི་བསྣོན་ཅིང་། སྔ་མ་སྔ་མ་ལ་སེམས་གནས་པ་རྙེད་པ་ན་ཕྱི་མ་ཕྱི་མ་བསྣོན་གྱིན་གསལ་སྣང་ཐོན་ཐོན་དུ་བསྒོམ་པར་བྱའོ། །ང་རྒྱལ་ལ་བསླབ་ཚུལ་ནི། རང་ལྷ་གང་དུ་བསྒོམས་པ་དེ་དངོས་ཡིན་ནོ་སྙམ་པའི་ངེས་པ་ཤུགས་ཅན་ཞིག་བསྐྱེད་པ་དང་། ངེས་པ་དེ་ཉིད་ལ་རྩེ་གཅིག་ཏུ་གནས་ཏེ་ཇི་སྲིད་ང་རྒྱལ་འགྱུར་བའི་ཏིང་འཛིན་རྙེད་རྙེད་དུ་སྦྱང་བ་གཉིས་ནི་རྒྱ་ཆེ་བ་ལ་བསླབ་ཚུལ་ཏེ། དེ་ལྟར་རྣམ་པ་གསལ་བ་དང་ང་རྒྱལ་བརྟན་པ་གཉིས་ཀ་དགོས་པ་ལ། རེ་རེ་ལས་མེད་ན་ང་རྒྱལ་བརྟན་པ་ཉིད་རྒྱུད་ལྷས་བྱིན་གྱིས་བརླབ་པའི་གཙོ་བོ་ཡིན་ནོ།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/YID BZHIN _KHOR LO_WISH-GIVING WHEEL (CHINTAMANI CHAKRA)\/BSNYEN PA_RETREAT INSTRUCTIONS\/s00275e.txt","subfolder":"BSNYEN PA_RETREAT INSTRUCTIONS","origin":"Autochthonous","scripture_category":null,"reference":null},"SCCT_class":null}
{"id":647,"text":"སྤང་བར་གསུངས། །རས་ཆེན་ཁས་ལེན་སྔ་མའི་ཟླ་གཅིག་གོང་། །བཙལ་དང་དགག་དབྱེ་གྲོལ་ནས་ཟླ་ཕྱེད་འོག་།མ་སྦས་ཉེས་པ་བསྐྱེད་ཅེས་ལྷོན་པས་གསུངས། །གང་ཟག་དགེ་འདུན་ལ་བསྔོས་བདག་གཉིད་ལ། ། བསྒྱུར་ཞིང་ཐོབ་པའོ་སྨན་བཞི་ཅི་རིགས་པ། །བྱིན་ལེན་མ་བཤིག་ཐུན་མཚམས་འདས་གྱུར་ན། །གསོག་འཇོག་ཅེས་བྱ་སྤང་པ་སུམ་ཅུ་པའོ། །༈ ཕམ་ལྷག་སྦོམ་པོ་ཉིས་བྱས་ལས་གཞན་པའི། །འདུ་ཤེས་བསྒྱུར་སྨྲས་གོ་བ་འདིར་བསྟན་བརྫུན། །དགེ་སློང་སྐྱོན་བརྗོད་ཡུལ་དེས་ངེས་པ་དང་། །དགེ་སློང་མཐུན་པར་དབྱེ་ཕྱིར་ཕྲ་མ་ཡིས། །བརྡ་འཕྲད་ན་འོ་ཆོས་བཞིན་ཞི་བྱས་པའི། །རྩོད་པ་སྤོར་འདོད་སླར་བསླང་སྐྱོ་སྡོགས་ཉིད༑ །ཉེ་མིན་ཐ་སྙད་ལྔ་ལྡན་ཁྱིམ་པ་མོར། །ཁྲིམས་གྲོགས་མེད་པར་ཚིག་དྲུག་ཆོས་སྟོན་དང་། །དུས་དྲན་མ་བྱས་བསྙེན་པར་མ་རྫོགས་དང་། །ལྷན་ཅིག་རྗེས་སུ་དམ་ཆོས་འདོན་པ་དང་། །དགེ་སློང་གཞན་གྱི་ཕམ་ལྷག་གནས་ངན་ལེན། །བརྗོད་པར་མ་བསྐོས་མ་རྫོགས་བརྗོད་པ་དང་། །མི་ཆོས་བླ་མ་ཐོབ་ཀྱང་དགོས་མེད་དུ། །མ་རྫོགས་འཕགས་མིན་སྨྲ་བར་དགེ་འདུན་གྱིས། །རིགས་པར་བསྔོས་ཀྱང་བཤེས་ངོར་བྱས་ཞེས་འཕྱ། །གསོ་སྦྱོང་ཚེ་ན་བསླབ་ཕྲན་ཁྱད་དུ་གསོད། །དུས་དྲན་རུང་བ་མ་བྱས་ས་བོན་རྣམས། །འཇོམས་དང་དྲང་པོའི་དགེ་འདུན་ཞལ་ཏ་བར། །ཉེ་རིང་བྱས་ཞེས་འཕྱ་བར་བྱེད་པ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/PAn CHEN BLO BZANG CHOS KYI RGYAL MTSAN_PANCHEN LOBSANG CHUKYI GYELTSEN\/s00206i.txt","subfolder":"PAn CHEN BLO BZANG CHOS KYI RGYAL MTSAN_PANCHEN LOBSANG CHUKYI GYELTSEN","origin":"Autochthonous","scripture_category":null,"reference":null},"SCCT_class":null}
{"id":648,"text":"༄༅། །བཞག་པ་ནི་དངོས་པོའི་མཐའ་ཡིན་ཏེ་ང་། དངོས་པོའི་མཐའ་ནི་ཕུང་པོ་ལྔར་འདུས་བྱས་ཐམས་ཅད་དང་བདེན་པ་བཞིར་གྲོལ་བ་དོན་གཉེར་གྱི་བླང་དོར་གྱི་གཞིར་གྱུར་པའི་ཤེས་བྱ་ཐམས་ཅད་འདུས་ལུགས་བསམས་ནས། དེའི་རྗེས་སུ་དེར་གྲངས་ངེས་པར་ཐག་བཅད་ནས་དེ་ལ་སེམས་འཇོག་པ་ལྟ་བུའོ། །དེ་ཡང་ཇི་ལྟ་ཇི་སྙེད་གང་ཡིན་ཀྱང་ཞི་ལྷག་གང་བསྒྲུབ་པའི་སྐབས་སྟོབས་ཀྱི་ཚུར་དེའི་ནང་དུ་འདུས་ལུགས་བསམས་ནས་དེ་ཉིད་ལ་འཇོག་པ་དང་། རྒྱས་པར་སྤྲོས་ཤིང་དཔྱད་ནས་འཇོག་པའི་ཁྱད་པར་ཤེས་དགོས་སོ། །འདི་ཙམ་དུ་ཟད་ཀྱི་འདི་ལས་གཞན་པ་མེད་དོ་ཞེས་པའི་ཇི་སྙེད་པའི་དངོས་པཱི་མཐའ་དང་འདི་ཁོ་ན་ལྟར་གནས་ཀྱི་གཞན་དུ་མི་གནས་སོ། །ཞེས་པའི་ཇི་ལྟ་བའི་དངོས་པོའི་མཐའ་གཉིས་སོ། །དེ་ལ་ཇི་སྙེད་པ་ནི་ཕུང་པོ་ལྔར་འདུས་བྱས་ཐམས་ཅད་དང་ཁམས་བཅོ་བརྒྱད་དང་སྐྱེ་མཆེད་བཅུ་གཉིས་སུ་ཆོས་ཐམས་ཅད་དང་བདེན་བཞིར་ཤེས་བྱའི་དངོས་པོ་ཐམས་ཅད་འདུས་ཀྱི་དེ་ཕན་ཆད་དུ་གཞན་མེད་པའོ། །ཇི་ལྟ་བ་ནི་དམིགས་པ་དེ་དག་གི་ཡང་དག་པ་ཉིད་དང་དེ་བཞིན་ཉིད་རིགས་པས་གྲུབ་པའི་དོན་ནོ། །འབྲས་བུའི་སྒོ་ནས་བཞག་པ་ནི་དགོས་པ་ཡོངས་སུ་གྲུབ་པ་སྟེ་དམིགས་པ་དེ་དག་གི་གཟུགས་བརྙན་ལ་ཞི་ལྷག་གིས་དམིགས་པའི་ཡིད་ལ་བྱེད་པ་དེ་ཀུན་ཏུ་བསྟེན། གོམས་པར་བྱས། ལན་མང་དུ་བྱས་པའི་མཐུས་རང་རང་གི་གནས་ངན་ལེན་དང་བྲལ་ནས་གནས་གྱུར་པའོ། །ང་། དགོས་པ་ཡོངས་སུ་འགྲུབ་པ་ནི་དམིགས་པ་དེ་གོམས་པས་ཤིན་སྦྱངས་སྐྱེ་བ་སོགས་དགོས་པ་འགྲུབ་ལུགས་ཀྱི་འབྲས་བུའི་སྒོ་ནས་བཞག་པའོ། །འདི་བཞི་ག་ཡང་དམིགས་པ་འོག་མ་རྣམས་ལས་ལོགས་ན་མེད་ཅིང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/LAM RIM CHEN MO_GREAT BOOK ON THE STEPS OF THE PATH\/_GREL PA_COMMENTARIES\/S6977I2.TXT","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":649,"text":"༄༅། །ཧཱུཾ་ཕཊ། ཨོཾ་བཛྲ་ཤྲིཾ་ཁ་ལཱི་ཧཱུཾ་ཧཱུཾ་ཕཊ། ཨོཾ་ཙུནྟ་ཧཱུཾ་ཧཱུཾ་ཕཊ། ཨོཾ་བྲི་ཀུ་ཊི་ཧཱུཾ་ཧཱུཾ་ཕཊ། ཨོཾ་མ་རི་ཙི་ཧཱུཾ་ཧཱུཾ་ཕཊ། ཨོཾ་པྲ་ཏྱ་ཀ་མཱ་ས་བྷེ་དེ་ན་ཥཥཊཿཨི་ཨུཏྟར་ཏྲི་ཤ་ཏ་བཛྲ་ཏི་ཐི་དེ་ཝཱི་ཧཱུཾ་ཧཱུཾ་ཕཊ། ཨོཾ་ཥད་ཏྲིཾ་ཤ་ཏ་པྲ་ཏིཙྪ་ཧཱུཾ་ཧཱུཾ་ཕཊ། ཨོཾ་བཛྲ་ཛ་ཡ་ཧཱུཾ་ཧཱུཾ་ཕཊ། ཨོཾ་བཛྲ་བི་ཛ་ཡ་ཧཱུཾ་ཧཱུཾ་ཕཊ། ཨོཾ་བཛྲ་པདམ་ཧཱུཾ་ཧཱུཾ་ཕཊ། ཨོཾ་བཛྲ་ཀརྐོ་ཊ་ཧཱུཾ་ཧཱུཾ་ཕཊ། ཨོཾ་བཛྲ་བ་སུ་ཀེ་ཧཱུཾ་ཧཱུཾ་ཕཊ། ཨོཾ་བཛྲ་ཤིཾ་ཁ་པཱ་ལ་ཧཱུཾ་ཧཱུཾ་ཕཊ། ཨོཾ་བཛྲ་ཨ་ནནྟཿ་ཧཱུཾ་ཧཱུཾ་ཕཊ། ཨོཾ་བཛྲ་ཀུ་ལི་ཀཿ་ཧཱུཾ་ཧཱུཾ་ཕཊ། ཨོཾ་བཛྲ་ཏཀྵ་ཀ་ཧཱུཾ་ཧཱུཾ་ཕཊ། ཨོཾ་བཛྲ་མཧཱ་པདམ་ཧཱུཾ་ཧཱུཾ་ཕཊ། ཨོཾ་ཤྭ་ན་སྱ་ཧཱུཾ་ཧཱུཾ་ཕཊ། ཨོཾ་ཤུ་ཀ་ར་སྱ་ཧཱུཾ་ཧཱུཾ་ཕཊ། ཨོཾ་བྱ་གྷྲ་སྱ་ཧཱུཾ་ཧཱུཾ་ཕཊ། ཨོཾ་ཛ་བུ་ཀཱ་སྱཱ་ཧཱུཾ་ཧཱུཾ་ཕཊ། ཨོཾ་ག་རུ་ཌ་སྱ་ཧཱུཾ་ཧཱུཾ་ཕཊ། ཨོཾ་ཨུ་ལུ་ཀ་སྱ་ཧཱུཾ་ཧཱུཾ་ཕཊ། ཨོཾ་གྲི་དྷ་སྱ་ཧཱུཾ་ཧཱུཾ་ཕཊ། ཨོཾ་ཀཱ་ཀཱ་སྱ་ཧཱུཾ་ཧཱུཾ་ཕཊ། ཨོཾ་བཛྲ་ཨཀྵི་ཧཱུཾ་ཧཱུཾ་ཕཊ། ཨོཾ་ནི་ལ་ཧཱུཾ་ཧཱུཾ་ཕཊ། ཨོཾ་སརྦ་བྷུ་ཏ་ཧཱུཾ་ཧཱུཾ་ཕཊ། ཨོཾ་བཛྲ་ཙཎྚ་ཧཱུཾ་ཧཱུཾ་ཕཊ། ཨོཾ་བཛྲ་སུརྱ་ཧཱུཾ་ཧཱུཾ་ཕཊ་ཨོཾ་བཛྲ་མཾ་ག་ལ་ཧཱུཾ་ཧཱུཾ་ཕཊ། ཨོཾ་བཛྲ་བུདྷ་ཧཱུཾ་ཧཱུཾ་ཕཊ། ཨོཾ་བཛྲ་བྲི་ཧ་ས་པ་ཏིཿ་ཧཱུཾ་ཧཱུཾ་ཕཊ། ཨོཾ་བཛྲ་ཤུ་ཀྲ་ཧཱུཾ་ཧཱུཾ་ཕཊ། ཨོཾ་བཛྲ་ཤ་ནེ་ཤྩ་རཿ་ཧཱུཾ་ཧཱུཾ་ཕཊ། ཨོཾ་བཛྲ་ཀེ་ཏུཿ་ཧཱུཾ་ཧཱུཾ་ཕཊ། ཨོཾ་རཱ་ཧཱུཿ་ཧཱུཾ་ཧཱུཾ་ཕཊ། ཨོཾ་བཛྲ་ཀཱ་ལ་ཨགནི་ཧཱུཾ་ཧཱུཾ་ཕཊ། ཨོཾ་བཛྲ་དྷྲུཾ་པཿ་ཧཱུཾ་ཧཱུཾ་ཕཊ། ཨོཾ་བཛྲ་ཨ་གསྟྱཿ་ཧཱུཾ་ཧཱུཾ་ཕཊ། ཨོཾ་སརྦ་ནཀྵ་ཏྲཿ་ཧཱུཾ་ཧཱུཾ་ཕཊ། ཨོཾ་དྭ་ད་ཤ་ར་པི་ཧཱུཾ་ཧཱུཾ་ཕཊ། ཨོཾ་ཤོ་ཊ་ཤ་ཀ་ལཿ་ཧཱུཾ་ཧཱུཾ་ཕཊ། ཨོཾ་ད་ཤ་དི་ཀ་པཱ་ལ་ཧཱུཾ་ཧཱུཾ་ཕཊ། ཨོཾ་བཛྲ་ནནྟི་ཀ་ཤྭཱ་ར་ཧཱུཾ་ཧཱུཾ་ཕཊ། ཨོཾ་བཛྲ་མཧཱ་ཀཱ་ལ་ཧཱུཾ་ཧཱུཾ་ཕཊ། ཨོཾ་བཛྲ་གྷཎྚ་ཀ་ར་ནཿ་ཧཱུཾ་ཧཱུཾ་ཕཊ། ཨོཾ་བཛྲ་བྷྲིཾ་གི་ཎི་ཧཱུཾ་ཧཱུཾ་ཕཊ། ཨོཾ་སརྦ་ཀྵེ་ཏྲ་བཱ་ལ་ཧཱུཾ་ཧཱུཾ་ཕཊ། ཨོཾ་སརྦ་དུ་ཏཱི་ཧཱུཾ་ཧཱུཾ་ཕཊ། ཨོཾ་ཧ་རི་ཀེ་ཧཱུཾ་ཧཱུཾ་ཕཊ། ཨོཾ་སརྦ་སིདྡྷིཿ་ཧཱུཾ་ཧཱུཾ་ཕཊ། ཨོཾ་དྷརྨ་ཙཀྲཿ་ཧཱུཾ་ཧཱུཾ་ཕཊ། ཨོཾ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/DUS _KHOR_WHEEL OF TIME (KALACHAKRA)\/DBANG_EMPOWERMENT (ABHISHEKA)\/s12249e.txt","subfolder":"DBANG_EMPOWERMENT (ABHISHEKA)","origin":"Autochthonous","scripture_category":null,"reference":null},"SCCT_class":null}
{"id":650,"text":"༄༅། །སྐད་ཅིག་མ་གཉིས་པའི་སྦྱོར་བའི་རང་བཞིན་ཡིན་ཏེ། ཞེས་པ་དྲངས་ནས། དེ་ལ་མཉམ་བཞག་ཡེ་ཤེས་མི་དགོས་པར་གསུངས་སོ། །རྣམ་སྨིན་དང་དེ་མིན་པའི་དོན་ལ་འདོད་ཚུལ་གསུམ་ལས། དང་པོ་ཚགས་གསལ་དུས་ཐོབ་མ་ཐོབ་ལ་བཤད་པ་གསེར་ཕྲེང་ལྟར་ཆོས་ཉིད་ལ་བྱེད་ན་ཆོས་ཉིད་དབྱེར་མེད་པས་ས་དང་པོའི་ཆོས་ཉིད་ཀྱང་མ་སྨིན་པར་བཞག་དགོས་ལ་ཆོས་ཅན་ལ་བྱེད་ནས་མ་ཐོབ་པར་ཟག་མེད་ཀྱི་ཡོན་ཏན་མེད་པས་སོ། ། གཉིས་པ་རྟོགས་དཀར་ཕྱི་དོན་གྱི་རྒྱུས་བྱས་པའི་ཟག་མེད་ལམ་བདེན་མ་སྨིན་པ་དང་འཚང་རྒྱ་བའི་འབྲས་བུ་སྟེར་བར་ཕྱོགས་པའི་ཟག་མེད་སྨིན་པར་བྱས་པ་གསེར་ཕྲེང་དུ་ཟག་མེད་ལམ་བདེན་ལ་སྨིན་པའི་དོན་མེད་པའི་རྒྱུ་མཚན་སྨྲ་དགོས། ཞེས་པ། ཡིག་ཆར། དེ་རྣམ་པར་སྨིན་པ་དང་རྣམ་པར་སྨིན་པ་མ་ཡིན་པའི་དོན་མ་ཡིན་པའི་ཕྱིར། ཞེས་གོང་དུ་ཁ་ཅིག་རྒྱུ་རྐྱེན་གྱིས་འདུ་མ་བྱས་པའི་རྣམ་པར་སྨིན་པ་མ་ཡིན་པ་དང་དེ་ལས་ལྡོག་པ་རྣམ་པར་སྨིན་པ་དང་ཞེས་པས་དེའི་དོན་མིན་པར་གསུངས་སོ། །གསུམ་པ་བོད་སྔ་མ་རྣམས་ས་དང་པོ་ནས་བདུན་པའི་བར་གྱི་སྦྱིན་སོགས་རྣམ་པར་མ་སྨིན་པ་དང་། ས་བརྒྱད་པ་ཡན་གྱི་དེ་རྣམ་པར་སྨིན་པ་ཟེར་བ། འདིའི་རྣམ་པར་སྨིན་པ་མ་ཡིན་པ་མཚན་དཔེ་སོགས་ཡོད་ཀྱང་དེ་ས་བདུན་པ་མན་ན་མེད་པས་ཞེས་གསུམ་ཀ་བཀག་གོ་།ཉ་ཊིཀ་ལས། ལས་ཉོན་གྱི་རྣམ་སྨིན་མིན་པའི་སངས་རྒྱས་པའི་ཟག་མེད་ཅེས་སྦྱར་རོ། ཞེས་གསུངས་པ་སྤྱིར་ས་བདུན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/GUNG THANG BLO GROS RGYA MTSO_GUNGTANG LODRU GYATSO\/MTHA_ DPYOD_DIALECTIC ANALYSIS\/s00973e.txt","subfolder":"MTHA_ DPYOD_DIALECTIC ANALYSIS","origin":"Autochthonous","scripture_category":null,"reference":null},"SCCT_class":null}
{"id":651,"text":"ལྔར་འགྱུར་བས་ཇི་ལྟར་ཞེ་ན། རྣམ་སྨིན་སྐྱེས་དབྱེ་བཞིར་འཇོག་པ་ལས་བཞིའི་གྲངས་སུ་འདྲེན་པ་མ་ཡིན་ལ། རྒྱུ་བཞི་ཞེས་པ་ནི་རྩ་བར། སྐྲག་གནོད་མ་མཉམ་མྱ་ངན་གྱིས། །ཞེས་གསུངས་པས་མི་མ་ཡིན་གྱིས་སྐྲག་པར་བྱེད་པ་སོགས་ཕྲལ་གྱི་རྒྱུའམ་རྐྱེན་བཞི་ལ་བྱེད་པ་ཡིན་ཅིང་། དེའི་རྒྱུ་མཚན་ཡང་སྔར་གནས་གཉིས་པའི་སྐབས་སུ་བཤད་པ་ལྟར་ཕྲལ་རྐྱེན་གྱིས་བསྐྱེད་པར་བཤད་པའི་ནད་དང་སེམས་སྨྱོ་བ་ལ་སོགས་པ་སྨན་དང་སྔགས་སོགས་ཀྱི་ཞི་བར་བྱེད་ནུས་པ་དེ་དག་ཀྱང་ལས་གང་ཡང་རུང་བ་ཞིག་བསཌ་པའི་རྣམ་སྨིན་ལས་སྐྱེས་པ་ཡིན་པ་ལས། ལས་སྔོན་དུ་མ་སོང་བར་ཕྲལ་རྐྱེན་འབའ་ཞིག་གིས་བསྐྱེད་པ་མིན་པས་ན་རྣམ་སྨིན་སྐྱེས་དབྱེ་གཞིར་བྱས་ནས། དེ་སློང་བྱེད་ཕྲལ་གྱི་རྒྱུ་བཞི་ཡོད་དོ་ཞེས་སྟོན་པ་སྟེ། དེ་ལྟར་ཡིན་པ་ཡང་། ཆོས་མངོན་རིན་ཆེན་འདྲེན་པའི་ཤིང་རྟ་ལས། གཡེངས་པའི་སེམས་ཆོས་ཅན། རྒྱུ་ཡོད་དེ། ལས་ཀྱི་རྣམ་སྨིན་ལས་སྐྱེས་པའི་ཕྱིར། དེ་ཆོས་ཅན། རྒྱུ་བཞི་ཡོད་དེ། མི་མ་ཡིན་གྱིས་སྐྲག་པར་བྱས་པ་དང་། གནོད་པ་བྱས་པ་དང་། རླུང་མཁྲིས་བད་ཀན་མ་མཉམ་པར་འཁྲུག་པ་དང་། མྱ་ངན་གྱིས་གཟིར་བ་ལས་སྐྱེས་པའི་ཕྱིར། ཞེས་རྣམ་སྨིན་སྐྱེས་དབྱེ་གཞིར་བྱས་ནས། དེ་ལ་ཡང་རྒྱུ་བཞི་ཡོད་པར་གསུངས་པའི་ཕྱིར། ཡང་། གཞུང་འདིའི་གོང་འོག་ཕལ་མོ་ཆེར་རྣམ་སྨིན་སྐྱེས་དང་རྣམ་སྨིན་དོན་གཅིག་ཏུ་གསུངས་མོད་ཀྱང་། སྐབས་འདིར་གཡེང་བའི་སེམས་སམ་སྨྱོ་བའི་སེམས་ལ་རྣམ་སྨིན་སྐྱེས་སུ་གསུངས་པ་ནི། ལས་ཀྱི་རྣམ་སྨིན་དེ་རྒྱུ་དང་། སྨྱོ་བའི་སེམས་ནི་དེ་ལས་སྐྱེས་པ་ལ་དགོངས་པ་ལས་རྣམ་སྨིན་དངོས་ཡིན་པར་བསྟན་པ་མ་ཡིན་ཏེ། འགྲེལ་པ་མངོན་པའི་རྒྱན་ལས། གལ་ཏེ་ཡིད་ཀྱི་རྣམ་ཤེས་ལ་སེམས་གཡེངས་པ་ཡོད་ལ། དེ་ཡང་ལས་ཀྱི་རྣམ་སྨིན་ལས་སྐྱེས་པ་ཡིན་ན། དེ་ལྟ་ན། སེམས་ཀྱི་ཚོར་བ་མི་དགེ་བའི་ལས་ཀྱི་རྣམ་སྨིན་དུ་འགྱུར་རོ། །ཞེ་ན། མི་འགྱུར་ཏེ། མི་དགེ་བའི་ལས་ཀྱིས་ནི་ལས་ལས་སྐྱེས་པའི་འབྱུང་བ་རྣམས་འཁྲུག་ལ། འབྱུང་བ་འཁྲུགས་པས་སེམས་འཁྲུགས་ཤིང་གཡེངས་པར་གྱུར་བའི་ཕྱིར་རོ། །དེས་ན་འབྱུང་བ་རྣམས་ནི་ལས་མི་དགེ་བ་ལས་སྐྱེས་པའི་རྣམ་སྨིན་ཡིན་ལ། སེམས་གཡེངས་པ་ནི་འབྱུང་བ་རྣམ་སྨིན་དེ་དག་ལས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/RGYAL DBANG BLO BZANG _PHRIN LAS RNAM RGYAL_GYALWANG LOBSANG TRINLE NAMGYAL\/s00044m4.txt","subfolder":"RGYAL DBANG BLO BZANG _PHRIN LAS RNAM RGYAL_GYALWANG LOBSANG TRINLE NAMGYAL","origin":"Autochthonous","scripture_category":null,"reference":null},"SCCT_class":null}
{"id":652,"text":"༄༅། །རྣམ་པར་བརྟག་པར་བྱ་བའམ། གཞན་ལ་སྦྱིན་པར་བྱ་བའོ། །བྱིན་གྱིས་རློབ་པར་མི་བྱེད་དམ། གཏོང་བར་མི་བྱེད་དམ། རྣམ་པར་རྟོག་པར་མི་བྱེད་དམ། གཞན་ལ་སྦྱིན་པར་མི་བྱེད་ན། ཉི་མ་བཅུ་གཅིག་པའི་སྐྱ་རེངས་ཤར་ན། སྤང་བའི་ལྟུང་བྱེད་དུ་འགྱུར་རོ། །དགེ་སློང་གིས་ཚེས་ལ་ལྷུང་བཟེད་མང་པོ་རྙེད་ན། དགེ་སློང་དེས་ལྷུང་བཟེད་དེ་དག་ཞག་བཅུ་པོ་དེ་ཉིད་ཀྱི་ནང་དུ་བྱིན་གྱིས་བརླབ་པར་བྱ་བའམ། གཏང་བར་བྱ་བའམ། རྣམ་པར་བརྟག་པར་བྱ་བའམ། གཞན་ལ་སྦྱིན་པར་བྱའོ། །བྱིན་གྱིས་རློབ་པར་མི་བྱེད་དམ། གཏོང་བར་མི་བྱེད་དམ། རྣམ་པར་རྟོག་པར་མི་བྱེད་དམ། གཞན་ལ་སྦྱིན་པར་མི་བྱེད་ན། ཉི་མ་བཅུ་གཅིག་པའི་སྐྱ་རེངས་ཤར་ན་སྤང་བའི་ལྟུང་བྱེད་དུ་འགྱུར་རོ། །ཚེས་ལ་ལྷུང་བཟེད་མང་པོ་མ་རྙེད་ཀྱང་། ཚེས་གཉིས་སམ། ཚེས་གསུམ་མམ། ཚེས་དགུའམ། ཚེས་བཅུ་ཚུན་ཆད་ཀྱིས་ལྷུང་བཟེད་མང་པོ་རྙེད་ན། དགེ་སློང་དེས་ལྷུང་བཟེད་དེ་ཞག་བཅུ་པོ་དེ་ཉིད་ཀྱི་ནང་དུ་བྱིན་གྱིས་བརླབ་པར་བྱ་བའམ་གཏང་བར་བྱ་བའམ། རྣམ་པར་བརྟག་པར་བྱ་བའམ། གཞན་ལ་སྦྱིན་པར་བྱའོ། །བྱིན་གྱིས་རློབ་པར་མི་བྱེད་དམ། གཏོང་བར་མི་བྱེད་དམ། རྣམ་པར་རྟོག་པར་མི་བྱེད་དམ། གཞན་ལ་སྦྱིན་པར་མི་བྱེད་ན། ཉི་མ་བཅུ་གཅིག་པའི་སྐྱ་རེངས་ཤར་ན། སྤང་བའི་ལྟུང་བྱེད་དུ་འགྱུར་རོ། །དགེ་སློང་གིས་ཚེས་ལ་ལྷུང་བཟེད་མང་པོ་དག་ཅིག་རྙེད་ཅིང་། དེས་ཚེས་གཉིས་ལ་ཡང་གཞན་མང་པོ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E2INC__DUL BA RNAM PAR _BYED PA 2_The Divisions of Vowed Morality, Part 2 (Vinaya Vibhaṃga 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":653,"text":"པར་གྱིས། །རིགས་པས་བརྟགས་ན་བདེན་མ་ཡིན། །དེ་ལས་གཞན་དུ་བདེན་པ་ཡིན། །དེས་ན་གཅིག་ལ་བདེན་ཉིད་དང་། །མི་བདེན་པར་ནི་ཇི་ལྟར་འགལ། །རིགས་པས་བརྟགས་ན་དངོས་མ་ཡིན། །དེ་ལས་གཞན་དུ་དངོས་པོ་ཡིན། །དེས་ན་གཅིག་ལ་དངོས་པོ་དང་། །དངོས་པོ་མེད་པ་ཇི་ལྟར་འགལ། །བར་སྐབས་ཀྱི་ཚིགས་སུ་བཅད་པ་དག་གོ། །དེ་ལྟར་ཡིན་ན་ཡང་། དམ་པའི་དོན་དུ་མ་སྐྱེས་པ། །ཚིག་དོན་འདི་ནི་རིགས་པ་ཡི། །རྗེས་སུ་འབྲངས་ན་སྐྱེ་བ་མེད། །གཞན་ལའང་དེ་བཞིན་སྦྱར་བར་གྱིས། །ཇི་ལྟར་འདི་སྦྱར་བ་དེ་བཞིན་དུ་ཡང་དག་པར་ན་མེད་དོ། །ཡང་དག་པར་ན་སྟོང་ངོ་ཞེས་བྱ་བ་ལ་སོགས་པ་འདི་དག་ལ་ཡང་རིགས་པའི་ལམ་གྱི་རྗེས་སུ་འབྲངས་ན་ཡོད་པ་མ་ཡིན་ཞིང་དེ་དག་ལ་སྟོང་པ་ཉིད་མ་ཡིན་པ་མེད་ཅེས་བྱ་བ་ལ་སོགས་པ་སྦྱར་བར་བྱའོ། །ཕ་རོལ་རྣམས་ཀྱིས་དངོས་རྣམས་ཀྱི། །སྐྱེ་སོགས་རིགས་ལམ་བརྟེན་པ་ཅན། །འདོད་པ་དག་ནི་འགོག་བྱེད་དེ། །དེས་ན་འདི་ལ་ཅི་ཞིག་གནོད། །བར་སྐབས་ཀྱི་ཚིགས་སུ་བཅད་པ་དག་གོ། །དེ་ཉིད་ཀྱི་ཕྱིར། ཀུན་རྫོབ་དེ་བཞིན་ཉིད་གང་ཡིན། །དེ་ཉིད་དམ་པའི་དོན་གྱིས་བཞེད། །ཅིའི་ཕྱིར་ཞེ་ན། ཐ་དད་མིན་ཕྱིར། ཀུན་རྫོབ་དང་དོན་དམ་པ་གཉིས་ཞེས་བྱ་བ་ལྷག་མའོ༑ །རིགས་དེ་ཡང་། ཇི་ལྟར་སྣང་བ་བཞིན་དུ་གནས། །རིགས་པ་ཡང་ཇི་ལྟར་སྣང་བའི་ངོ་བོ་ཡིན་པའི་ཕྱིར་ཀུན་རྫོབ་ཁོ་ན་ཡིན་ཏེ། རིགས་པ་ནི་གཞན་དུ་མི་འཇུག་གོ། །འདི་ལྟར། རྒོལ་བ་གཉི་གའི་ཤེས་པ་ལ། །ཇི་ཙམ་སྣང་བའི་ཆ་ཡོད་པ། །དེ་ཙམ་དེ་ལ་བརྟེན་ནས་ནི། །ཆོས་ཅན་ཆོས་ལ་སོགས་པར་རྟོག་།དེ་ཚེ་རྗེས་སུ་དཔག་པ་འབྱུང་། །གང་གི་ཚེ་ན་གཞན་ན་མིན། །དེ་བས་རིགས་པ་སྨྲ་བ་རྣམས། །དེ་སྐད་སྨྲ་ལ་སུ་ཞིག་འགོག་།རྗེས་སུ་དཔག་པ་དང་རྗེས་སུ་དཔག་པར་བྱ་བ་འདི་ཐ་སྙད་ཀྱི་རྒོལ་བ་དང་། ཕྱིར་རྒོལ་བ་དག་གི་བློའི་བདག་ཉིད་ལ་སྣང་བའི་ཆོས་ཅན་དང་ཆོས་དང་དཔེ་ཉིད་དུ་རྣམ་པར་གཞག་པར་འབྱུང་གི། །ཆོས་ཅན་དང་ཆོས་ལ་སོགས་པ་གཉི་ག་ལ་མ་གྲུབ་པ་ཉིད་ཀྱིས་རྗེས་སུ་དཔག་པ་འབྱུང་བ་མི་རུང་བའི་ཕྱིར་གཞན་ན་ནི་མ་ཡིན་ཏེ། གཞུང་ལུགས་ཐ་དད་པ་ལ་གནས་པ་རྣམས་ནི་གང་ལ་ཡང་བློ་མཚུངས་པ་ཉིད་མེད་པའི་ཕྱིར་རོ། །ཆོས་ཅན་དེ་ལྟ་བུ་ལ་གནས་པ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3882E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":654,"text":"གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །དེ་བཞིན་གཤེགས་པའི་སྟོབས་རྣམ་པར་དག་པས་ཚོར་བ་རྣམ་པར་དག་པ། ཚོར་བ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན་དེ་བཞིན་གཤེགས་པའི་སྟོབས་རྣམ་པར་དག་པ་དང་། ཚོར་བ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱ་མེད་སོ་སོ་མ་ཡིན་ཐ་མི་དད་དོ། །དེ་བཞིན་གཤེགས་པའི་སྟོབས་རྣམ་པར་དག་པས་འདུ་ཤེས་རྣམ་པར་དག་པ། འདུ་ཤེས་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན་དེ་བཞིན་གཤེགས་པའི་སྟོབས་རྣམ་པར་དག་པ་དང་། འདུ་ཤེས་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །དེ་བཞིན་གཤེགས་པའི་སྟོབས་རྣམ་པར་དག་པས་འདུ་བྱེད་རྣམ་པར་དག་པ། འདུ་བྱེད་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན་དེ་བཞིན་གཤེགས་པའི་སྟོབས་རྣམ་པར་དག་པ་དང་། འདུ་བྱེད་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །དེ་བཞིན་གཤེགས་པའི་སྟོབས་རྣམ་པར་དག་པས་རྣམ་པར་ཤེས་པ་རྣམ་པར་དག་པ། རྣམ་པར་ཤེས་པ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E8INC_SHES RAB KYI PHA ROL TU PHYIN PA STONG PHRAG BRGYA PA 8_The Perfection of Wisdom in 100,000 Lines, Part 8 (Ṣatasāhasrikā Prajña Pāramitā 8).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":655,"text":"དག་པར་མཉེས་པར་བྱས་ནས་ཞེས་བྱ་བ་ལ་སོགས་པ་ལ་འདིའི་དོན་འདི་ཡིན་ཏེ། འདིར་བཤད་པས་བདག་བྱིན་གྱིས་བརླབ་པའི་རིམ་པའི་མན་ངག་སྔོན་ཐོས་པ་དེ་ནི་སློབ་མ་ལ་བཤད་པས་དེ་ལྷག་པར་རྟོགས་པར་འདོད་པའི་རྡོ་རྗེ་སློབ་དཔོན་ཡང་དག་པར་མཉེས་པར་བྱས་ནས་ཞེས་སྤྲེལ་ལོ། །དེའི་འོག་ཏུ་ཞེས་པ་ནི་བསྙེན་བཀུར་བ་དེ་ལ་ཡང་དག་པར་མཉེས་པར་བྱས་པ་ལས་བླ་མ་ཡང་དག་པར་དགའ་བར་འགྱུར་རོ། །བླ་མ་ལ་རབ་ཏུ་དད་པ་དང་ཡང་དག་མགུ་བའི་ཆེད་དུ་ཞེས་པའོ། །སླར་ཡང་འདོད་པ་ལྔ་ལ་ཉེ་བར་ལོངས་སྤྱོད་པས་འཁོར་ལོའི་དབུས་སུ་བླ་མ་ལ་མངོན་པར་དང་བར་བྱའོ་ཞེས་གསུངས་པ། ཚོགས་ཀྱི་མཆོད་པ་ཆེན་པོ་ཞེས་བྱ་བ་ལ་སོགས་པའི་གཞུང་གིས་སོ། །དེའི་བར་མ་ཆད་པར་ཞེས་བྱ་བ་ལ་སོགས་པ་ནི་འདོད་པ་ལྔ་ལ་ཉེ་པར་ལོངས་སྤྱོད་པའི་བར་མ་ཆད་པར་རོ། །བླ་མའི་ཞལ་སྔ་ནས་ནི་བླ་མ་བརྒྱུད་པའི་ཞལ་སྔ་ནས་གསུངས་པ་ལས་བླ་མས་ཐོབ་པ་རབ་ཏུ་ཐོབ་པའི་བདག་བྱིན་གྱིས་བརླབ་པའི་མན་ངག་དེ་སློབ་མའི་ཆེད་དུ་བསྟན་པར་བྱའོ། །དེ་ལྟ་མོད་ཀྱི་རིམ་པ་ཅིས་ཤེ་ན། དེའི་འོག་ཏུ་ཞེས་བྱ་བ་ལ་སོགས་པ་ལ་ཕྲེང་བ་དང་ཆུ་ལ་སོགས་པ་འདི་རྣམས་དང་བཅས་པའི་གསང་བའི་དབང་བསྐུང་བའི་མཐར་ཐུག་པ་ཐོས་པའི་ཕྱི་ནས་འདིའི་དབང་བསྐུར་བ་གཉིས་པ་འཆད་བཞིན་པའི་ཤེས་རབ་ཀྱི་དབང་བསྐུར་བ་ཡང་རྡོ་རྗེ་ནོར་བུར་དེ་ཁོ་ན་ཉིད་སོ་སོར་བསྟན་པར་བྱའོ། །རྡོ་རྗེ་སློབ་དཔོན་ཅི་ལས་ཤེ་ན་དབང་བསྐུར་ནས་དེ་ཉིད་སོ་སོར་བསྟན་པར་བྱའོ་ཞེས་པའི་གསུངས་ལས་སོ་ཞེས་ཡོངས་སུ་བཤད་པ་འདི་ཡང་འདི་ཉིད་ཀྱིས་འཆད་བཞིན་པའི་མངོན་པར་བྱང་ཆུབ་པའི་རིམ་པས་རྗེས་སུ་འཇུག་པས་རྗེས་སུ་རྟོགས་པར་བྱའོ། །སོ་སོར་སྟེན་པར་བྱེད་པ་ནི་ལས་ཀྱི་ཕྱག་རྒྱ་ཁོ་ན་ལའོ། །དགོངས་པ་བླ་ན་མེད་པར་གསུངས་པ་ཡང་། སྒྱུ་མ་རྣམས་ནི་ཐམས་ཅད་ཀྱིའང་། །བུད་མེད་སྒྱུ་མ་ཉིད་ཁྱད་འཕགས། །ཡེ་ཤེས་གསུམ་གྱི་རབ་དབྱེ་འདི། །འདི་ཉིད་ལ་ནི་གསལ་བར་མཚོན། །ཞེས་སོ། །དེའི་ཕྱིར་སློབ་དཔོན་གྱི་དབང་བསྐུར་བ་སྣོས་པས་ཡེ་ཤེས་བསྟན་ཏོ། །འདི་ནི་སྣང་བའི་ཡེ་ཤེས་ཀྱི་གཉེན་པོའོ། །གསང་བའི་དབང་བསྐུར་བ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1813E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":656,"text":"༄༅། །གནས་པའང་ཡོད། བསྐལ་པར་གནས་ལ་དགེ་འདུན་གྱི་དབྱེན་མ་བྱས་པའང་ཡོད། དགེ་འདུན་གྱི་དབྱེན་ཡང་བྱས་ལ་བསྐལ་པར་གནས་པའང་ཡོད། དགེ་འདུན་གྱི་དབྱེན་ཡང་མི་བྱེད་ལ་བསྐལ་པར་མི་གནས་པ་ཡང་ཡོད་དོ། །དགེ་འདུན་གྱི་དབྱེན་བྱས་ལ་བསྐལ་པར་མི་གནས་པ་གང་ཞེ་ན། གང་གིས་ཆོས་བཞིན་དུ་འདུ་ཤེས་པས་དགེ་འདུན་ཕྱེ་བར་གྱུར་པ་དེ་ནི་དགེ་འདུན་ཕྱེ་ལ་བསྐལ་པར་མི་གནས་པའོ། །བསྐལ་པར་གནས་ལ་དགེ་འདུན་མ་བྱེ་བ་གང་ཞེ་ན། ཀླུའི་རྒྱལ་པོ་ཤུགས་ལྡན་དང་། ཀླུའི་རྒྱལ་པོ་ཤིན་ཏུ་གནས་པ་དང་། ཀླུའི་རྒྱལ་པོ་ཡིད་དུ་འོང་བ་དང་། ཀླུའི་རྒྱལ་པོ་དགའ་བོ་དང་། བསྙེན་དགའ་བོ་དང་། ལ་བ་ཅན་དང་། རྟ་བཟང་དང་། གཤིན་རྗེའི་རྒྱལ་པོ་དང་། ཚངས་རིས་ཀྱི་ལྷ་དང་། འདི་དག་ནི་བསྐལ་པར་གནས་པ་སྟེ། དགེ་འདུན་གྱི་དབྱེན་མ་བྱས་སོ། །དགེ་འདུན་འབྱེད་པའང་ཡིན་ལ་བསྐལ་པར་གནས་པ་གང་ཞེ་ན། ལྷས་སྦྱིན་ཡིན་ཏེ། འདི་ནི་དགེ་འདུན་འབྱེད་པའང་ཡིན་ལ་བསྐལ་པར་གནས་པའང་ཡིན་ནོ། །དགེ་འདུན་འབྱེད་པ་ཡང་མ་ཡིན་ལ་བསྐལ་པར་གནས་པ་ཡང་མ་ཡིན་པ་གང་ཞེ་ན། རྣམ་པ་འདི་དག་མ་གཏོགས་པའོ། །གང་ཅུང་ཟད་དགེ་འདུན་གྱི་དབྱེན་བགྱིས་པ་དེ་ཐམས་ཅད་བསྐལ་པར་གནས་པའི་ཁ་ན་མ་ཐོ་བར་འགྱུར་རམ། གང་བསྐལ་པར་གནས་པའི་ཁ་ན་མ་ཐོ་བར་གྱུར་བ་དེ་ཐམས་ཅད་དགེ་འདུན་གྱི་དབྱེན་བགྱིས་པ་ལགས་སམ། དགེ་འདུན་གྱི་དབྱེན་བྱས་ལ་བསྐལ་པར་གནས་པའི་ཁ་ན་མ་ཐོ་བར་མི་འགྱུར་བའང་ཡོད། བསྐལ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00007EB2__DUL BA GZHUNG DAM PA 2_The Perfect Classic on Vowed Morality, Part 2 (Vinaya Uttara Grantha B, 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":657,"text":"ཀྱི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པའི་སྔོན་གྱི་མཐའ་མི་དམིགས། ཕྱི་མའི་མཐའ་མི་དམིགས། དབུས་མི་དམིགས་ཏེ། སྟོང་པ་ཉིད་ལ་མཐའམ་དབུས་མི་དམིགས་སོ། །ཚེ་དང་ལྡན་པ་ཤཱ་རདྭ་ཏིའི་བུ། རྣམ་གྲངས་དེས་ན་ཤེས་རབ་ཀྱི་ཕ་རོལ་ཏུ་ཕྱིན་པ་ཀུན་ཏུ་མཐའ་ཡས་པའི་ཕྱིར་བྱང་ཆུབ་སེམས་དཔའ་ཀུན་ཏུ་མཐའ་ཡས་པར་རིག་པར་བྱའོ།། །།ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ། །བམ་པོ་བརྒྱད་ཅུ་པ། །གང་ཡང་འདི་སྐད་དུ་ཅིའི་ཕྱིར་ན། ནང་སྟོང་པ་ཉིད་ཀུན་ཏུ་མཐའ་ཡས་པའི་ཕྱིར་བྱང་ཆུབ་སེམས་དཔའ་ཀུན་ཏུ་མཐའ་ཡས་པར་རིག་པར་བྱ་ཞེས་ཟེར་བ་ནི། ཚེ་དང་ལྡན་པ་ཤཱ་རདྭ་ཏིའི་བུ། ནང་སྟོང་པ་ཉིད་ནི་ནམ་མཁའ་དང་མཉམ་པ་སྟེ། དེ་ཅིའི་ཕྱིར་ཞེ་ན། འདི་ལྟར་དཔེར་ན་ནམ་མཁའ་ལ་ནི་སྔོན་གྱི་མཐའ་མི་དམིགས། ཕྱི་མའི་མཐའ་མི་དམིགས། །དབུས་མི་དམིགས་ཏེ། མཐའ་ཡས་ཀུན་ཏུ་མཐའ་ཡས་པའི་ཕྱིར་ནམ་མཁའ་ཞེས་མིང་དུ་བརྗོད་དོ། །ཚེ་དང་ལྡན་པ་ཤཱ་རདྭ་ཏིའི་བུ། དེ་བཞིན་དུ་ནང་སྟོང་པ་ཉིད་ཀྱི་ཕྱིར། ནང་སྟོང་པ་ཉིད་ཀྱི་སྔོན་གྱི་མཐའ་མི་དམིགས། ཕྱི་མའི་མཐའ་མི་དམིགས། དབུས་མི་དམིགས་ཏེ། སྟོང་པ་ཉིད་ལ་མཐའམ་དབུས་མི་དམིགས་སོ། །ཚེ་དང་ལྡན་པ་ཤཱ་རདྭ་ཏིའི་བུ། རྣམ་གྲངས་དེས་ན། ནང་སྟོང་པ་ཉིད་ཀུན་ཏུ་མཐའ་ཡས་པའི་ཕྱིར་བྱང་ཆུབ་སེམས་དཔའ་ཀུན་ཏུ་མཐའ་ཡས་པར་རིག་པར་བྱའོ། །གང་ཡང་འདི་སྐད","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E4INC_SHES RAB KYI PHA ROL TU PHYIN PA STONG PHRAG BRGYA PA 4_The Perfection of Wisdom in 100,000 Lines, Part 4 (Ṣatasāhasrikā Prajña Pāramitā 4).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":658,"text":"བ་ན་རྟག་ཏུ་དེ་དང་དེར་འཁྱམ་པ་ལ་རང་གི་འདོད་པས་ལྷ་དང་མི་ལ་སོགས་པའི་འགྲོ་བར་འགྲོ་བ་ནམ་ཡང་ཡོད་པ་མ་ཡིན་ནོ། །ཡང་གང་ལ་རང་གི་འདོད་པས་དོང་ཞིང་འགྲོ་བ་ཡོད་པ་མ་ཡིན་པ་དེ་རང་དབང་མ་ཡིན་པར་གྱུར་ནས་གལ་ཏེ་རང་དབང་ཅན་ལྟར་མི་འཇིགས་པར་འགྱུར་བ་ན་ནི་དེ་ལས་ཆེས་རྨོངས་པ་གཞན་སུ་ཞིག་ཡོད་དེ། བློ་དང་ལྡན་པ་ནི་གཞན་དབང་དུ་གྱུར་པ་དང་འཇིགས་པ་མེད་པར་མི་འགྱུར་རོ། །ལས་དང་ཉོན་མོངས་པ་ལ་རག་ལས་ཏེ་འགྲོ་ཞིང་གཤེད་དུ་འགྲོའོ་སྙམ་སྟེ་འགྲོ་བའི་ཁྱད་པར་ངེས་པར་མ་ཟིན་པ་འདིས་ནི་ཉིན་མཚན་ཕྱེད་པར་སྐྱོ་བར་བྱ་བར་རིགས་སོ། །ཀླུང་འབོགས་པའི་ཤིང་དང་མནའ་མ་སར་པ་བཞིན་ནོ། །ཇི་ལྟར་ཀླུང་བྲུག་པའི་ཤིང་ལ་རང་འདོད་ཀྱིས་འགྲོ་བ་མེད་པ་དང་། ཡང་ཇི་ལྟར་གྱོས་པོ་ལ་སོགས་པ་རྣམས་ཀྱི་དབང་དུ་གྱུར་པ་ཉིད་ཀྱི་ཕྱིར་མནའ་མ་སར་པ་རྟག་ཏུ་རང་དབང་མ་ཡིན་པར་གྱུར་པ་དེ་བཞིན་དུ་བྱིས་པ་སོ་སོའི་སྐྱེ་བོ་རྣམས་ཀྱི་རྟག་ཏུ་རང་དབང་མེད་པ་ཡིན་ཏེ། རང་གི་ལས་ལ་རག་ལས་ཏེ་འགྲོ་བའི་ཕྱིར་རོ། །འདིར་བཤད་པ། འཁོར་བར་འཁོར་བའི་སྐྱེ་བོ་ལ། །འགྲོ་གང་ལས་དབང་གིས་འགྱུར་བ། །དེའི་ཕྱིར་ཅི་ནས་འགྲོ་བར་ནི། །འགྱུར་བ་མིན་པར་ལས་གཅད་བྱ། །འདིར་སྨྲས་པ། འདིའི་བདེ་བས་ཕྲོགས་པའི་ཕྱིར་འགྲོ་བ་གཅོད་པར་མི་ནུས་ཀྱི་མ་འོངས་པའི་སྐྱེ་བ་ལ་ནི་སྦྱར་བར་བྱའོ། །བཤད་པར་བྱ་སྟེ། མ་འོངས་ཐ་མ་ཡོད་མིན་ཞིང་། །ཀུན་ཚེའང་སོ་སོའི་སྐྱེ་བོ་སྐྱེ། །ཁྱོད་འདས་ཇི་ལྟར་དེ་བཞིན་དུ། །དེ་ཡང་མི་འགྱུར་དེ་ལྟར་བྱོས། །མ་འོངས་པའི་དུས་ལ་མཐའ་མེད་ལ་འདས་པ་ཡང་དེ་བཞིན་དུ་ཡིན་ཞིང་ཁྱོད་ཀྱང་འདས་པའི་དུས་ཐམས་ཅད་དུ་སོ་སོའི་སྐྱེ་བོ་ཞིག་སྟེ། ཁྱོད་ཀྱིས་འདས་པའི་དུས་ཇི་ལྟར་དོན་མེད་པར་གྱུར་པ་དེ་བཞིན་དུ་མ་འོངས་པ་ཡང་མི་འགྱུར་བ་དེ་ལྟར་གྱིས་ཤིག་།ཉོན་མོངས་པ་ཉེ་བར་ཞི་བར་མ་མྱོང་བཞིན་དུ་ཁྱོད་ཀྱིས་འདས་པའི་དུས་སོང་སྟེ། དེའི་ཕྱིར་ད་ལྟར་ཡང་ཇི་ལྟར་སྲིད་པ་འདི་མཐར་གྱུར་པ་དེ་ལྟར་འབད་པར་བྱའོ། །ཇི་སྐད་དུ་འཕགས་པ་སྡོང་པོ་བཀོད་པའི་མདོ་ལས། ཁྱོད་ཀྱི་འདོད་རྒྱུས་དོན་མེད་ཆུད་གསན་པའི། །ལུས་ཀྱི་སྔོན་གྱི་མཐའ་གང་དྲན་བྱ་སྟེ། །དེ་རིང་བྱང་ཆུབ་ཡོངས་ཚོལ་བརྟུལ་ཞུགས་དང་།","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3865E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":659,"text":"བྱས་ཏེ། ལྟེ་བ་ཡན་ཆད་སྐྱེས་བུའི་ཆ་བྱད་ཅན་འོག་སྦྲུལ་གྱི་མཇུག་མའི་རྣམ་པ་ཅན་ལག་པ་བཞི་པ་གཡོན་དུ་བདུད་རྩིའི་ཐོད་པ་དང་། པདྨའི་ལག་པ་ཅན། གཡས་པར་བདུད་རྩིའི་འབྲས་བུ་དང་རིན་པོ་ཆེའི་ལག་པ་ཅན། མགོ་བོའི་སྟེང་དུ་གདེངས་ཀ་བདུན་པ་ཅན་ཁོར་ཡུག་གི་རྣམ་པ་ཅན་བྱ་སྟེ། དེ་དང་འདྲ་བར་དེའི་གཡོན་དུ་ཀླུའི་རྒྱལ་པོ་ཨཾ་ཡིག་གིས་སོ་ཞེས་པའོ། །དེ་བདུད་རྩི་ལྔས་བཀྲུ་བར་བྱ་སྟེ། འོ་མ་དང་། ཞོ་དང་། སྦྲང་རྩི་དང་། མར་དང་། ཀ་ར་རྣམས་བདུད་རྩི་ལྔ་སྟེ། དེས་བཀྲུ་བར་བྱའོ། །དེ་ནས་ཨུཏྤལ་སྔོན་པོས་མཆོད་པར་བྱའོ། །ཀླུ་འདུལ་བའི་ཁུ་བས་ལུས་ལ་བྱུག་པར་བྱ་སྟེ། གླང་པོ་ཆེའི་ཆང་གིས་མགོ་བོ་བྱུགས་ལ། ཁམ་ཕོར་གཉིས་ཁ་སྦྱོར་དུ་བྱས་ནས། བ་ནག་མོའི་འོ་མས་དགང་སྟེ། སོར་མོ་བཞིས་དཔྲལ་བ་དང་། སྣ་དང་ཨོ་སྐོའི་མཐར་ཐུག་པ་དང་། ཕྱེད་དང་བཅས་པའི་སོར་བཅུ་གཉིས་པའི་ཚད་ཅན་གཞག་པར་བྱའོ། ། གཞོན་ནུ་མ་ནག་པོས་བཀལ་བ་རིམས་ཀྱིས་བཙོས་པའི་སྐུད་པས་ཕྱོགས་བརྒྱད་རྣམས་སུ་དཀྲི་བར་བྱའོ། །དེ་ནས་རྫིང་བུའི་འགྲམ་དུ་རླུང་གི་ཕྱོགས་སུ་དཀྱིལ་འཁོར་བྱ་སྟེ། རྫིང་བུའི་དབུས་སུ་ཀླུའི་རྒྱལ་པོ་མཐའ་ཡས་དེར་གཞག་པར་བྱའོ། །རྡུལ་ཚོན་གྱི་དཀྱིལ་འཁོར་དུ་ནི་མཐའ་ཡས་མནན་པའི་ཀྱེའི་རྡོ་རྗེ་རྡུལ་ཚོན་གྱིས་བྲི་བར་བྱའོ། །འདིར་དཀྱིལ་འཁོར་དུ་ཚོན་གདབ་པ་བརྗོད་པར་བྱ་སྟེ། དུར་ཁྲོད་ཀྱི་སོལ་བས་རྡུལ་ཚོན་ནག་པོའོ། །མིའི་རུས་པའི་ཕྱེ་མས་དཀར་པོ་དང་། བ་བླས་སེར་པོ་དང་། དུར་ཁྲོད་ཀྱི་སོ་ཕག་གིས་དམར་པོ་དང་། རྐུན་མའི་ལོ་མ་མིའི་རུས་པ་ཅུང་ཟད་བསྲེས་པས་ལྗང་གུ་སྟེ། རྡུལ་ཚོན་ལྔ་པོ་འདི་རྣམས་ཀྱིས་དཀྱིལ་འཁོར་བཞེངས་ནས་དང་པོར་དུར་ཁྲོད་ཀྱི་སྲད་བུས་ཞེས་པ་རོའི་རྒྱུས་པ་རྣམས་ཀྱིས་བྱས་པའི་སྲད་བུས་ཐིག་བཏབ་ནས་སོར་གསུམ་ལྷག་པའི་ཁྲུ་གསུམ་པ་སྨིན་མའི་དབུས་ནས་ལྟེ་བའི་མཐར་ཐུག་པའི་ཚད་རྣམས་ཀྱིས་ཏེ་འགྲོ་བ་འོང་བ་རྣམས་ཀྱི་ཞེས་པའོ། །དཀྱིལ་འཁོར་གྱི་ཕྱེད་ཀྱིས་པདྨ་འདབ་མ་བརྒྱད་པ་བྱས་ནས་ཆ་གསུམ་གྱི་ལྟེ་བ་ཆ་གཅིག་ལ་ཉི་མའི་གདན་ནོ། །དེའི་སྟེང་དུ་མཐའ་ཡས་དང་། མཐའ་ཡས་ཀྱི་རྒྱལ་པོ་སྟེ། ཀྱེའི་རྡོ་རྗེའི་གཡོན་པ་དང་གཡས་པའི་ཞབས་དག་གི་མཐིལ་ལ་རྒྱལ་བ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1180E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":660,"text":"མེད་པའི་ཡོན་ཏན་གྱི་འབྱུང་གནས་ཀྱི་བླ་མ་མཉེས་པར་བྱེད་པ་ལ་བརྩོན་པ་ཉི་མ་དཔལ་བདག་གིས་དེ་ཁོ་ན་ཉིད་ཐོབ་བོ། །འདི་ནི་བླ་མའི་བརྒྱུད་པའོ། །དེ་ལྟར་སློབ་མས་གསོལ་བ་བཏབ་པའི་དབང་གིས་སློབ་དཔོན་དཔེ་མེད་འཚོ་དེས་རྡོ་རྗེ་འཛིན་པའི་ས་གོ་འཕང་ཐོབ་པའི་རྒྱུ་སྦྱོར་བ་ཡན་ལག་དྲུག་པ་བྱེད་པར་འདོད་པས་རང་གི་ཡི་དམ་ལ་བསྟོད་པ་བྱེད་པའི་སྒོ་ནས་ཡན་ལག་དྲུག་པ་བརྗོད་དེ། སྒྲིབ་པ་ལ་སོགས་པའོ། །དེ་ཁོ་ན་ཉིད་ལ་བསྒྲིབས་པས་སྒྲིབ་པ་ཉིད་ཁོ་ན་སྤྲིན་གྱི་ཚོགས་ཏེ་དེ་དང་བྲལ་བས་གྲངས་མ་ལུས་པ་རྟོགས་པ་དང་། དབུགས་རླུང་འགགས་པས་མཐར་ཐུག་པའི་བར་སྣང་ལ་འཆར་བ་སྤྱན་རས་གཟིགས་ནི་སངས་རྒྱས་ཏེ། དེ་ཁོ་ན་གང་བའི་ཟླ་བ་ཡིན་པས་སྐྱེ་བོ་རྣམས་དགའ་བར་བྱེད་པས་མཛེས་པའོ། །ངེས་དོན་གྱི་གཟུང་འཛིན་གྱི་སྒྲོ་བཏགས་པ་དང་བྲལ་བ་སྟེ། འདིས་སོ་སོར་རྟོག་པ་དང་བསམ་གཏན་གྱི་ཡན་ལག་བཤད་དོ། །གྲངས་མ་ལུས་པའི་རྟོག་པ་ནི་ཆགས་པ་དང་བཅས་པའི་སེམས་ཀྱི་སྐད་ཅིག་སྟོང་ཕྲག་བརྒྱད་ཅུ་རྩ་བཞིའི་མཚན་ཉིད་ཅན་དང་། འབྱུང་བ་དང་། རྔུབ་པའི་རླུང་འགགས་པའི་བར་སྣང་དུ་རྣམ་པ་ཐམས་ཅད་དུ་མཐོང་བའི་སྣ་ཚོགས་གཟུགས་འདིས་སྲོག་རྩོལ་དང་། འཛིན་པ་དང་། རྗེས་སུ་དྲན་པ་བཤད་དེ། འཆར་བའི་གཏུམ་མོ་ལ་རེག་པས་བདེ་བ་ཆེན་པོའི་འཁོར་ལོ་ལས་སོ། །སངས་རྒྱས་ཐམས་ཅད་ཀྱི་སྤྱི་གཙུག་དང་རྡོ་རྗེའི་རྩེ་མོས་འཛིན་པས་འཇིག་རྟེན་དབང་ཕྱུག་།དགའ་བ་བཅུ་དྲུག་གིས་གང་བའི་ཟླ་བ་དེ་ལྟ་བུར་མཛེས་པའོ། །འདིས་ཏིང་ངེ་འཛིན་གྱི་ཡན་ལག་བཤད་དོ། །ད་ནི་ཡན་ལག་དྲུག་པའི་བྱ་བ་འགལ་ཚབས་ཅན་དུ་བཤད་དོ། །སྲིད་ཞི་ལ་སོགས་པའོ། །སྲིད་པ་ནི་སྐྱེ་བ་དང་། འཆི་བའི་རྒྱུན་ཀུན་རྫོབ་དང་། ཞི་བ་ནི་དོན་དམ་པའི་བདེན་པ་སྟེ། དེ་གཉིས་ཀྱི་དམིགས་པ་དང་བྲལ་ཡང་དེ་གཉིས་ལས་ཐ་མི་དད་པས་ཟུང་དུ་འཇུག་པའོ། །ཁམས་གསུམ་ལ་ཁྱབ་པས་ཁྱབ་བྱེད། སྟོང་པ། ཤིན་ཏུ་སྟོང་པ། སྟོང་ཉིད་ཆེན་པོ། ཐམས་ཅད་སྟོང་པས་སྟོང་པའོ། །མེ་ལོང་གི་གཟུགས་བརྙན་ལྟ་བུའི་རྣམ་པ་ཐམས་ཅད་དང་ལྡན་པའོ། །རྟོག་པ་མེད་པའི་ཡེ་ཤེས་མཐར་ཐུག་གི་གནས་སྐབས་པ་སྟེ། དེའི་དབང་ཕྱུག་བཅུ་གཉིས་པའོ། །རབ་ཏུ་མི་གནས་ནི་དམིགས་པ་ལ་མི་ཆགས་པས་སོ། །གཡོ་མེད་ནི་མ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1368E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":661,"text":"ཞིང་འདུག་གོ་།དེ་ནས་ལྷ་སྦྱིན་གྱིས་བཅོམ་ལྡན་འདས་དེ་མཐོང་ནས། དགའ་བ་དང་མགུ་བ་དང་། རབ་ཏུ་དགའ་བས་གསང་བསྟོད་དེ། ཚིགས་སུ་བཅད་པས་སྨྲས་པ། གླང་པོ་ཆེ་ཡི་ལས་བལྟས་ན། །ཁྱོད་ནི་གླང་ཆེན་མཐུས་བརྫིས་པས། །ཤཱཀྱའི་བུ་ཁྱོད་དེ་རིང་དུ། །ཉན་ཐོས་བཅས་ཏེ་རེ་སྙམ་མེད། །བཅོམ་ལྡན་འདས་ཀྱིས་བཀའ་སྩལ་པ། ལྷས་བྱིན་ངན་ཁྱོད་ང་ལ་ནི། །ཁྱད་བསད་ཅོ་འདྲི་སྨྲ་བར་བྱེད། །སྟོབས་བཅུའི་སྟོབས་ལྡན་རྨད་བྱུང་བའི། །སྟོབས་བཅུའི་མཐུ་ལ་ད་ལྟོས་ཤིག་།དེ་ནས་བཅོམ་ལྡན་འདས་ཀྱིས་ཕྱག་གཡས་པའི་མཐིལ་ནས་སེང་གེ་རལ་པ་ཅན་ལྔ་སྤྲུལ་ཏོ། ། དེས་དེ་རྣམས་ཀྱི་དྲི་ཚོར་ནས། གཅིན་དང་རྟུག་པ་ཤོར་ཏེ་འབྲོས་པར་བརྩམས་པ་ན། བཅོམ་ལྡན་འདས་ཀྱིས་ཉིད་ཀྱི་ཞབས་ཀྱི་དྲུང་། གྲང་ཞིང་བསིལ་བར་གྱུར་པ་མ་གཏོགས་པར་ཕྱོགས་ཐམས་ཅད་འབར། རབ་ཏུ་འབར། ཀུན་ཏུ་རབ་ཏུ་འབར་ཏེ་མེ་ལྕེ་གཅིག་ཏུ་གྱུར་པར་བྱིན་གྱིས་བརླབས་སོ། །དེ་ནས་གླང་པོ་ཆེ་དམ་པ་ནོར་སྐྱོང་ཕན་ཚུན་དུ་བརྒྱུག་པར་བརྩམས་པ་ན། བཅོམ་ལྡན་འདས་ཀྱི་ཞབས་ཀྱི་དྲུང་དུ་གྲང་ཞིང་བསིལ་བར་གྱུར་པ་མ་གཏོགས་པར་ཕྱོགས་ཐམས་ཅད་འབར། རབ་ཏུ་འབར། །ཀུན་ཏུ་རབ་ཏུ་འབར་ཏེ་མེ་ལྕེ་གཅིག་ཏུ་གྱུར་པར་མཐོང་ངོ། །ནོར་སྐྱོང་འཁྲུགས་པར་མཐོང་ནས་ཚེ་དང་ལྡན་པ་ཀུན་དགའ་བོ་མ་གཏོགས་པར། དགེ་སློང་ཐམས་ཅད་བྲོས་སོ། །དེ་ནས་ནོར་སྐྱོང་དྲེགས་པའི་ཤུགས་དང་བྲལ་ནས་དལ་གྱིས་འགྲོ་བའི་འགྲོས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E4INC__DUL BA GZHI 4_Foundation of Vowed Morality, Part 4 (Vinaya Vastu 4).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":662,"text":"པར་ཤེས་པ་དང་། ཏིང་ངེ་འཛིན་དང་། གཟུངས་ཀྱི་སྒོ་རྣམས་ལ་མངོན་པར་ཆགས་པ་མེད་དམ་ཞེས་གཟུངས་ཀྱི་སྒོ་རྣམས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཡོངས་སུ་བརྟག་པར་བྱའོ། །དེ་བཞིན་གཤེགས་པའི་སྟོབས་བཅུ་དང་། མི་འཇིགས་པ་བཞི་དང་། སོ་སོ་ཡང་དག་པར་རིག་པ་བཞི་དང་། བྱམས་པ་ཆེན་པོ་དང་། སྙིང་རྗེ་ཆེན་པོ་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ལ་མངོན་པར་ཆགས་པ་མེད་དམ་ཞེས་སངས་རྒྱས་ཀྱི་ཆོས་མ་འདྲེས་པ་རྣམས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཡོངས་སུ་བརྟག་པར་བྱའོ། ། རྣམ་པ་ཐམས་ཅད་མཁྱེན་པ་ཉིད་ཀྱི་བར་ལ་མངོན་པར་ཆགས་པ་མེད་དམ་ཞེས་རྣམ་པ་ཐམས་ཅད་མཁྱེན་པ་ཉིད་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཡོངས་སུ་བརྟག་པར་བྱའོ༑ ༑ཕྱིར་མི་ལྡོག་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དེ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ལ་སྤྱོད་པའི་ཚེ། ཕ་རོལ་གྱིས་སྨྲས་པ་དང་། ཕ་རོལ་གྱིས་བསྟན་པ་ལ་སྙིང་པོར་མི་བལྟའམ། ཕྱིར་མི་ལྡོག་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དེ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ལ་སྤྱོད་པའི་ཚེ། ཕ་རོལ་གྱི་དད་པས་མི་འགྲོའམ། ཕྱིར་མི་ལྡོག་པའི་བྱང་ཆུབ་སེམས་དཔའ་སེམས་དཔའ་ཆེན་པོ་དེ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ལ་སྤྱོད་པའི་ཚེ། འདོད་ཆགས་དང་བཅས་པའི་སེམས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E2_SHES RAB KYI PHA ROL TU PHYIN PA STON GPHRAG NYI SHU LNGA PA 2_The Perfection of Wisdom in 25,000 Lines, Part 2 (Pañca Viṃśati Sāhasrikā Prajñā Pāramitā 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":663,"text":"མས་ཀུན་ཏུ་སྤྱོད་པར་བྱེད་ཅེས་སྨོད་པར་བྱེད། འཕྱར་ཀ་གཏོང་བར་བྱེད། ཁ་ཟེར་བར་བྱེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏོ། །དེ་ནས་བཅོམ་ལྡན་འདས་ཀྱིས་བྱུང་བ་འདི་དང་། གླེང་གཞི་འདི་དང་། སྐབས་འདི་ལ་དགེ་སློང་གི་དགེ་འདུན་བསྡུ་བ་མཛད་དོ། །ཞེས་བྱ་བ་ལ་སོགས་པ་སྔ་མ་བཞིན་ནོ། །སངས་རྒྱས་བཅོམ་ལྡན་འདས་རྣམས་ནི། མཁྱེན་བཞིན་དུ་རྨེད་པར་མཛད་པ་སྟེ་ཞེས་བྱ་བ་ལ་སོགས་པ་ཡང་སྔ་མ་བཞིན་ཏེ། སངས་རྒྱས་བཅོམ་ལྡན་འདས་ཀྱིས་དགེ་སློང་དྲུག་སྡེ་དག་ལ་རྨས་པ། དགེ་སློང་དག། ཁྱེད་དགེ་སློང་རྣམས་ལ་ཕྲ་མས་ཀུན་ཏུ་སྤྱོད་པ་བདེན་ནམ། བཙུན་པ། མད་དོ། །སངས་རྒྱས་བཅོམ་ལྡན་འདས་ཀྱིས་དགེ་སྦྱོང་གི་ཚུལ་མ་ཡིན་པ། རྗེས་སུ་མཐུན་པ་མ་ཡིན་པ། རུང་བ་མ་ཡིན་པ། ཚུལ་དང་མཐུན་པ་མ་ཡིན་པ་དེ་ནི། རབ་ཏུ་བྱུང་བས་བྱ་བ་མ་ཡིན་ནོ། །ཞེས་རྣམ་པར་སྨད་པར་མཛད་དོ། །དགེ་སློང་དག། སྔོན་བྱུང་བ། འདས་པའི་དུས་ན་ནགས་ཚལ་ཞིག་ན་སེང་གེ་མོ་སྦྲུམ་མ་ཞིག་འདུག་སྟེ། སེང་གེ་མོ་རྣམས་ཀྱི་ཀུན་ཏུ་སྤྱོད་པ་ནི། གང་གི་ཚེ་འབྲང་པའི་དུས་ལ་བབ་པ་དེའི་ཚེ་ན་ཤའི་ཚོགས་བྱས་ཏེ་འབྲང་བར་བྱེད་པས། སེང་གེ་མོ་དེ། བ་ལང་གི་ཚོགས་ཆེན་པོ་ཞིག་གི་ཕྱི་བཞིན་དུ་རྗེས་སུ་སོང་བ་དང་། བ་འབྲངས་ནས་རིང་པོ་མ་ལོན་པ་བེའུ་རྗེས་སུ་སྐྱོང་བར་བྱེད་པ་ཞིག་ཁྱུའི་ཕྱི་བཞིན་འབྲང་ཞིང་འགྲོ་བ་དེ། སེང་གེ་མོ་དེས་བསད་ནས་ཤ་ཁྱེར་ཏེ་རང་གི་ཚང་དུ་སོང་ངོ། །བེའུ་དེ་ཡང་མའི་ནུ་མ་འཐུང་འདོད་པས་དེའི་ཕྱི་བཞིན་ཕྱི་བཞིན་དུ་སོང་བ་དང་། སེང་གེ་མོས་བསམ་པ། བེའུ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E2INC__DUL BA RNAM PAR _BYED PA 2_The Divisions of Vowed Morality, Part 2 (Vinaya Vibhaṃga 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":664,"text":"༄༅། །འདུ་ཤེས་དང་། འདུ་བྱེད་དང་། རྣམ་པར་ཤེས་པ་ཞི་ཞེས་བྱ་བར་མི་སྦྱོར་རོ། །རྣམ་པར་ཤེས་པ་མ་ཞི་ཞེས་བྱ་བར་མི་སྦྱོར་རོ། །གཟུགས་སྟོང་ཞེས་བྱ་བའམ་མི་སྟོང་ཞེས་བྱ་བར་མི་སྦྱོར་རོ། །ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་སྟོང་ཞེས་བྱ་བའམ་མི་སྟོང་ཞེས་བྱ་བར་མི་སྦྱོར་རོ། །གཟུགས་མཚན་མ་ཡོད་ཅེས་བྱ་བའམ་མཚན་མ་མེད་ཅེས་བྱ་བར་མི་སྦྱོར་རོ། །ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་མཚན་མ་ཡོད་ཅེས་བྱ་བའམ་མཚན་མ་མེད་ཅེས་བྱ་བར་མི་སྦྱོར་རོ། །གཟུགས་སྨོན་པ་ཡོད་ཅེས་བྱ་བའམ་སྨོན་པ་མེད་ཅེས་བྱ་བར་མི་སྦྱོར་རོ། །ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་སྨོན་པ་ཡོད་ཅེས་བྱ་བའམ་སྨོན་པ་མེད་ཅེས་བྱ་བར་མི་སྦྱོར་རོ། །གཟུགས་སྐྱེ་ཞེས་བྱ་བའམ་འགག་ཅེས་བྱ་བར་མི་སྦྱོར་རོ། །ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་སྐྱེ་ཞེས་བྱ་བའམ་འགག་ཅེས་བྱ་བར་མི་སྦྱོར་རོ། །གཟུགས་འདས་པ་ཞེས་བྱ་བར་མི་སྦྱོར་རོ། །གཟུགས་མ་འོངས་པ་ཞེས་བྱ་བར་མི་སྦྱོར་རོ། །གཟུགས་ད་ལྟར་བྱུང་པ་ཞེས་བྱ་བར་མི་སྦྱོར་རོ། །ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་འདས་པ་ཞེས་བྱ་བར་མི་སྦྱོར་རོ། །རྣམ་པར་ཤེས་པ་མ་འོངས་པ་ཞེས་བྱ་བར་མི་སྦྱོར་རོ། །རྣམ་པར་ཤེས་པ་ད་ལྟར་བྱུང་བ་ཞེས་བྱ་བར་མི་སྦྱོར་རོ། །གཟུགས་བརྟན་ཞེས་བྱ་བའམ་མི་བརྟན་ཞེས་བྱ་བར་མི་སྦྱོར་རོ། །ཚོར་བ་དང་། འདུ་ཤེས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E1INC_SHES RAB KYI PHA ROL TU PHYIN PA STONG PHRAG NYI SHU LNGA PA 1_The Perfection of Wisdom in 25,000 Lines, Part 1 (Pañca Viṃśati Sāhasrikā Prajñā Pāramitā 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":665,"text":"ཏུ་ཕྱིན་པ་མ་ཡིན། ཡང་དག་པར་སྤོང་བ་རྣམས་ཀྱི་དེ་བཞིན་ཉིད་ལས་གུད་ནའང་ཤེས་རབ་ཀྱི་ཕ་རོལ་ཏུ་ཕྱིན་པ་མེད་དོ། །ཡང་དག་པར་སྤོང་བ་རྣམས་ཀྱི་ཆོས་ཉིད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན། ཡང་དག་པར་སྤོང་བ་རྣམས་ཀྱི་ཆོས་ཉིད་ལས་གུད་ནའང་ཤེས་རབ་ཀྱི་ཕ་རོལ་ཏུ་ཕྱིན་པ་མེད་དོ། །རྫུ་འཕྲུལ་གྱི་རྐང་པ་རྣམས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན། རྫུ་འཕྲུལ་གྱི་རྐང་པ་རྣམས་ལས་གུད་ནའང་ཤེས་རབ་ཀྱི་ཕ་རོལ་ཏུ་ཕྱིན་པ་མེད་དོ། །རྫུ་འཕྲུལ་གྱི་རྐང་པ་རྣམས་ཀྱི་དེ་བཞིན་ཉིད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན། རྫུ་འཕྲུལ་གྱི་རྐང་པ་རྣམས་ཀྱི་དེ་བཞིན་ཉིད་ལས་གུད་ནའང་ཤེས་རབ་ཀྱི་ཕ་རོལ་ཏུ་ཕྱིན་པ་མེད་དོ། །རྫུ་འཕྲུལ་གྱི་རྐང་པ་རྣམས་ཀྱི་ཆོས་ཉིད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན། རྫུ་འཕྲུལ་གྱི་རྐང་པ་རྣམས་ཀྱི་ཆོས་ཉིད་ལས་གུད་ནའང་ཤེས་རབ་ཀྱི་ཕ་རོལ་ཏུ་ཕྱིན་པ་མེད་དོ། །དབང་པོ་རྣམས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན། དབང་པོ་རྣམས་ལས་གུད་ནའང་ཤེས་རབ་ཀྱི་ཕ་རོལ་ཏུ་ཕྱིན་པ་མེད་དོ། །དབང་པོ་རྣམས་ཀྱི་དེ་བཞིན་ཉིད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན། དབང་པོ་རྣམས་ཀྱི་དེ་བཞིན་ཉིད་ལས་གུད་ནའང་ཤེས་རབ་ཀྱི་ཕ་རོལ་ཏུ་ཕྱིན་པ་མེད་དོ། །དབང་པོ་རྣམས་ཀྱི་ཆོས་ཉིད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན། དབང་པོ་རྣམས་ཀྱི་ཆོས་ཉིད་ལས་གུད་ནའང་ཤེས་རབ་ཀྱི་ཕ་རོལ་ཏུ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E5INC_SHES RAB KYI PHA ROL TU PHYIN PA STONG PHRAG BRGYA PA 5_The Perfection of Wisdom in 100,000 Lines, Part 5 (Ṣatasāhasrikā Prajña Pāramitā 5).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":666,"text":"པ་ཉིད་དག་གི་རྒྱུ་མཚན་དུ་གྱུར་པ་ཡིན་གྱི་རྩིང་བ་དང་ཞིབ་པ་ཉིད་ཀྱི་ངོ་བོ་ཉིད་ནི་མ་ཡིན་ནོ། །དེས་ན་འདི་སྐད་དུ་སེམས་རྩིང་བ་ཉིད་ཀྱི་རྒྱུ་ནི་རྟོག་པ་ཡིན་ལ་སེམས་ཞིབ་པ་ཉིད་ཀྱི་རྒྱུ་ནི་དཔྱོད་པ་ཡིན་ནོ་ཞེས་བརྗོད་དགོས་སོ། །ཁྱོད་ཁས་ལེན་པས་འདི་ནི་ཉེས་པ་མེད་དོ་ཞེས་ཟེར་ན་དེའི་ཕྱིར་ཉེས་པ་གཞན་རྩིང་བ་དང་ཞིབ་པ་ནི་ལྟོས་པ་ཅན་ཡང་ཡིན་པས་ཞེས་བྱ་བ་རྒྱས་པར་སྨོས་སོ། །ས་དང་རྣམ་པའི་བྱེ་བྲག་གིས་ཞེས་བྱ་བ་ནི་སའི་བྱེ་བྲག་དང་རྣམ་པའི་བྱེ་བྲག་གིས་ཏེ་རེ་ཞིག་སའི་བྱེ་བྲག་གིས་ནི་བསམ་གཏན་དང་པོ་ལ་ལྟོས་ན་འདོད་པའི་ཁམས་མངོན་པར་འདུ་བྱ་བ་ཆེན་པོས་བསྒྲུབ་པར་བྱ་བ་ཡིན་པའི་ཕྱིར་རྩིང་བ་ཡིན་ལ། འདོད་པའི་ཁམས་ལ་ལྟོས་ན་བསམ་གཏན་དང་པོ་མངོན་པར་འདུ་བྱ་བ་ཆུང་ངུས་བསྒྲུབ་པར་བྱ་བ་ཡིན་པའི་ཕྱིར་ཞིབ་པ་ཡིན་ཏེ་རབ་ཏུ་ཞིབ་པ་ཡིན་ནོ། །ཡང་དེ་ཉིད་བསམ་གཏན་གཉིས་པ་ལ་ལྟོས་ན་རྩིང་བ་ཡིན་ཏེ་སྲིད་པའི་རྩེ་མོ་ཕྲ་བ་ཡིན་པའི་བར་དུ་ཡང་དེ་དང་འདྲའོ། །རྣམ་པའི་བྱེ་བྲག་གིས་ཀྱང་ས་དེ་ཉིད་ན་རྩིང་བ་དང་ཞིབ་པ་ཉིད་དག་ལྟོས་པ་ཅན་ཡིན་ཏེ། དཔེར་ན་འདོད་པའི་ཁམས་ནས་སྲིད་པའི་རྩེ་མོའི་བར་གྱི་ཉོན་མོངས་པ་རྣམས་སམ་ཡོན་ཏན་རྣམས་ཀྱི་རྣམ་པའི་གཞི་གསུམ་པོ་དེ་དག་སྟེ། ཆུང་ངུ་དང་འབྲིང་དང་ཆེན་པོ་གང་དག་ཡིན་པ་དེ་དག་ལས་ཉོན་མོངས་པ་ཆེན་པོ་རྩིང་བ་ཡིན་ཞིང་ཆུང་ངུ་ནི་ཞིབ་པ་ཡིན་ལ་ཉོན་མོངས་པ་ལས་བཟློག་པ་ནི་ཡོན་ཏན་དག་ཡིན་པ་ལྟ་བུའོ། །དེ་ལྟར་ན་རྩིང་བ་དང་ཞིབ་པ་ཉིད་དག་པ་དང་རྣམ་པའི་བྱེ་བྲག་གིས་ལྟོས་པ་ཅན་ཉིད་ཀྱང་ཡིན་པས་སྲིད་པའི་རྩེ་མོའི་བར་དུ་རྩིང་བ་དང་ཞིབ་པ་ཉིད་དག་ཡོད་པར་འགྱུར་བ་ཞིག་ན་རྟོག་པ་དང་དཔྱོད་པ་དག་ནི་འདོད་པའི་ཁམས་དང་བསམ་གཏན་དང་པོའི་ས་པ་ཡིན་པའི་ཕྱིར་དེ་ཡང་མི་འདོད་དེ། རྩིང་པ་དང་ཞིབ་པ་ཉིད་ཀྱི་རང་བཞིན་ཐ་དད་པར་ཡང་རིགས་པ་མ་ཡིན་ནོ་ཞེས་བྱ་བ་ནི་རྟོག་པ་ཡང་གཞན་ཡིན་ལ་དཔྱོད་པ་ལ་ཡང་གཞན་ཡིན་ནོ་ཞེས་རྟོག་པ་དང་དཔྱོད་པ་དག་རང་བཞིན་ཐ་དད་པར་འདོད་དོ། །རྩིང་བ་ཉིད་དང་ཞིབ་པ་ཉིད་ཀྱིས་ནི་གོ་རིམས་བཞིན་དུ་རྟོག་པ་དང་དཔྱོད་པ་དག་ངོ་བོ་ཉིད་ཐ་དད་པར་རིགས་པ་མ་ཡིན་ནོ། །ཅིའི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4092.1E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":667,"text":"ཚིགས་སུ་འགྱུར་ཞེས་རྣམ་པར་བརྟག་གོ། །ཕྱོགས་དང་པོ་ལ་གསལ་བ་ཞེས་བྱ་བའི་ཆོས་ཅན་གྱི་ཆོས་ཞིག་གཏན་ཚིགས་ཡིན་ནམ་ཆོས་ཅན་གཞན་གྱི་ཆོས་ཡིན་གྲང་། དེ་ལ་གསལ་བ་ཞེས་བྱ་བའི་ཆོས་ཅན་དེ་ཉིད་མ་གྲུབ་པའི་ཕྱིར་དེའི་ཆོས་ཀྱང་མ་གྲུབ་པས་རེ་ཞིག་དེའི་ཆོས་གཏན་ཚིགས་མ་ཡིན་ནོ༑ །གཞན་གྱི་ཆོས་ཀྱང་གཏན་ཚིགས་མ་ཡིན་ཏེ། ཕྱོགས་ཆོས་མེད་པའི་ཕྱིར་དཔེར་ན་སྒྲ་མི་རྟག་པ་ཉིད་དུ་བསྒྲུབ་པར་བྱ་བ་ལ་མིག་གིས་གཟུང་བར་བྱ་བ་ཉིད་ལྟ་བུའོ། །དངོས་པོ་མེད་པའི་ཆེས་ཀྱང་གཏན་ཚིགས་མ་ཡིན་ཏེ། དེ་ནི་ཕྱིན་ཅི་ལོག་ཏུ་སྒྲུབ་པར་བྱེད་པ་ཉིད་ཡིན་པའི་ཕྱིར་རོ། །གཉི་གའི་ཆོས་ཀྱང་གཏན་ཚིགས་སུ་མི་འགྱུར་ཏེ། དེ་ནི་འཁྲུལ་པ་ཉིད་ཡིན་པའི་ཕྱིར་རོ། །གཞན་ཡང་དེ་རང་བཞིན་གྱི་གཏན་ཚིགས་ཀྱིས་གྲུབ་པའམ། འབྲས་བུའི་གཏན་ཚིགས་ཀྱིས་ཡིན། དེ་ལ་རེ་ཞིག་ཕྱོགས་དང་པོ་མ་ཡིན་ཏེ། དེ་ནི་དབང་པོ་ལས་འདས་པ་ཉིད་ཡིན་པས་དེའི་རང་བཞིན་མི་གྲུབ་པའི་ཕྱིར་རོ། །གྲུབ་ན་ནི་གཏན་ཚིགས་ཚོལ་བའི་འབད་པ་དོན་མེད་པར་འགྱུར་ཏེ། དེའི་རང་བཞིན་གྲུབ་པ་ཉིད་ཀྱི་ཕྱིར་དང་། འབད་པ་ནི་གྲུབ་པ་དོན་ཡིན་པའི་ཕྱིར་རོ། །ཕྱོགས་གཉིས་པ་ཡང་མ་ཡིན་ཏེ། དབང་པོ་ལས་འདས་པ་དང་ལྷན་ཅིག་གིས་རྒྱུ་དང་འབྲས་བུའི་དངོས་པོ་མ་གྲུབ་པའི་ཕྱིར་རོ། །ཡང་ན་ཅི་སྟེ་ཇི་ལྟར་རྣ་བ་ལ་སོགས་པའི་ཤེས་པ་རེས་འགའ་བ་ཉིད་ཀྱིས་རྒྱུ་གཞན་ལ་ལྟོས་པ་དང་བཅས་པ་ཉིད་དུ་གྲུབ་པ་ན་ཤུགས་ཀྱིས་རྣ་བ་ལ་སོགས་པའི་དབང་པོ་གྲུབ་པར་འགྱུར་བ་དེ་བཞིན་དུ་འདི་ལ་ཡང་དོན་རྟོགས་པ་ཆོས་ཅན་དུ་བྱས་ནས་ཡི་གེ་ཁྱད་པར་མེད་པ་དང་ཡང་མཚོ་དང་རོ་ཞེས་བྱ་བ་ལ་སོགས་པ་ལ་དོན་ཐ་དད་པ་རྟོགས་པའི་ཕྱིར་གསལ་བ་ཞེས་བྱ་བའི་རྒྱུ་གཞན་བརྟག་པར་བྱའོ་སྙམ་ན། དེ་ནི་ཡང་དག་པ་མ་ཡིན་ཏེ། ཡི་གེ་རྣམས་ལ་ཁྱད་པར་མེད་པ་མ་གྲུབ་པའི་ཕྱིར་རོ། །འདི་ནི་ད་ལྟ་ཉིད་དུ་བསྟན་ཟིན་ཏེ་རྒྱུ་དང་འབྲས་བུ་ཐ་དད་པའི་ཕྱིར། ཚིག་སོ་སོ་ལ་ཐ་དད་པ་ན་ཡི་གེ་རྣམས་ཉིད་དོན་རྟོགས་པ་ལ་ནུས་པ་ཡིན་ནོ། །དེའི་ཕྱིར་དེ་བརྟགས་པ་དོན་མེད་དོ་ཞེས་བྱ་བ་ནི་དེ་ལྟར་རྗེས་སུ་དཔག་པར་བྱ་བ་ཉིད་ལ་སྐྱོན་བརྗོད་པར་བྱའོ་ཞེས་བྱ་བར་དགོངས་པའོ། །ཅི་སྟེ་ཡང་འདི་རྗེས་སུ་དཔག་པར་བྱ་བ་ནི་མ་ཡིན་ནོ། །འོ་ན་ཅི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4267.2E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":668,"text":"པའི་དེ་བཞིན་ཉིད་མི་དམིགས་ཏེ། མིག་གི་རྣམ་པར་ཤེས་པ་ཉིད་ཀྱང་མི་དམིགས་ན། མིག་གི་རྣམ་པར་ཤེས་པའི་དེ་བཞིན་ཉིད་ལྟ་དམིགས་པར་ག་ལ་འགྱུར། དེ་ལ་རྣ་བའི་རྣམ་པར་ཤེས་པ་མི་དམིགས། རྣ་བའི་རྣམ་པར་ཤེས་པའི་དེ་བཞིན་ཉིད་མི་དམིགས་ཏེ། རྣ་བའི་རྣམ་པར་ཤེས་པ་ཉིད་ཀྱང་མི་དམིགས་ན། རྣ་བའི་རྣམ་པར་ཤེས་པའི་དེ་བཞིན་ཉིད་ལྟ་དམིགས་པར་ག་ལ་འགྱུར། དེ་ལ་སྣའི་རྣམ་པར་ཤེས་པ་མི་དམིགས། སྣའི་རྣམ་པར་ཤེས་པའི་དེ་བཞིན་ཉིད་མི་དམིགས་ཏེ། སྣའི་རྣམ་པར་ཤེས་པ་ཉིད་ཀྱང་མི་དམིགས་ན། སྣའི་རྣམ་པར་ཤེས་པའི་དེ་བཞིན་ཉིད་ལྟ་དམིགས་པར་ག་ལ་འགྱུར། དེ་ལ་ལྕེའི་རྣམ་པར་ཤེས་པ་མི་དམིགས། ལྕེའི་རྣམ་པར་ཤེས་པའི་དེ་བཞིན་ཉིད་མི་དམིགས་ཏེ། ལྕེའི་རྣམ་པར་ཤེས་པ་ཉིད་ཀྱང་མི་དམིགས་ན། ལྕེའི་རྣམ་པར་ཤེས་པའི་དེ་བཞིན་ཉིད་ལྟ་དམིགས་པར་ག་ལ་འགྱུར། དེ་ལ་ལུས་ཀྱི་རྣམ་པར་ཤེས་པ་མི་དམིགས། ལུས་ཀྱི་རྣམ་པར་ཤེས་པའི་དེ་བཞིན་ཉིད་མི་དམིགས་ཏེ། ལུས་ཀྱི་རྣམ་པར་ཤེས་པ་ཉིད་ཀྱང་མི་དམིགས་ན། ལུས་ཀྱི་རྣམ་པར་ཤེས་པའི་དེ་བཞིན་ཉིད་ལྟ་དམིགས་པར་ག་ལ་འགྱུར། །དེ་ལ་ཡིད་ཀྱི་རྣམ་པར་ཤེས་པ་མི་དམིགས། ཡིད་ཀྱི་རྣམ་པར་ཤེས་པའི་དེ་བཞིན་ཉིད་མི་དམིགས་ཏེ། ཡིད་ཀྱི་རྣམ་པར་ཤེས་པ་ཉིད་ཀྱང་མི་དམིགས་ན། ཡིད་ཀྱི་རྣམ་པར་ཤེས་པའི་དེ་བཞིན་ཉིད་ལྟ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E10INC_SHES RAB KYI PHA ROL TU PHYIN PA STONG PHRAG BRGYA PA 10_The Perfection of Wisdom in 100,000 Lines, Part 10 (Ṣatasāhasrikā Prajña Pāramitā 10).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":669,"text":"མ་ཡིས་སྤྱོ་བར་བྱེད་ཅིང་བདག་ཉིད་ནི། །གསོ་བར་བྱེད་ཕྱིར་གཉེན་འདབ་བུ་དང་གཉེན་བཤེས་རྣམས་ཀྱིས་རྒྱང་རིངས་སྤངས་པར་གྱུར་པ་ཡིས། །ཁྱོད་ལ་རང་གི་སྡུག་བསྔལ་ཞུས་པས་རང་གི་ཁྱིམ་ཐབ་བུད་མེད་གདུ་བུའི་སིལ་སིལ་སྒྲས། །གཉིད་ལོག་སད་པར་འགྱུར་ཞིང་རྟ་རྨིག་རྩེ་མོས་མཚམས་བརྐོས་ཁང་ཁྱིམ་རྣམས་ཀྱི་བདག་པོ་བྱེད། །གལ་ཏེ་ཁྱོད་ཀྱི་བཀའ་དྲིན་ཆ་ཤས་ཙམ་ཞིག་མཆིས་ན་ཕྱོགས་ཚོགས་ཁྱབ་པའི་འཁོར་ལོ་དང་། །བུད་མེད་མཚན་བརྒྱན་འོག་པག་ཆེན་པོ་གཡོ་དང་གླང་ཆེན་དོན་པོ་མཆེ་བ་དྲུག་པ་དང་། །རྟ་མཆོག་སྤུ་ཁ་སྡོ་བསངས་རྨ་བྱའི་མགྲིན་ལྟར་འཚེར་དང་ཡོན་ཏན་དྲི་མེད་ནོར་བུ་ནི། །ཉི་ལྟར་མདངས་ལྡན་འོད་ཅན་ཁྱིམ་བདག་མཛོད་ཁེངས་བློན་པོ་རྟུལ་ཕོད་དམག་ལྡན་འབྱུང་བར་འགྱུར། །ཁྱོད་ཀྱིས་རིག་པའི་གྲུབ་པ་ཐོབ་པས་ཙནྡན་ཆུ་ཡིས་དྲི་ཞིམ་ནོར་བུའི་རྡོ་སྟེང་དུ། །སྡུ་གུ་མ་ཡིས་དུས་འདེབས་སྡུག་པ་དང་རོལ་རྫེས་སུ་ཆགས་པས་བདེ་བའི་ཉེར་སྤྱད་གསར། །གུས་པར་སྦྱར་ཞིང་ལག་སྦོམ་མཐོན་པོ་རལ་གྲིའི་འོད་ཟེར་སྔོན་པོས་དཔུང་རྒྱན་གཡོ་བ་ཡིས། །རིག་འཛིན་དབང་པོ་རང་དགར་གྱུར་ཏེ་མཱ་ལ་ཡ་ཡི་མེ་ཏོག་སྐྱེད་མོས་ཚལ་དུ་འགྲོ། །ནུ་མའི་ཐོན་ཀོར་དོ་ཤལ་གྱིས་མནན་མིག་དཀྱུས་རིང་པོས་རྣ་བའི་ཨུཏྤལ་ལ་འགྲན་ཅིང་། །སྐྲ་བསྐྱིལ་མནྡ་ར་བས་བརྒྱངས་པའི་ཟེ་འབྲུ་སར་པའི་དྲི་ཡིས་མྱོས་པའི་བུང་བ་དང་ལྡན་པའི། །ལྷ་ཡི་བུ་མོ་རྐང་གདུབ་རགས་པའི་སིལ་སྙན་འོག་པག་སྒྲ་ཡི་རྒྱུན་གྱིས་ཤིན་ཏུ་དཔངས། །བསྐྱེད་པའི་འདོད་དྲན་དྲེགས་དགའ་ཁྱོད་མགོན་ལྡན་པ་དག་ལ་གུས་དང་བཅས་པས་གསོལ་བ་འདེབས། །རྫིང་བུའི་ནང་ལོགས་རིན་པོ་ཆེས་སྤྲས་གསེར་གྱི་པད་མཚོ་ཟེ་འབྲུ་རྡོ་རྗེའི་ཚོགས་ལྡན་ཞིང་། །ཡོངས་འདུའི་ལྗོན་ཤིང་སྐྱེ་ཞིང་མེ་ཏོག་ཟེ་འབྲུ་དྲི་ཞིམ་རྡུལ་གྱི་བླ་རེ་མཐོར་བྲེས་ཏེ། །ལྷ་ཡི་གྲོང་ཁྱེར་རངས་བགྱིད་ལྷ་མོ་བི་ཝང་གླིང་བུ་སྒྲོགས་པ་མཁས་པས་སིལ་སྙན་ནི། །སྙན་པར་བསྒྲགས་པའི་དགའ་ཚལ་ལྷ་མོ་ཁྱོད་ལ་མཆོད་པ་བགྱིད་པས་ཡུན་རིངས་མྱོང་བར་འགྱུར། །སེམས་རྒྱུད་ཁྱོད་ལ་གཏད་པས་བསོད་ནམས་མཐུ་འབར་རྣམས་ནི་མཛེས་མ་དག་དང་ལྷན་ཅིག་ཏུ། །ག་པུར་ཨེ་ལ་ལི་ཤི་ཤིང་ཚ་ཨ་ཀ་རུ་དང","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1691E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":670,"text":"༄༅། །བའོ༑ །འགྲོ་བའི་དོན་མཛད་པ་ཉིད་ཀྱིས་སྣ་ཚོགས་རྡོ་རྗེས་མཚན་པའི་ཐོར་ཚུགས་ཅན། འཇིག་རྟེན་གྱི་ཁམས་ཐམས་ཅད་བསྡུས་པས་མིག་དང་། རྣ་བ་དང་། སྣ་དང་། ལྕེ་དང་། ལུས་དང་། ཡིད་དང་། ཉོན་མོངས་པ་ཅན་གྱི་ཡིད་དང་། ཀུན་གཞི་རྣམ་པར་ཤེས་པ་སྟེ། རྣམ་པར་ཤེས་པ་བརྒྱུད་བདག་མེད་པའི་རང་བཞིན་གྱིས་དུར་ཁྲོད་བརྒྱད་ཀྱི་དབུས་ན་བཞུགས་པར་བསྒོམ་པའོ། །གང་ལཱུ་ཡི་བའི་མངོན་པར་རྟོགས་པ་ལས་རྡོ་རྗེའི་གུར་ལ་སོགས་པ་སྲུང་བའི་ཕྱིར་རྗེས་ཐོབས་སུ་སྟོང་པ་བསྒོམ་པར་གསུངས་པ་གང་ཡིན་བདེ་ནི་དབང་པོ་རབ་ཀྱི་དབང་དུ་བྱས་པ་སྟེ། དེ་ལ་ནི་སྟོང་པ་ཁོ་ན་བསྲུངས་བའི་མཆོག་གོ། །འདིར་ནི་སྐྱེ་བོ་ཐམས་ཅད་རྣམ་པར་སྡུད་པའི་ཆེད་དུ་སྟོང་པ་བསྒོམས་པའི་རྗེས་སུ་གྲུར་ལ་སོགས་པའི་སྲུང་བ་དང་ལྡན་པར་བསྟན་ཏེ། དེ་ནི་མངོན་པར་རྟོགས་པ་མང་པོ་ལས་གྲོ་རིམས་འདི་ལྟར་མཐོང་བའི་ཕྱིར་རོ། །ཤར་ལ་སོགས་པའི་འདབ་མ་བཞི་ལ་རིམ་པ་ཇི་ལྟ་བས་གཡོན་སྐོར་གྱིས་མཁའ་འགྲོ་མ་དང་། ལཱ་མ་དང་། ཁཎྜ་རོ་ཧཱ་དང་། གཟུགས་ཅན་མ་རྣམས་སྐུ་མདོག་ནག་པོ་དང་། ལྗང་གུ་དང་། དམར་པོ་དང་། སེར་པོ་རྣམས་སོ། །ཐམས་ཅད་ཀྱང་ཞལ་གཅིག་པ་ཕྱག་བཞི་པའོ། །གཡོན་གྱིས་ཁ་ཊྭཱཾ་ག་དང་ཐོད་པ་བསྣམས་པ། ཌ་མ་རུ་དང་། གྲི་གུག་གཡས་ཀྱིས་བསྣམས་པ། སྤྱན་གསུམ་པ་ཞལ་མཆེ་བ་གཙིགས་པ་སྐྲ་གྲོལ་བ་གཙེར་བུ་གཡས་བརྐྱང་བ་གཡོན་བསྐུམ་པའི་སྟང་སྟབས་ཅན། ཕྱག་རྒྱ་ལྔ་དང་ལྡན་པ་མགོ་བོ་རློན་པའི་ཕྲེང་བ་དང་ལྡན་པ་རྡོ་རྗེའི་ཕྲེང་བས་དཔྲལ་བར་ནས་མཚན་པ། རྐེད་པ་གཡེར་ཁའི་སྒྲ་དང་བཅས་པ་ལ་སོགས་པས་བརྒྱན་པར་བསམ་མོ། །མེ་ལ་སོགས་པའི་མཚམས་ཀྱི་འདབ་མ་བཞི་ལ་གཡས་སྐོར་གྱིས་བྱང་ཆུབ་ཀྱི་སེམས་དང་ཁྲག་དང་བདུད་རྩི་ལྔ་དང་དངུལ་ཆུ་ལྟར་བདུད་རྩིར་གྱུར་པས་ཡོངས་སུ་གང་བའི་པདམའི་སྣོད་བཞི་དགོད་དོ། །དེའི་ཕྱི་རོལ་དུ་རྡོ་རྗེ་སྔོན་པོའི་ཕྲེང་བས་བསྐོར་བ་དང་པོ་ཐུགས་ཀྱི་འཁོར་ལོ་སྔོན་པོ་རྩིབས་བརྒྱད་པའི་ཤར་དང་། བྱང་དང་། ནུབ་དང་ལྷོའི་རྩིབས་རྣམས་ལ་པུལླཱིའི་ར་མཱ་ལ་ཡང་། ཛཱ་ལནྡྷ་ར་དང་། ཨོ་ཌི་ཡ་ན་དང་། ཨརྦུ་དའི་རང་བཞིན་གྱི་གནས་ལ་རབ་ཏུ་གཏུམ་མོ་དང་། གཏུམ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1582E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":671,"text":"བའི་ཆོས་ཅན། མྱ་ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་བདེ་བ་དང་། འཁྲུག་པའི་ཆོས་ཅན་གྱི་སེམས་ཅན་དེ་དག་སྐྱེ་བ་དང་། རྒ་བ་དང་། ན་བ་དང་། འཆི་བ་དང་། མྱ་ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་བདེ་བ་དང་། འཁྲུག་པ་ལས་ཡོངས་སུ་ཐར་པར་བྱེད་པ་སྟེ། རབ་འབྱོར། དེ་ལྟར་ན། བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས་འཇིག་རྟེན་གྱི་སྐྱབས་སུ་འགྱུར་རོ། །རབ་འབྱོར། ཇི་ལྟར་ན། བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས་འཇིག་རྟེན་གྱི་གནས་སུ་འགྱུར་ཞེ་ན། རབ་འབྱོར། གང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སྦྱོར་བ་མེད་པར་བྱ་བའི་ཕྱིར་སེམས་ཅན་རྣམས་ལ་ཆོས་སྟོན་ཏེ། རབ་འབྱོར། དེ་ལྟར་ན། བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས་འཇིག་རྟེན་གྱི་གནས་སུ་འགྱུར་རོ། །རབ་འབྱོར་གྱིས་གསོལ་པ། བཅོམ་ལྡན་འདས། ཇི་ལྟར་ན། སྦྱོར་བ་མ་མཆིས་པ་ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། གཟུགས་ཀྱི་འབྲེལ་པ་མེད་པ་གང་ཡིན་པ་དེ་ནི། གཟུགས་ཀྱི་སྦྱོར་བ་མེད་པའོ། །གཟུགས་ཀྱི་སྦྱོར་བ་མེད་པ་གང་ཡིན་པ་དེ་ནི། གཟུགས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00012E1INC__PHAGS PA SHES RAB KYI PHA ROL TU PHYIN PA BRGYAD STONG PA_The Exalted Perfection of Wisdom in 8,000 Lines (Ārya Aṣṭa Sāhasrikā Prajñā Pāramitā).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":672,"text":"ཉིད་མ་ཡིན་པས་དེའི་ཕྱིར་འགལ་བ་མེད་དོ་སྙམ་དུ་ཕ་རོལ་པོ་དག་སེམས་པ་ལ་བརྟགས་ནས་དེ་དགག་པའི་ལན་ཡང་གདབ་པའི་ཕྱིར། གལ་ཏེ་ཡང་དག་བརྟག་མེད་ཕྱིར། །དེ་ལ་དབྱེ་བ་མེད་སྙམ་ན། །མཚན་གཞི་མཚན་ཉིད་རྣམ་གཞག་ལ། །དེ་ནི་མཚུངས་ཕྱིར་ལན་མ་ཡིན། །ཞེས་བྱ་བ་སྨྲས་ཏེ། ཀུན་བརྟགས་པ་དང་གཞན་གྱི་དབང་དག་མེད་པ་ཉིད་ཀྱིས་ཡོངས་སུ་གྲུབ་པ་ལ་དབྱེར་མེད་དུ་ཟིན་ཀྱང་གང་གི་ཚེ་མཚན་ཉིད་ཀྱི་གཞི་དང་མཚན་ཉིད་རྣམ་པར་གཞག་པ་བྱེད་པ་ན་མཚན་ཉིད་ཀྱི་གཞི་དེ་ཉིད་ཅེས་བྱ་བ་དེའི་མཚན་ཉིད་ནི་གཉིས་མེད་པའི་དངོས་པོ་ཡིན་ནོ་ཞེས་བྱ་བ་དེའི་ཚེ་ན། གལ་ཏེ་རེ་ཞིག་གཉིས་མེད་པའི་དངོས་པོ་ཡིན་ན་ནི་ཇི་ལྟར་མེད་པ་ཡིན། ཅི་སྟེ་མེད་པ་ཡིན་ན་ནི་འོ་ན་དེ་ལྟ་ན་དངོས་པོ་མ་ཡིན་ནོ་ཞེས་འགལ་བར་སྔར་བསྟན་པ་དེ་མཚུངས་པའི་ཕྱིར་ཕ་རོལ་པོ་དག་གིས་སྨྲས་པའི་ལན་དེ་ནི་བཟང་པོ་མ་ཡིན་ནོ། །གཞན་ཡང་། གལ་ཏེ་དེའི་དངོས་མ་བཏང་གང་། །དེ་ནི་དེ་དངོས་ཡིན་འདོད་ན། །དེ་ལྟར་དངོས་ཉིད་མི་གཏོང་བ། །དེ་ཕྱིར་དེ་ནི་དངོས་མ་ཡིན། །ཞེས་བྱ་བ་ནི་གལ་ཏེ་ཕ་རོལ་པོ་དག་འདི་སྐད་ཅེས་གཉིས་མེད་པའི་དངོས་པོ་ཉིད་ཡོངས་སུ་མི་གཏོང་བ་གང་ཡིན་པ་དེ་ཉིད་དངོས་པོ་ཞེས་བྱའི་ངོ་བོ་ཉིད་གཉིས་པ་ནི་མེད་དོ་ཞེས་ཟེར་ན། དེ་ལ་འདི་སྐད་ཅེས་དེ་ལྟར་ངོ་བོ་ཉིད་མི་གཏོང་ན་དེའི་ཕྱིར་དངོས་པོ་དེ་ནི་མེད་པ་ཁོ་ན་ཡིན་པས་དེ་ལ་དངོས་པོར་བརྟག་པར་མི་བྱའོ་ཞེས་བརྗོད་པར་བྱའོ། །དེའི་ཕྱིར། དེས་ན་དེ་ཉིད་གཟིགས་རྣམས་ཀྱི། །མཁྱེན་པ་དངོས་མེད་དམིགས་པར་འགྱུར། །དེ་ཡང་ཆོས་བདག་མེད་མིན་ཏེ། །མེད་པའི་བློ་ཡི་རྒྱུ་ཕྱིར་རོ། །ཞེས་བྱ་བ་ནི་ཐེག་པ་ཆེན་པོའི་གྲུབ་པའི་མཐའི་ཚུལ་གྱིས་ན་སངས་རྒྱས་ཀྱི་ཡེ་ཤེས་ནི་དངོས་པོ་ཡོད་པ་དང་། མེད་པའི་མཐའ་གཉིས་ལས་རྣམ་པར་གྲོལ་བ་ཡིན་པར་བཞེད་ན། ཁྱེད་འདོད་པ་ལྟར་ན་དེ་དངོས་པོ་མེད་པ་ལ་དམིགས་པ་ཡིན་པར་འགྱུར་བས་ལུང་དང་འགལ་ལོ། །གལ་ཏེ་མི་འགལ་ཏེ་གང་གི་ཕྱིར་ཞེ་ན། ཀུན་བརྟགས་པའི་ཆོས་རྣམས་ཀྱི་བདག་མེད་པའི་དངོས་པོ་ནི་བདག་མེད་པ་ཉིད་ཡིན་ལ། དེ་ལ་དམིགས་པ་ཉིད་ཡིན་པར་ཁྱེད་ཀྱང་འདོད་པའི་ཕྱིར་རོ་ཞེ་ན། ཆོས་བདག་མེད་པ་ནི་མཚན་མ་ཐམས་ཅད་དང་བྲལ་བ་ཡིན་པར་འདོད་ན་དེ་ཡང་མེད་པ་ཉིད་ཁོ་ནས་མེད་པའི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3856E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":673,"text":"དགུ་བཅུ་པ། ཡང་ཁྱིམ་བདག་མགོན་མེད་ཟས་བྱིན་གྱིས་གཞོན་ནུ་རྒྱལ་བྱེད་ལ་འདི་སྐད་ཅེས་སྨྲས་སོ། །གཞོན་ནུས་ཀུན་དགའ་ར་བའི་རིན་ཐང་བཀུམ་ལགས་ཀྱིས། དབྱིག་དང་གསེར་བཞེས་ཤིག་།ཀུན་དགའ་ར་བ་ནི་བདག་གི་ལགས་སོ། །རིན་ཐང་སུས་བཅད། ཁྱོད་ཀྱིས་རིན་ཐང་བཀུམ་མོད། དེ་གཉིས་རིན་ཐང་བཅད་དོ། །རིན་ཐང་མ་བཅད་དོ་ཞེས་རྩོད་པར་གྱུར་ནས། ཞལ་ཆེ་གཅོད་པའི་མི་གང་ན་བ་དེར་དོང་བ་དང་། བར་སྐབས་དེར་འཇིག་རྟེན་སྐྱོང་བ་བཞི་འདི་སྙམ་དུ་སེམས་ཏེ། ཁྱིམ་བདག་མགོན་མེད་ཟས་སྦྱིན་འདི་ནི་བཅོམ་ལྡན་འདས་ཀྱི་ཕྱིར་གཙུག་ལག་ཁང་བརྩིག་པར་བརྩོན་གྱིས། དེའི་གྲོགས་བྱའོ་སྙམ་ནས་དེ་ནས་ཞལ་ཆེ་གཅོད་པའི་མིར་བདག་ཉིད་མངོན་པར་སྤྲུལ་ནས། དགོས་པའི་ཕྱིར་འདུས་སོ། །ཁྱིམ་བདག་མགོན་མེད་ཟས་སྦྱིན་དང་། གཞོན་ནུ་རྒྱལ་བྱེད་གཉིས་ཞལ་ཆེ་གཅོད་པ་སྣ་ཆེན་པོ་ལ་གཏོགས་པའི་དྲུང་དུ་སོང་ནས་དེ་ནས་ཁྱིམ་བདག་མགོན་མེད་ཟས་སྦྱིན་གྱིས་ཞལ་ཆེ་བ་གཅོད་པ་སྣ་ཆེན་པོ་ལ་གཏོགས་པ་རྣམས་ལ་དོན་དེ་རྒྱས་པར་སྨྲས་པ་དང་། དེ་རྣམས་ཀྱིས་སྨྲས་པ། གཞོན་ནུས་ཀུན་དགའ་ར་བ་ནི་རིན་ཐང་བཅད་ཟིན་གྱིས་གསེར་ལོང་ཞིག་།ཀུན་དགའ་བ་ར་བ་ནི་ཁྱིམ་བདག་གི་ཡིན་ནོ། །དེ་ཅང་མི་སྨྲ་བར་འདུག་གོ་། དེ་ནས་ཁྱིམ་བདག་མགོན་མེད་ཟས་སྦྱིན་གྱིས་ཤིང་རྟ་དང་། རྒྱ་དང་། གཟེབ་དང་། རྔ་མོ་དང་། གླང་དང་། བོང་བུ་རྣམས་ལ་གསེར་མང་པོ་བཀལ་ཏེ་འོངས་ནས། རྒྱལ་བུ་རྒྱལ་བྱེད་ཀྱི་ཚལ་ཐམས་ཅད","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E4INC__DUL BA GZHI 4_Foundation of Vowed Morality, Part 4 (Vinaya Vastu 4).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":674,"text":"༄༅། །པར་སྤོང་བ་དང་། བསམ་གཏན་མི་གཏོང་ཞིང་དགའ་བ་མི་འདོར་བའོ། །དེ་ལ་བསམ་གཏན་ལ་མ་ཆགས་པ་གང་ཞེ་ན། འདི་ལྟ་སྟེ། ཁམས་གསུམ་ལས་ཡང་དག་པར་འདའ་བར་མོས་པ་དང་། སེམས་ཅན་ཡོངས་སུ་སྨིན་པར་བྱ་བ་ལ་མོས་པ་དང་། གང་དུ་ཤེས་རབ་ཀྱི་སྣང་བ་ལ་མོས་པའོ། །དེ་ལ་མངོན་པར་ཤེས་པས་རྣམ་པར་འཕྲུལ་པ་གང་ཞེ་ན། འདི་ལྟ་སྟེ། མངོན་པར་ཤེས་པ་ལྔ་ལ་གནས་ནས་སངས་རྒྱས་ཀྱི་ཆོས་ཤེས་པར་དཀའ་བ་རྣམས་གཞན་ལ་ཡང་དག་པར་རབ་ཏུ་སྟོན་པའོ། །དེ་ལ་མིང་གི་བརྡ་གང་ཞེ་ན། འདི་ལྟ་སྟེ། ཡོངས་སུ་མ་གྲུབ་པ་རྣམས་མིང་གིས་ཁོང་དུ་ཆུད་པའོ། །དེ་ལ་བཏགས་པའི་ཐ་སྙད་གང་ཞེ་ན། འདི་ལྟ་སྟེ། འཇིག་རྟེན་གྱི་ཐ་སྙད་དོ། །དེ་ལ་བཏགས་པ་འཇོམས་པ་གང་ཞེ་ན། འདི་ལྟ་སྟེ། བརྗོད་པར་ཤེས་པའོ། །དེ་ལ་འཁོར་བ་ལས་ལྡོག་པ་གང་ཞེ་ན། འདི་ལྟ་སྟེ། འཁོར་བའི་ཉེས་པ་ལ་སོ་སོར་རྟོག་པའོ༑ ༑དེ་ལ་རྙེད་པ་མི་འདོད་པ་གང་ཞེ་ན། འདི་ལྟ་སྟེ། ཡང་དག་པར་འདོད་པ་ཉུང་བའོ། །དེ་ལ་རྙེད་པ་དང་བཀུར་སྟི་མི་ལེན་པ་གང་ཞེ་ན། འདི་ལྟ་སྟེ། གདུང་བ་མེད་པ་དང་། སྡིག་པ་འདོད་པ་དང་བྲལ་བའོ། །དེ་ལ་བསྔགས་པ་མ་ཡིན་པས་ཞུམ་པར་མི་འགྱུར་བ་གང་ཞེ་ན། འདི་ལྟ་སྟེ། ཕུང་པོ་དང་། ཁམས་ལ་ཡོངས་སུ་རྟོག་པ་ཤེས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00127E__PHAGS PA CHOS THAMS CAD KYI RANG BZHIN MNYAM PA NYID RNAM PAR SPROS PA TING NGE _DZIN GYI RGYAL PO ZHES BYA BA THEG PA CHEN PO_I MDO_An Exalted Sutra of the Greater Way entitled _The Various Manifestations of the Single Nature of All +.txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":675,"text":"༄༅། །ནི༑ གང་ཅི་སྟོན་ཀྱང་དེ་ཐམས་ཅད་སྟོང་པ་ཉིད་ལས་བརྩམས་ཤིང་སྟོན་ཏེ། ཅི་ལའང་ཆགས་པ་མེད་དོ། །འདི་ལྟ་སྟེ། དཔེར་ན། མདའ་ནམ་མཁའ་ལ་འཕངས་པ་ནི། གང་དུའང་ཆགས་པ་མེད་དོ། །དེ་བཞིན་དུ་གནས་བརྟན་རབ་འབྱོར་གྱིས་ཆོས་བསྟན་པའང་གང་དུའང་ཆགས་པ་མེད་དོ། །ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་བརྒྱད་སྟོང་པ་ལས། ཆགས་པ་མེད་པའི་ལེའུ་ཞེས་བྱ་སྟེ༑ ལྔ་བཅུ་རྩ་དགུ་པའོ།། །།དེ་ནས་བཅོམ་ལྡན་འདས་ལ་ལྷའི་དབང་པོ་བརྒྱ་བྱིན་གྱིས་འདི་སྐད་ཅེས་གསོལ་ཏེ། །བཅོམ་ལྡན་འདས། བདག་གིས་དེ་སྐད་སྨྲས་ཤིང་དེ་སྐད་བསྟན་པ༑ བཅོམ་ལྡན་འདས་ཀྱིས་གསུངས་པའི་རྗེས་སུ་སྨྲ་ཞིང་ཆོས་སྨྲ་བ་དང་། ཆོས་ཀྱི་རྗེས་སུ་མཐུན་པའི་ཆོས་ཡང་དག་པར་བརྗོད་པ་ལགས་སམ། བཅོམ་ལྡན་འདས་ཀྱིས་བཀའ་སྩལ་པ། ཀཽ་ཤི་ཀ། གང་ཁྱོད་ཀྱིས་དེ་སྐད་སྨྲས་ཤིང་དེ་སྐད་བསྟན་པ་ནི། དེ་བཞིན་གཤེགས་པས་གསུངས་པའི་རྗེས་སུ་སྨྲ་ཞིང་ཆོས་སྨྲ་བ་དང་། ཆོས་ཀྱི་རྗེས་སུ་མཐུན་པའི་ཆོས་བརྗོད་པ་ཡིན་ནོ། །བརྒྱ་བྱིན་གྱིས་གསོལ་པ༑ བཅོམ་ལྡན་འདས། ཇི་ཙམ་དུ་གནས་བརྟན་རབ་འབྱོར་གྱིས་སྤོབས་པ་དེ་ཐམས་ཅད་ནི། སྟོང་པ་ཉིད་ལས་བརྩམས་ཤིང་སྤོབས་པ་དང་། མཚན་མ་མ་མཆིས་པ་དང་། སྨོན་པ་མ་མཆིས་པ་ལས་བརྩམས་ཤིང་སྤོབས་པ་དང་། དྲན་པ་ཉེ་བར་གཞག་པ་རྣམས་དང་། བྱང་ཆུབ་ཀྱི་བར་ལས་བརྩམས་ཤིང་སྤོབས་པ་སྟེ། ངོ་མཚར་ལགས་སོ། །དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E2INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 2_The Exalted Perfection of Wisdom in 18,000 Lines, Part 2 (Ārya Aṣṭadaśa Sāhasrikā Prajñā Pāramitā Mahāyāna Sūtra 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":676,"text":"༄༅། །དག་པར་སྤོང་བ་བཞི་ལ་སྦྱར་བར་བྱའོ། །བདག་ཀྱང་རྫུ་འཕྲུལ་གྱི་རྐང་པ་བཞི་ལ་གནས་པར་བྱའོ། །སེམས་ཅན་ཐམས་ཅད་ཀྱང་རྫུ་འཕྲུལ་གྱི་རྐང་པ་བཞི་ལ་སྦྱར་བར་བྱའོ། །བདག་ཀྱང་དབང་པོ་ལྔ་ལ་གནས་པར་བྱའོ། །སེམས་ཅན་ཐམས་ཅད་ཀྱང་དབང་པོ་ལྔ་ལ་སྦྱར་བར་བྱའོ། །བདག་ཀྱང་སྟོབས་ལྔ་ལ་གནས་པར་བྱའོ། །སེམས་ཅན་ཐམས་ཅད་ཀྱང་སྟོབས་ལྔ་ལ་སྦྱར་བར་བྱའོ། །བདག་ཀྱང་བྱང་ཆུབ་ཀྱི་ཡན་ལག་བདུན་ལ་གནས་པར་བྱའོ། །སེམས་ཅན་ཐམས་ཅད་ཀྱང་བྱང་ཆུབ་ཀྱི་ཡན་ལག་བདུན་ལ་སྦྱར་བར་བྱའོ། །བདག་ཀྱང་འཕགས་པའི་ལམ་ཡན་ལག་བརྒྱད་པ་ལ་གནས་པར་བྱའོ། །སེམས་ཅན་ཐམས་ཅད་ཀྱང་འཕགས་པའི་ལམ་ཡན་ལག་བརྒྱད་པ་ལ་སྦྱར་བར་བྱའོ། ། བདག་ཀྱང་འཕགས་པའི་བདེན་པ་རྣམས་ལ་གནས་པར་བྱའོ། །སེམས་ཅན་ཐམས་ཅད་ཀྱང་འཕགས་པའི་བདེན་པ་རྣམས་ལ་སྦྱར་བར་བྱའོ། །བདག་ཀྱང་བསམ་གཏན་རྣམས་ལ་གནས་པར་བྱའོ། །སེམས་ཅན་ཐམས་ཅད་ཀྱང་བསམ་གཏན་རྣམས་ལ་སྦྱར་བར་བྱའོ། བདག་ཀྱང་ཚད་མེད་པ་རྣམས་ལ་གནས་པར་བྱའོ། །སེམས་ཅན་ཐམས་ཅད་ཀྱང་ཚད་མེད་པ་རྣམས་ལ་སྦྱར་བར་བྱའོ། །བདག་ཀྱང་གཟུགས་མེད་པའི་སྙོམས་པར་འཇུག་པ་རྣམས་ལ་གནས་པར་བྱའོ། །སེམས་ཅན་ཐམས་ཅད་ཀྱང་གཟུགས་མེད་པའི","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E3INC_SHES RAB KYI PHA ROL TU PHYIN PA STONG PHRAG BRGYA PA 3_The Perfection of Wisdom in 100,000 Lines, Part 3 (Ṣatasāhasrikā Prajña Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":677,"text":"༄༅། །རྟག་པར་ལྟ་བ་དང་། ཡོད་པར་ལྟ་བ་དང་། མེད་པར་ལྟ་བ་དང་། ལྟ་བའི་རྣམ་པ་ཐམས་ཅད་དང་། སེར་སྣ་དང་། ཚུལ་ཁྲིམས་ངན་པ་དང་། གནོད་སེམས་དང་། ལེ་ལོ་དང་། འཁྲུག་པ་དང་། ཤེས་རབ་འཆལ་པ་དང་། རྟག་པར་འདུ་ཤེས་པ་དང་། བདེ་བར་འདུ་ཤེས་པ་དང༑ བདག་ཏུ་འདུ་ཤེས་པ་དང་། གཙང་བར་འདུ་ཤེས་པ་དང་། སྡུག་པར་འདུ་ཤེས་པ་དང་། སྲེད་པའི་རྣམ་པར་དཔྱོད་པ་དང་། གཟུགས་སུ་འཛིན་པ་དང་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པར་འཛིན་པ་དང་། སྦྱིན་པའི་ཕ་རོལ་ཏུ་ཕྱིན་པར་འཛིན་པ་དང༑ ཚུལ་ཁྲིམས་ཀྱི་ཕ་རོལ་ཏུ་ཕྱིན་པར་འཛིན་པ་དང་། བཟོད་པའི་ཕ་རོལ་ཏུ་ཕྱིན་པར་འཛིན་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པར་འཛིན་པ་དང་། བསམ་གཏན་གྱི་ཕ་རོལ་ཏུ་ཕྱིན་པར་འཛིན་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པར་འཛིན་པ་དང་། ནང་སྟོང་པ་ཉིད་དུ་འཛིན་པ་དང་། ཕྱི་སྟོང་པ་ཉིད་དུ་འཛིན་པ་དང་། ཕྱི་ནང་སྟོང་པ་ཉིད་དུ་འཛིན་པ་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་འཛིན་པ་དང་། དྲན་པ་ཉེ་བར་གཞག་པར་འཛིན་པ་དང་། ཡང་དག་པར་སྤོང་བར་འཛིན་པ་དང་། རྫུ་འཕྲུལ་གྱི་རྐང་པ་དང་། དབང་པོ་དང་། སྟོབས་དང་། བྱང་ཆུབ་ཀྱི་ཡན་ལག་དང་། འཕགས་པའི་ལམ་རྣམས་སུ་འཛིན་པ་དང་། ཚད་མེད་པ་དང་། བསམ་གཏན་དང་། གཟུགས་མེད་པའི་སྙོམས་པར་འཇུག་པར་འཛིན་པ་དང་། བདེན་པ་དང་། མངོན་པར་ཤེས་པར་འཛིན་པ་དང་། ཏིང་ངེ་འཛིན་ཐམས་ཅད་དང་། གཟུངས་ཀྱི་སྒོ་ཐམས་ཅད་དུ་འཛིན་པ་དང་། སྟོབས་བཅུ་དང་། མི་འཇིགས་པ་དང་། སོ་སོ་ཡང་དག་པར་རིག་པ་དང་། སངས་རྒྱས་ཀྱི་ཆོས་མ་འདྲེས་པར་འཛིན་པ་དང་། རྣམ་པ་ཐམས་ཅད་མཁྱེན་པ་ཉིད་དུ་འཛིན་པ་དང་། མྱ་ངན་ལས་འདས་པར་འཛིན་པ་ཉེ་བར་ཞི་བར་བྱེད་དེ། རྣམ་པར་འཕེལ་བར་བྱེད་པ་མ་ཡིན་ནོ་ཞེས་བྱ་བ་ནི་ལམ་ལ་ཆོས་ཤེས་པའི་བཟོད་པ་ཡིན་ནོ། །དེ་ནས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཐམས་ཅད་ན་འཇིག་རྟེན་སྐྱོང་བའི་རྒྱལ་པོ་ཆེན་པོ་རྣམས་དང་། ལྷ་རྣམས་ཀྱི་དབང་པོ་བརྒྱ་བྱིན་དང་། ཚངས་པ་ཇི་སྙེད་ཡོད་པ་དང་། མི་མཇེད་ཀྱི་བདག་པོ་ཚངས་པ་དང་།","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.2E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":678,"text":"༄༅། །ཏུ་ཕྱིན་པ་རྣམ་པར་དག་པ་དང་། ལྕེའི་འདུས་ཏེ་རེག་པའི་རྐྱེན་གྱིས་ཚོར་བ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་དག་པས་ལུས་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་རྣམ་པར་དག་པ། ལུས་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་དག་པ་དང་། ལུས་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་དག་པས་ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་རྣམ་པར་དག་པ། ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་དག་པ་དང་། ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །བསམ་གཏན་གྱི་ཕ་རོལ་ཏུ་ཕྱིན་པ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E7INC_SHES RAB KYI PHA ROL TU PHYIN PA STONG PHRAG BRGYA PA 7_The Perfection of Wisdom in 100,000 Lines, Part 7 (Ṣatasāhasrikā Prajña Pāramitā 7).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":679,"text":"པས་དབང་པོ་དང་དབང་ཕྱུག་དང་དབང་ལྡན་རྣམས་ཀྱི་ཨཱི་ཤ་དང་། ཨཱི་ཤྭ་ར་དང་། ཨཱི་ཤ་ན་ཡང་ངོ། །ཨཀ་མཐའ་ཉེ་ལས་ཀ་དང་། ཨཱི་ཤྭ་ར་ནི་རང་དོན་ལས་ཞེས་པའི་ཚིག་ཕྲད་ལས་བར་ཡང་ངོ། །ནུས་པ་དང་ན་ཚོད་དང་ངང་ཚུལ་རྣམས་ལའོ་ཞེས་པས་ཤཱན་ཡང་ནའོ། །ཕྱུགས་བདག་ནི་ར་དང་རི་དགས་ལ་སོགས་པ་ཐག་པས་བཏགས་པ་བཞིན་དུ་འདིས་ཀྱང་འཇོམས་བྱེད་ལ་སོགས་པའི་འཁོར་རྣམས་བཏགས་པས་བདག་པོ་ཞེས་སློབ་དཔོན་ར་བྷ་སའོ། །ཕྱུགས་ནི་སྐྱེས་བུ་རྣམས་ཏེ་དེ་རྣམས་འཁོར་བའི་འཆིང་བ་ལས་སྐྱོབ་བ་ན་ཞིང་གི་བདག་པོའོ་ཞེས་གཞན་དག་གོ། །ཞི་བ་ནི་ཡོན་ཏན་གྱི་གནས་སྐབས་དང་བྲལ་བ་མཆོག་ཏུ་དགའ་བའི་རང་བཞིན་གྱི་ཕྱིར་རྣམ་འགྱུར་མེད་པར་གྱུར་པ་སྟེ། ཤི་བ་ལ་སོགས་པ་རྣམས་སོ་ཞེས་པས་ཀྭན་དང་། ཨི་ཉིད་དང་མ་དབྱི་བ་ཡང་ངོ། །དེའི་མཚོན་ཆ་ནི་མདུང་ངོ། །དབང་ཕྱུག་ཆེན་པོ་ནི་གོང་ན་རྒྱལ་པོ་གཞན་མེད་པའོ། །གསོད་བྱེད་ནི་བསྐལ་པ་འཇིག་པའི་དུས་ན་འདིས་ཐམས་ཅད་འཇིག་པའོ། །འབྱུང་བ་རྣམས་འཇིག་པ་ལ་ཤྲི་ཎོ་ཏི་སྟེ། གྲཱྀ། ཤྲྀ་དག་ལས་ཝའོ། །བདེ་བ་ནི་ངེས་པར་ལེགས་པའི་མཚན་ཉིད་ཀྱི་དགའ་བའོ། །དེ་བྱེད་པས་ན་བདེ་བྱེད་དེ་ཀ་རོ་ཏི་ལ་ཨ་ཙའོ། །གཙུག་ན་ཟླ་བ་ནི་རྒྱ་མཚོ་བསྲུབས་པ་ལས་བྱུང་བའི་ཟླ་བའི་དབུ་རྒྱན་ནོ། །འབྱུང་པོའི་དབང་པོ་ནི་ས་ལ་སོགས་པ་འབྱུང་བ་ལྔ་པོ་རྣམས་ཀྱིས་མི་རྣམས་རིགས་པ་བཞིན་སྐྱེད་ཅིང་རབ་ཏུ་འཇོམས་པས་སོ་ཞེས་པ་རིན་ཆེན་མཛོད་དུའོ། །ཡང་ན་འཇོམས་བྱེད་ལ་སོགས་པས་འབྱུང་པོ་རྣམས་ཀྱི་དབང་པོའོ། །དགྲ་སྟའི་དུམ་བུ་ནི་གཡུལ་གྱི་དུས་སུ་དབང་ཕྱུག་གི་དགྲ་སྟ་ཁ་ཆག་གོ་ཞེས་གྲག་གོ། །རི་དབང་ནི་རི་བོ་ཀེ་ལ་ཤའི་བདག་པོའོ། །རི་སྨོད་ནི་འཇོམས་བྱེད་ལ་སོགས་པའི་འཁོར་རྣམས་རི་བོ་གངས་ཅན་ལ་ཉེ་བར་སྤྱོད་པའི་ཚེ་སྤྲུལ་པས་རིའི་གཟུགས་ཆུང་ངུར་བྱས་སོ། །པྲ་་་་.གི་རི་ཤ་ལ་སོགས་པ་མེད་པ་ལས་ཀའོ། །ཡང་ན་རི་ལ་ཉལ་ཞིབ་གནས་པར་བྱེད་པ་སྟེ་ཌ་རྐྱེན་ནོ། །ཚིམ་བྱེད་ནི་སྙིང་སྟོབས་ཀྱི་ཡོན་ཏན་རྫོགས་པར་གྱུར་པས་བདེ་བར་བྱེད་པ་སྟེ་ཨིཀ་མཐའ་ཉེ་ལས་ཀའོ། །འཆི་ལས་རྒྱལ་ནི་དྲང་སྲོང་དཀར་པོ་ཞེས་པ་ལ་འཆི་རྟགས་བྱུང་བ་ལ་དབང་ཕྱུག་གི་བྱིན་གྱིས་བརླབས་པའི་གཞུང་འཆི་ལས་རྒྱལ་བཀླགས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.12 (SGRA MDO)\/TD04300__CHI BA MED PA_I MDZOD KYI RGYA CHER _GREL PA _DOD _JO_I BA MO ZHES BYA BA (Amara Koṣa Ṭīkā Kāmadhenu Nāma).txt","subfolder":"A.ii.12 (SGRA MDO)","origin":"Allochthonous","scripture_category":"non-scripture","reference":"Treatises on Sanskrit"},"SCCT_class":"NSCR"}
{"id":680,"text":"༄༅༅། །རྒྱ་གར་སྐད་དུ། ཨ་ཤོ་ཀ་ཀཱནྟ་མཱ་རཱི་ཙྱཻ་སཱ་དྷ་ནཾ། བོད་སྐད་དུ། མྱ་ངན་མེད་པའི་ཤིང་གི་འོད་ཟེར་ཅན་གྱི་སྒྲུབ་ཐབས། འཕགས་མ་འོད་ཟེར་ཅན་ལ་ཕྱག་འཚལ་ལོ། །དེ་ནས་སྟོང་པ་ཉིད་བསྒོམས་པའི་རྗེས་ལ་ཟླ་བ་ལ་མཾ་ཡིག་སེར་པོ་ལས་བྱུང་བའི་མྱ་ངན་མེད་པའི་ཤིང་དེའི་སྟེང་དུ་མཾ། དེ་ཡོངས་སུ་གྱུར་པ་ལས་སྐུ་མདོག་སེར་མོ་ཞལ་གཅིག་ཕྱག་གཉིས་པ། མགོན་པོ་རྣམ་པར་སྣང་མཛད་ཀྱི་རིན་པོ་ཆེའི་དབུ་རྒྱན་ཅན། གསེར་ལྟ་བུའི་ཕྱག་པའི་རྒྱབ་ཏུ་སྣ་ཚོགས་པདམ་དང་། ཟླ་བ་ལ་འགྱིང་བག་དང་བཅས་པའི་སྟེང་དུ་བཞུགས་པ། མྱ་ངན་མེད་པའི་ཤིང་གི་ཡལ་ག་འཕྱར་བ་ཕྱག་གཡོན་ན་བསྣམས་པ། ཕྱག་གཡས་པས་མཆོག་སྦྱིན་པ། དོ་ཤལ་ལ་སོགས་པ་སྐུ་ལ་བརྒྱན་པ། ལང་ཚོ་གཞོན་ཞིང་མཛེས་པ་འདི་བཞིན་བསམ་པར་བྱའོ། །སྙིང་གའི་མཾ་ཡིག་གི་ས་བོན་ལས་འོད་ཟེར་འཕྲོས་པས་མགོ་དང་བཅས་པའི་ཕག་གི་ཚོགས་ཀྱིས་གདུག་པ་ཅན་བརླག་སྟེ། ༄༅། །སེམས་ཅན་དཔག་ཏུ་མེད་པའི་དོན་སྣ་ཚོགས་བྱེད་པའོ། །ཨོཾ་མཱ་རཱི་ཙྱཻ་མཱཾ་སྭཱ་ཧཱ། ཞེས་པ་ནི་བཟླས་པའི་སྔགས་སོ། །མྱ་ངན་མེད་པའི་ཤིང་གི་འོད་ཟེར་ཅན་གྱི་སྒྲུབ་ཐབས་རྫོགས་སོ།།","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD3523E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":681,"text":"༄༅། །ཕྱོགས་ཀྱི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་པོའི་སྒྲ་ཡང་ཐོས་པར་འགྱུར་རོ། །དེ་བཞིན་དུ་ལྷོ་དང་། ནུབ་དང་། བྱང་དང་། འོག་དང་། སྟེང་གི་ཕྱོགས་དང་། ཕྱོགས་མཚམས་ཀྱི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་པོ་མཐོང་བ་དང་། ཡོངས་སུ་མྱ་ངན་ལས་འདའ་བར་བཞེད་པ་རྣམས་ཀྱི་སྒྲ་ཡང་ཐོས་པར་འགྱུར་ཏེ། འཇིག་རྟེན་གྱི་ཁམས་ཆེ་གེ་མོ་ཞིག་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཆེ་གེ་མོ་ཞེས་བྱ་བ་བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་འདི་སྙེད་ཅིག་གིས་ཡོངས་སུ་བསྐོར་ཞིང་མདུན་དུ་བྱས་ཏེ་ཆོས་སྟོན་ཏོ་ཞེས་བྱ་བ་དང་། ཤར་ཕྱོགས་ཀྱི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་པོ་མཐོང་བ་དང་། ཡོངས་སུ་མྱ་ངན་ལས་འདའ་བར་བཞེད་པ་དང་། ཕྱོགས་བཅུའི་བར་གྱི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་པོ་མཐོང་བ་དང་། ཡོངས་སུ་མྱ་ངན་ལས་འདའ་བར་བཞེད་པ་དང་། དེ་བཞིན་གཤེགས་པ་དེ་རྣམས་ཀྱི་ཡང་རིང་བསྲེལ་གྱི་མཆོད་རྟེན་རིན་པོ་ཆེའི་མཆོག་སྣ་ཚོགས་ཀྱི་རང་བཞིན་གྱི་མཆོད་རྟེན་བྱེ་བ་ཁྲག་ཁྲིག་བརྒྱ་སྟོང་མང་པོ་ཡང་མཐོང་བར་འགྱུར་རོ། །མཆོད་རྟེན་དེ་དག་ལ་ཡང་མེ་ཏོག་དང་། སྤོས་དང་། དྲི་དང་། ཕྲེང་བ་དང་། བྱུག་པ་དང་། ཕྱེ་མ་དང་། ན་བཟའ་དང་། གདུགས་དང་། རྒྱལ་མཚན་དང་། བ་དན་མང་པོས་རིམ་གྲོར་བྱེད་པ་དང་། བླ་མར་བྱེད་པ་དང་། བསྟི་སྟང་དུ་བྱེད་པ་དང་། མཆོད་པར་བྱེད་པ་མཐོང་བར་འགྱུར་རོ། །ཀཽ་ཤི་ཀ་དེ་ལྟར་རིགས་ཀྱི་བུའམ། རིགས་ཀྱི་བུ་མོ་དེ་དག་གི་རྨི་ལམ་བཟང་པོ་དེ་ལྟ་བུ་དག་མཐོང་བར་འགྱུར་རོ། །དེ་དག་བདེ་བར་ཉལ་ཞིང་བདེ་བར་སད་པར་འགྱུར་རོ། །ལུས་མདངས་དང་ལྡན་པར་ཤེས་པར་འགྱུར་རོ། །ལུས་ཡང་བར་འདུ་ཤེས་ཤིང་ལྕི་བ་དང་། ཟས་ལ་ཆེར་ཆགས་པ་མེད་པར་འགྱུར། ཆོས་གོས་དང་། ལྷུང་བཟེད་དང་། མལ་སྟན་དང་། ནད་ཀྱི་རྐྱེན་སྨན་དང་། ཡོ་བྱད་ལ་ཆགས་པ་མེད་པར་འགྱུར་རོ། །ཀཽ་ཤི་ཀ་འདི་ལྟ་སྟེ་དཔེར་ན། དགེ་སློང་རྣལ་འབྱོར་སྤྱོད་པ་ཏིང་ངེ་འཛིན་ལས་ལངས་པའི་སེམས་ཡིད་ལ་བྱེད་པས་ཡོངས་སུ་བརླན་པ་ནི་ཟས་ལ་དེར་ཆགས་པར་མི་འགྱུར་རོ། །ཀཽ་ཤི་ཀ་དེ་བཞིན་དུ་རིགས་ཀྱི་བུའམ། རིགས་ཀྱི་བུ་མོ་དེ་དག་ཀྱང་ཟས་ལ་ཆེར་ཆགས་པ་མེད་པར","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.2E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":682,"text":"པར་འགྱུར། འབྱུང་འགྱུར་གང་ཡིན་ཏེ། གང་ཞིག་སྐྱེ་བར་འགྱུར་བ་ཡིན། བྱུང་གྱུར་གང་ཡིན་ཏེ། སྔར་སྐྱེས་པར་འགྱུར་རོ། །དེ་ལྟར་ན་འདས་པ་ལ་སོགས་པའི་ཐ་སྙད་ནི་བརྟགས་པ་ཉིད་ཡིན་ནོ། །གཉེན་གང་བཤེས་ཀྱང་གང་ཞིག་ཡིན། །གང་གིས་གང་སྡུག་པ་ཡིན། གང་གིས་གང་བཤེས་ཡིན་ཏེ། འདིར་ཞེས་པ་ནི་ཐམས་ཅད་དུ་སྦྱར་བར་བྱའོ། །གང་ཞིག་མངོན་པར་ཞེན་པས་མི་དགེ་བ་ཡང་འགྲང་བར་མི་བྱེད། དེ་ལྟར་རང་བཞིན་གྱིས་སྟོང་པ་ཉིད་ཡིན་པའི་ཕྱིར་རྟོགས་པས་སྒྲོ་བཏགས་པ་ཉིད་དེ་དེ་ཁོ་ན་ཉིད་ཡིན་ནོ་ཞེས་བསྟན་པའི་ཕྱིར་ཐམས་ཅད་ཅེས་པ་ལ་སོགས་པ་གསུངས་ཏེ། ཐམས་ཅད་ནི་བརྗོད་པ་འདི་དང་གཞན་ཡང་ངོ། །ནམ་མཁའ་འདྲ་བ་ནི་བརྟགས་པའི་དེ་ཁོ་ན་ཉིད་སྟོང་པ་ཉིད་ཡིན་པའི་ཕྱིར་ནམ་མཁའ་དང་མཚུངས་པ་ཡིན་ནོ། །ཡོངས་སུ་གཟུང་བར་གྱིས་ཞེས་པ་ནི་མེད་པ་ཉིད་ལ་ཡང་རང་གི་ངོ་བོ་སྒྲོ་བཏགས་སོ། །བདག་འདྲས་ཞེས་པ་ནི་གཞུང་རྩོམ་པ་པོ་བདག་ཉིད་དཔེར་བརྗོད་པར་མཛད་པ་ཡིན་ནོ། །བདག་འདྲ་ནི་དོན་དམ་པའི་དེ་ཁོ་ན་ཉིད་ཡོངས་སུ་ཤེས་པའི་བྱིས་པའི་སྐྱེ་བོ་རྣམས་སོ། །མི་བདེན་པའི་རྣམ་པར་རྟོག་པས་དཀྲུགས་པའི་སེམས་རབ་ཏུ་འཁྲུག་པར་བྱེད་དོ། །ལོག་པའི་མངོན་པར་ཞེན་པ་ཁྲོ་བར་བྱེད་དེ། དགའ་བར་བྱེད་པ་ནི་བརྫུན་པའི་རྙེད་པ་དང་མ་བྲལ་བས་རབ་ཏུ་དགའ་བར་འགྱུར་བ་ཡིན་ནོ། །གང་རྣམས་ཀྱིས་ཤེ་ན། འཐོབ་དང་སྤྲོ་བའི་རྒྱུ་རྣམས་ཀྱིས་ཏེ། འཐོབ་པའི་རྒྱུ་རྣམས་ཀྱིས་ནི་རྩོད་པའི་རྒྱུ་རྣམས་ཀྱིས་སོ། །སྤྲོ་བའི་རྒྱུ་རྣམས་ཀྱིས་ཏེ། དགའ་བའི་རྒྱུ་རྣམས་ཀྱིས་ཡིན་ལ། ཇི་ལྟར་རིགས་པར་སྦྱར་བར་བྱའོ། །དེ་ལྟ་བས་ན་དོན་དམ་བའི་དེ་ཁོ་ན་ཉིད་ཀུན་རྫོབ་ཉིད་ཀྱིས་དངོས་པོའི་རང་བཞིན་ལ་བདེན་པ་ཉིད་དུ་མངོན་པར་ཞེན་པ་རྣམས་འདི་དག་ཐམས་ཅད་འདོད་པར་བྱེད་དེ། དོན་དམ་པར་རྟོག་པ་རྣམས་ཀྱིས་ནི་མ་ཡིན་ནོ། །དེ་སྐད་དུ་ཡང་། འདི་རྙེད་ཁོ་ན་ཤེས་པར་བྱ་སྟེ། འདི་ལྟ་སྟེ། ཀུན་རྫོབ་དང་དོན་དམ་པའོ། །དེ་ཡང་བཅོམ་ལྡན་འདས་ཀྱིས་སྟོང་པ་ཉིད་དུ་ལེགས་པར་གཟིགས། ལེགས་པར་མཁྱེན། ལེགས་པར་མངོན་སུམ་དུ་མཛད་པ་ཡིན་ཏེ། དེའི་ཕྱིར་ཐམས་ཅད་མཁྱེན་པ་ཞེས་བརྗོད་དོ། །དེ་ལ་ཀུན་རྫོབ་ནི་འཇིག་རྟེན་པའི་སྤྱོད་པ་ཡིན་ལ། དེ་བཞིན་གཤེགས་པས་གཟིགས་པ་གང་ཞིག་ནི་ཡང་དོན་དམ་པར་ཡིན་ཏེ།","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3872E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":683,"text":"༄༅། །པར་ཤེས་པ་མེད་པ་ལ་རྣམ་པར་ཤེས་པར་འདུ་ཤེས་ཤིང་། འདུས་བྱས་དང་འདུས་མ་བྱས་ཀྱི་ཆོས་རྣམས་ཀྱི་བར་དག་མེད་ཅིང་། ཡོད་པ་མ་ཡིན་པ་ལ་རྣམ་པར་བཏགས་པས་ཕྱིན་ཅི་ལོག་རྣམས་ཀྱིས་སེམས་བསླད་པར་གྱུར་པ་དག་ལུས་དང་། ངག་དང་། ཡིད་ཀྱི་ལས་མངོན་པར་འདུ་བྱེད་པས། དེ་དག་འགྲོ་བ་ལྔའི་འཁོར་བ་ལས་ཡོངས་སུ་མི་ཐར་རོ། ། དེའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པར་དགེ་བའི་ཆོས་ཐམས་ཅད་འདུས་པར་བྱས་ནས་སྤྱོད་ཅིང་བྱང་ཆུབ་སེམས་དཔའི་སྤྱད་པ་སྤྱོད་དོ། །དེ་ལ་སྤྱོད་ཅིང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱའོ། །མངོན་པར་རྫོགས་པར་སངས་རྒྱས་ནས་ཀྱང་སེམས་ཅན་རྣམས་འགྲོ་བ་ལྔའི་འཁོར་བ་ལས་ཐར་བར་བྱེད་དོ། །དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་རབ་འབྱོར་གྱིས་འདི་སྐད་ཅེས་གསོལ་ཏོ། །བཅོམ་ལྡན་འདས། གལ་ཏེ་ཆོས་ཐམས་ཅད་རང་གི་མཚན་ཉིད་ཀྱིས་སྟོང་པ་ལགས་ན། བཅོམ་ལྡན་འདས། འོ་ན་ཇི་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་ནས། སེམས་ཅན་རྣམས་འགྲོ་བ་ལྔའི་འཁོར་བ་ལས་ཡོངས་སུ་ཐར་བར་བགྱིད་ལགས། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་རབ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E3INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 3_The Exalted Perfection of Wisdom in 18,000 Lines, Part 3 (Ārya Aṣṭadaśa Sāhasrikā Prajñā Pāramitā Mahāyāna Sūtra 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":684,"text":"མཐོང་ངོ། །ལྷས་ནམ་གཟིགས། དེང་ཉིད་དོ། །ལྷས་དེང་ཉིད་གཟིགས་ཀྱི། བདག་ཅག་གིས་ཆེར་སྔར་མཐོང་ལགས་སོ། །རྒྱལ་པོས་སྨྲས་པ། གཞོན་ནུ་རྣམས་ཀྱི་བུ་ཐུ་བོ་གང་ཡིན། གཞོན་ནུ་བཟང་ལྡན་ལགས་སོ། །རྒྱལ་པོ་ཟས་གཙང་གིས་གཞོན་ནུ་བཟང་ལྡན་ཤཱཀྱའི་རྒྱལ་པོར་དབང་བསྐུར་ཏོ། །དེའི་ཚེ་བཅོམ་ལྡན་འདས་ཉན་ཐོས་ཀྱི་དགེ་འདུན་དང་བཅས་པ་ཉིན་གཅིག་མ་ཆད་པར་རྒྱལ་པོའི་ཕོ་བྲང་དུ་གདུགས་ཚོད་གསོལ་བ་དང་། རྒྱལ་པོ་ཟས་གཙང་གིས་རལ་པ་ཅན་ལས་རབ་ཏུ་བྱུང་བ་དཀའ་ཐུབ་ཀྱིས་ལུས་མི་སྡུག་པར་སྣང་བ་མཐོང་ངོ། །མཐོང་ནས་ཀྱང་དེ་འདི་སྙམ་དུ་སེམས་ཏེ། བདག་ཉིད་ཆེན་པོ་འདི་དག་།སེམས་ནི། བཟང་བ་ཡིན་ན། ལུས་མི་བཟང་སྟེ། དཀའ་ཐུབ་དྲག་པོ་དག་གིས་ལུས་མི་སྡུག་པར་སྣང་བ་དག་ཡིན་ནོ། །བཅོམ་ལྡན་འདས་ཀྱི་འཁོར་ནི། བཅོམ་ལྡན་འདས་ཉིད་ཇི་འདྲ་བ་འཁོར་ཡང་དེ་འདྲ་བ་ཉིད་དུ་གྱུར་ན། དེ་ལྟ་ན་བཅོམ་ལྡན་འདས་མཛེས་པར་འགྱུར་རོ། །སྙམ་མོ། དེ་ནས་རྒྱལ་པོ་ཟས་གཙང་གིས་ཤཱཀྱ་རྣམས་བསྡུས་ཏེ་སྨྲས་པ། ཤེས་ལྡན་དག་། གལ་ཏེ་གཞོན་ནུ་དོན་ཐམས་ཅད་གྲུབ་པ་རབ་ཏུ་མ་བྱུང་བར་གྱུར་ན། ཅིར་འགྱུར། ལྷ། འཁོར་ལོས་བསྒྱུར་བའི་རྒྱལ་པོར་འགྱུར་རོ། །ཁྱོད་ཀྱི་བུ་དག་ཅིར་འགྱུར། ལྷ། ཞམ་རིང་བར་འགྱུར་རོ། །འོ་ན༑ ད་གཞོན་ནུ་དོན་ཐམས་ཅད་གྲུབ་པས་བདུད་རྩི་ཐུགས་སུ་ཆུད་དེ་བདུད་རྩིས་འགྲོ་བ་ཚིམ་པར་མཛད་ན། ཁྱོད་ཀྱི་བུ་དག་ཅིའི་ཕྱིར་ཞམ་རིང་མི་བྱེད། ལྷ། ཅི་ལགས། དེ་དག་རབ་ཏུ་བྱུང་ངམ།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E2INC__DUL BA RNAM PAR _BYED PA 2_The Divisions of Vowed Morality, Part 2 (Vinaya Vibhaṃga 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":685,"text":"༄༅། །པར་རྟོག་པ་ཐམས་ཅད་འགགས་པ་དེ་ནི་མྱ་ངན་ལས་འདས་པ་སྟེ་དེ་བཞིན་ཉིད་དོ། །དེ་ཉིད་ནི་དབྱིངས་ཏེ། དེ་ལ་དམིགས་པའི་དངོས་པོས་འཕགས་པ་རྣམས་སྐྱེད་པའི་རྒྱུ་ཡིན་ཏེ། དེ་བས་ན་དབྱིངས་དེར་ཞེས་བྱ་བར་སྦྱར་རོ། །རྒྱུན་དུ་ཞུགས་པ་ཞེས་བྱ་བ་ལ་སོགས་པས་འབྲས་བུ་ལ་གནས་པ་རྣམ་པ་བཞི་སྨོས་པས་མེད་ན་མི་འབྱུང་བའི་ཕྱིར་ཞུགས་པའི་གནས་སྐབས་བཞི་ཡང་གཟུང་བར་བྱའོ། །དེས་ན་ཉན་ཐོས་ཀྱིས་རྣམ་པ་བརྒྱད་དུ་འགྱུར་རོ། །གང་ཟག་གང་གིས་ཉོན་མོངས་པའི་རྣམ་པ་ཇི་ཙམ་སྤངས་པས་ཞུགས་པ་ཉིད་ལ་སོགས་པར་རྣམ་པར་གཞག་པ་ནི་སྔར་བཤད་པ་ཉིད་ཡིན་པའི་ཕྱིར་སླར་ཉེ་བར་བཀོད་པ་མ་བྱས་སོ། །རང་སངས་རྒྱས་ཞེས་བྱ་བ་ལ་སོགས་པ་ལ་མདོར་བསྟན་པའི་ཚིག་འཆད་པ་ནི། རང་སངས་རྒྱས་ཞེས་བྱ་བ་ལ་སོགས་པ་གསུངས་པ་ཡིན་ཏེ། བདག་ཉིད་གཅིག་པུའི་རྒྱུར་གྱུར་པའི་ཕྱིར་རང་གི་བྱང་ཆུབ་རྟོགས་པ་རང་ཉིད་ཡིན་པས་ན་རང་སངས་རྒྱས་སོ། །ཉན་ཐོས་ཀྱང་དེ་ལྟར་ཐལ་བར་ནི་མི་འགྱུར་ཏེ། དེ་ནི་གཞན་གྱིས་ཉེ་བར་བསྟན་པ་ལ་ལྟོས་པའི་ཕྱིར་རོ། །ཡང་དག་པར་རྫོགས་པའི་སངས་རྒྱས་ལ་ཡང་ཐལ་བར་འགྱུར་བ་ཡང་མ་ཡིན་ཏེ། དེ་ནི་སེམས་ཅན་ཐམས་ཅད་ཀྱི་དོན་དུ་རྣམ་པ་ཐམས་ཅད་མཁྱེན་པ་ཉིད་ཆེད་དུ་མཛད་པས་ཁྱད་པར་དུ་འཕགས་པའི་ཕྱིར་རོ། །འདིས་ནི་ས་དགུ་པ་རང་སངས་རྒྱས་ཀྱིས་བཤད་པ་ཡིན་ནོ། །ཉན་ཐོས་ཀྱིས་ལས་འདས་ནས་ཞེས་བྱ་བ་ནི་གཟུང་བའི་དོན་གྱི་རྣམ་པར་རྟོག་པ་སྤངས་པས་དེ་ལ་བརྒལ་ནས་སོ། །སངས་རྒྱས་ཀྱིས་མ་ཐོབ་པ་ནི་འཛིན་པའི་དོན་གྱི་རྣམ་པར་རྟོག་པ་མ་སྤངས་པས་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཀྱིས་མ་རྟོགས་པར་རོ། །དེ་བཞིན་དུ་སངས་རྒྱས་སྦྱིན་པའི་གནས་སོ་ཞེས་གནས་པར་མི་བྱའོ་ཞེས་བྱ་བའི་ཚིག་རྣམ་པར་དབྱེ་བའི་ཕྱིར། སངས་རྒྱས་ནི་ཞེས་བྱ་བ་ལ་སོགས་པ་གསུངས་པ་ཡིན་ནོ། །སོ་སོའི་སྐྱེ་བོའི་ས་ཞེས་བྱ་བ་ནི་མོས་པས་སྤྱོད་པའི་སའོ། །གཞལ་དུ་མེད་པར་ཞེས་བྱ་བ་ལ་སོགས་པ་ལ། མངོན་སུམ་ལ་སོགས་པའི་ཚད་མས་གཞལ་བར་མི་ནུས་པའི་ཕྱིར་གཞལ་དུ་མེད་པའོ། །གཅིག་ཉིད་ལ་སོགས་པ་གྲངས་དང་བྲལ་བའི་ཕྱིར་གྲངས་མེད་པའོ། །འདིས་ནི་འདུལ་བ་ལ་སོགས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3791E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":686,"text":"༄༅། །ལུས་ཀྱི་འདུས་ཏེ་རེག་པ་རྣམ་པར་དག་པ། ལུས་ཀྱི་འདུས་ཏེ་རེག་པ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན་ཏིང་ངེ་འཛིན་རྣམ་པར་དག་པ་དང་། ལུས་ཀྱི་འདུས་ཏེ་རེག་པ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །ཏིང་ངེ་འཛིན་རྣམ་པར་དག་པས་ཡིད་ཀྱི་འདུས་ཏེ་རེག་པ་རྣམ་པར་དག་པ། ཡིད་ཀྱི་འདུས་ཏེ་རེག་པ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན་ཏིང་ངེ་འཛིན་རྣམ་པར་དག་པ་དང་། ཡིད་ཀྱི་འདུས་ཏེ་རེག་པ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །ཏིང་ངེ་འཛིན་རྣམ་པར་དག་པས་མིག་གི་འདུས་ཏེ་རེག་པའི་རྐྱེན་གྱིས་ཚོར་བ་རྣམ་པར་དག་པ། མིག་གི་འདུས་ཏེ་རེག་པའི་རྐྱེན་གྱིས་ཚོར་བ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན་ཏིང་ངེ་འཛིན་རྣམ་པར་དག་པ་དང་། མིག་གི་འདུས་ཏེ་རེག་པའི་རྐྱེན་གྱིས་ཚོར་བ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །ཏིང་ངེ་འཛིན་རྣམ་པར་དག་པས་རྣ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E8INC_SHES RAB KYI PHA ROL TU PHYIN PA STONG PHRAG BRGYA PA 8_The Perfection of Wisdom in 100,000 Lines, Part 8 (Ṣatasāhasrikā Prajña Pāramitā 8).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":687,"text":"མཚོར་གྱུར། །རྔ་བོ་ཆེ་ཡི་སྒྲ་སྐད་འདི་ཡིས་ནི། །སེམས་ཅན་ཐམས་ཅད་ཚངས་པའི་དབྱངས་ལྡན་གྱུར། །སངས་རྒྱས་བྱང་ཆུབ་དམ་པ་མཆོག་རེག་ཤོག་།ཆོས་ཀྱི་འཁོར་ལོ་དགེ་བ་སྐོར་གྱུར་ཅིག་།བསྐལ་པ་བསམ་གྱིས་མི་ཁྱབ་བཞུགས་པར་ཤོག་།འགྲོ་ལ་ཕན་ཕྱིར་ཆོས་ནི་སྟོན་གྱུར་ཅིག་།ཉོན་མོངས་འཇོམས་འགྱུར་སྡུག་བསྔལ་སེལ་བར་ཤོག་།འདོད་ཆགས་ཞེ་སྡང་གཏི་མུག་ཞི་གྱུར་ཅིག་།སེམས་ཅན་གང་དག་ངན་སོང་སར་གནས་ཏེ། །རུས་པ་དང་ནི་ལུས་གདུངས་རབ་འབར་བ། །དེ་དག་རྔ་ཆེན་བསྒྲགས་པ་ཐོས་གྱུར་ནས། །སངས་རྒྱས་ཕྱག་འཚལ་ལོ་ཞེས་ཚིག་སྨྲ་ཤོག་།སེམས་ཅན་ཀུན་གྱི་སྐྱེ་བ་བརྒྱ་དག་དང་། །སྐྱེ་བ་སྟོང་ཕྲག་བྱེ་བ་སྐྱེ་དྲན་ཤོག་།ཐུབ་པའི་དབང་པོ་རྟག་ཏུ་དྲན་གྱུར་ཅིག་།དེ་དག་གིས་ནི་རྒྱ་ཆེན་གསུང་ཐོས་ཤོག་།རྔ་བོ་ཆེ་ཡི་སྒྲ་སྐད་འདི་ཡིས་ནི། །སངས་རྒྱས་རྣམས་དང་རྟག་ཏུ་འགྲོགས་རྙེད་གྱུར། །སྡིག་པའི་ལས་རྣམས་རྣམ་པར་སྤོང་བར་ཤོག་།བྱ་བ་དགེ་བ་རྣམས་ནི་སྤྱོད་གྱུར་ཅིག་།དེ་བཞིན་དུ་སྦྱར་ཏེ། ཞིང་རྣམས་ཀུན་ན་སྲོག་ཆགས་ཐམས་ཅད་ཀྱང་། །འཇིག་རྟེན་དག་ན་སྡུག་བསྔལ་ཀུན་ཞི་གྱུར། །སེམས་ཅན་དབང་པོ་མ་ཚང་ཡན་ལག་ཉམས། །དེ་ཀུན་ད་ལྟར་དབང་པོ་ཚང་བར་ཤོག་། གང་དག་ནད་བཏབ་ཉམ་ཆུང་ལུས་ཉམས་དང་། །ཕྱོགས་བཅུ་དག་ན་སྐྱབས་མེད་གྱུར་པ་རྣམས། །དེ་ཀུན་མྱུར་དུ་ནད་ལས་ཐར་གྱུར་ཅིག་།ནད་མེད་སྟོབས་དང་དབང་པོ་རྙེད་པར་ཤོག་།གང་དག་རྒྱལ་པོ་ཆོམ་རྐུན་ཤོར་བས་བསྡིགས་བསད་འོས། །སྡུག་བསྔལ་རྣམ་པ་སྣ་ཚོགས་བརྒྱ་ཡིས་ཕོངས་གྱུར་པ། །སེམས་ཅན་ཉམ་ཐག་གྱུར་ཅིང་སྡུག་བསྔལ་དེ་དག་ཀུན། །འཇིགས་མཆོག་མི་བཟད་བརྒྱད་པོ་དེ་ལས་ཐར་གྱུར་ཅིག་།གང་དག་བརྡེགས་ཤིང་བཅིངས་དང་བཅིངས་པས་གཟིར། །ཕོངས་པ་སྣ་ཚོགས་དག་ན་གནས་གྱུར་ཅིང་། །ཉོན་མོངས་སྟོང་ཕྲག་དུ་མས་དཀྱུགས་ནས་ཀྱང་། །འཇིགས་པ་མི་བཟང་མྱ་ངན་སྣ་ཚོགས་རྙེད། །དེ་དག་ཐམས་ཅད་བཅིངས་ལས་གྲོལ་གྱུར་ཅིག་།མནར་བ་དག་ནི་བརྡེགས་ལས་ཐར་བར་ཤོག་།གསད་བྱ་རྣམས་ཀྱང་སྲོག་དང་ལྡན་གྱུར་ཤོག་།ཕོངས་གྱུར་ཐམས་ཅད་འཇིགས་པ་མེད་པར་ཤོག་།སེམས་ཅན་གང་དག","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3940E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":688,"text":"༄༅། །སྐྱིགས་བུ་དབུགས་མི་བདེ་རིམས་སེལ། །དུག་གི་རང་བཞིན་དུས་དང་ཟས། །ནད་གཞི་ལུས་ཟུངས་ཚོགས་འདུས་པ། །དུག་གི་ཉམ་ང་ཞེས་བཤད་དེ། །བཀྲེས་སྐོམ་ཉ་མ་ནི་ཆུང་བ་དང་། །ཁྲོ་དང་མྱ་ངན་འཇིགས་དང་ངལ། །མ་ཞུ་བ་དང་འཁྲུ་བ་དང་། །མཁྲིས་པ་རླུང་ནི་འཕེལ་བ་དང་། །ཏིལ་གྱི་མེ་ཏོག་འབྲས་བུ་སྣུམ། །ས་ཡི་རླངས་པ་འབྲུག་སྒྲ་དང་། །གླིང་བུ་པི་ཝང་རོལ་མོ་ཡི། །སྒྲ་དང་མདུན་གྱི་སེར་བུ་དང་། །ཨུཏྤལ་དྲི་དང་མྱོས་པ་ཡིས། །དུག་གི་ཉམ་ང་འཕེལ་བར་བྱེད། །དབྱར་ནི་ཆར་གི་དུས་ཡིན་པས། །བུ་རམ་ལྟ་བུར་རླན་ཅན་འགྱུར། ལུས་ལ་ཁྱབ་བྱེད་དབྱར་འདས་ནས། །རི་བྱི་འཆར་བས་དེ་མེད་བྱེད། །དེ་བས་སྤྲིན་བྲལ་དུས་སུ་ནི། །ནུས་པ་ཆུང་བ་ཉིད་དུ་འགྱུར། །དེ་ལྟར་རང་བཞིན་གོམས་པ་དང་། །གནས་དུས་ཤུགས་སྟོབས་ཆེ་ཆུང་བ། །བརྟགས་ཏེ་མཁས་པས་ཤེས་བྱས་ལ། །དེ་རྗེས་གསོ་བའི་ལས་སྤྱད་བྱ༑ །བད་ཀན་ཅན་ནི་སློན་དང་དྲོ། །རྩུབ་དང་རྣོ་བའི་སྨན་བསྐུ་ཞིང་། །བསྐ་དང་ཁ་དང་ཚ་བ་ཡིས། །ཟས་ཀྱི་དུག་ནི་བསལ་བར་བྱ། །མཁྲིས་ཅན་བཀྲུ་སྨན་སྨན་ཆུ་བླུགས། །ཤིན་ཏུ་བསིལ་བའི་སྨན་བསྐུ་ཞིང་། །བསྐ་དང་ཁ་དང་མངར་བ་དང་། །མར་བཅས་ཁ་ཟས་སྦྱིན་བས་གསོ། །རླུང་གི་བདག་ཉིད་ཅན་མངར་དང་། །སྐྱུར་དང་ལན་ཚྭ་མར་བཅས་པའི། །བཟའ་བ་མར་བཅས་བསྐུ་བྱུག་དང་། །དེ་བཞིན་ཤ་ནི་བཟའ་བས་གསོ། །བཀྲ་སྨན་བསྐུ་བྱུག་ཁ་ཟས་སྨན། །མར་མེད་བསྔགས་པ་མ་ཡིན་ནོ། །དུག་ཀུན་གནས་སྐབས་ཐམས་ཅད་དུ། །དུག་འཇོམས་མར་དང་འདྲ་བ་ཡི། །སྨན་ནི་གཞན་དག་ཡོད་མིན་ཏེ། །མཆོག་ཏུ་རླུང་ཤེས་ཆེ་ལ་ཕན། །བད་ཀན་གནས་ཞུགས་གསོ་བར་སླ། །མཁྲིས་པའི་གནས་བརྟེན་འབད་བས་གསོ། །རླུང་གི་གནས་སུ་ཞུགས་པའི་དུག་།ཤིན་ཏུ་གསོ་དཀའ་གསོར་མི་རུང་། །ཡན་ལག་བརྒྱད་པའི་སྙིང་པོ་བསྡུས་པ་ལས། ཕྱི་མའི་གནས་ཀྱི་ལེའུ་སུམ་ཅུ་རྩ་ལྔའོ།། །།དེ་ནས་སྦྲུལ་གྱིས་ཟིན་བ་གསོ་བའི་ལེའུ་བཤད་པར་བྱའོ། །མདོར་ནས་ཡི་སྟེང་ན་སྦྲུལ། །གསུམ་སྟེ་གདེངས་ཀ་ཅན་ལུས་འཁྱིལ། །ཁྲ་བོ་ཡིན་ཏེ་དེ་ཡིན། །དབྱེ་བ་མཐའ་ཡས་གྱུར","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.13 (GSO RIG)\/TD04310_YAN LAG BRGYAD PA_I SNYING PO BSDUS PA ZHES BYA BA (Aṣṭaṃga Hṛdayasamhita).txt","subfolder":"A.ii.13 (GSO RIG)","origin":"Allochthonous","scripture_category":"non-scripture","reference":"Treatises on medicine"},"SCCT_class":"NSCR"}
{"id":689,"text":"༄༅། །འཇའི་ཁ་དོག་དང་། ལ་ལ་ལས་ནི། འཛམ་བུ་ཆུ་ཀླུང་གི་གསེར་གྱི་ཁ་དོག་དང་། ལ་ལ་ལས་ནི། འོད་ཐམས་ཅད་དུ་སྣ་ཚོགས་པའི་ཁ་དོག་ལུས་དང་སེམས་ཀྱི་བདེ་བ་སྐྱེད་པ། བལྟ་ན་མཆོག་ཏུ་མཛེས་པ་མཐོང་བར་གྱུར་ཏོ། །འཛམ་བུ་ཆུ་ཀླུང་གི་གསེར་གྱི་ཆུ་ཤིང་གི་ཀ་བ་དེ་དག་དང་། རིན་པོ་ཆེ་ཐམས་ཅད་ཀྱི་གཟུགས་དེ་དག་ཀྱང་ལག་ནས་མེ་ཏོག་གི་སྤྲིན་མངོན་པར་སྦྱོང་བར་མཐོང་སྟེ། ལག་ནས་ཕྲེང་བའི་ལྡ་ལྡི་དང་། ལག་ནས་གོས་དང་། ལག་ནས་གདུགས་དང་། རྒྱལ་མཚན་དང་། བ་དན་དང་། ལག་ནས་སྤོས་དང་། གདུག་སྤོས་དང་། བྱུག་པ་དང་། ལག་ནས་ནོར་བུ་རིན་པོ་ཆེའི་དྲ་བ་དང་། ལག་ནས་རིན་པོ་ཆེ་སྣ་ཚོགས་དང་། གསེར་གྱི་ལྕགས་པོད་སྣ་ཚོགས་དང་། ལག་ནས་མུ་ཏིག་སྣ་ཚོགས་ཀྱི་སེ་མོ་དོ་དང་། ལག་ནས་རིན་པོ་ཆེ་སྣ་ཚོགས་ཀྱི་སེ་མོ་དོ་མངོན་པར་སྦྱོང་བ་དང་། ལག་ནས་རྒྱན་ཐམས་ཅད་ཐོགས་པར་མཐོང་ངོ། །ལ་ལར་ནི། གཙུག་གི་རིན་པོ་ཆེ་དང་། ཅོད་པན་གྱིས་འདུད་ཅིང་མིག་མི་འགེབས་པར་ལྟ་བ་དང་། ཐལ་མོ་སྦྱོར་ཞིང་ཕྱག་འཚལ་བར་མཐོང་ངོ། །མུ་ཏིག་གི་ཕྲེང་བ་དེ་དག་ལས་ཀྱང་སྤོས་སྣ་ཚོགས་ཀྱིས་དྲི་ཞིམ་པོར་བྱས་པའི་ཆུ་ཡན་ལག་བརྒྱད་དང་ལྡན་པའི་ཆར་གྱི་རྒྱུན་ཕྲ་མོ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E6__PHAGS PA SANGS RGYAS PHAL PO CHE ZHES BYA BA SHIN TU RGYAS PA CHEN PO_I MDO_A Great and Exalted Sutra of the Greater Way, the Majority of the Enlightened One, in Extensive Detail, Part Six (Ārya Buddha Avataṃsaka Nāma Mahāvaipulya +.txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":690,"text":"ཕ་རོལ་ཏུ་ཕྱིན་པ་ཟབ་མོ་འདི་ཉིད་ལ་མེད་ཅིང་མི་དམིགས་ན་གཟུགས་དམིགས་པར་ལྟ་ག་ལ་འགྱུར། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་དམིགས་པར་ལྟ་ག་ལ་འགྱུར། རྣམ་པ་ཐམས་ཅད་མཁྱེན་པའི་བར་དུ་དམིགས་པར་ལྟ་ག་ལ་འགྱུར་ཞེས་བྱ་བ་ནི་སེམས་ཅན་གྱི་སེམས་ཀྱི་སྤྱོད་པ་ཐམས་ཅད་ཤེས་པ་ཡིན་ནོ། །རབ་འབྱོར་གཞན་ཡང་སེམས་ཅན་དུ་གདགས་པས་གདགས་པར་འགྱུར་བ་གཟུགས་ཡོད་པའམ། གཟུགས་མེད་པའམ། འདུ་ཤེས་ཡོད་པའམ། འདུ་ཤེས་མེད་པའམ། འདུ་ཤེས་ཡོད་པ་ཡང་མ་ཡིན། འདུ་ཤེས་མེད་པའམ་མ་ཡིན་པའི་སེམས་ཅན་ཇི་སྙེད་པ་དང་། འཇིག་རྟེན་གྱི་ཁམས་འདི་དང་ཕྱོགས་བཅུ་ཀུན་གྱི་འཇིག་རྟེན་གྱི་ཁམས་གཞན་དག་གི་ཡང་རུང་སྟེ། སེམས་ཅན་ཇི་སྙེད་ཡོད་པ་དེ་དག་གི་སེམས་བསྡུས་པ་དང་སེམས་རྣམ་པར་གཡེངས་པ་དེ་དག་ཐམས་ཅད་ཀྱི་སེམས་བསྡུས་པ་དང་། སེམས་རྣམ་པར་གཡེངས་པར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །རབ་འབྱོར་ཇི་ལྟར་ན་དེ་བཞིན་གཤེགས་པས་སེམས་ཅན་དེ་དག་གི་སེམས་བསྡུས་པ་དང་། རྣམ་པར་གཡེངས་པ་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཅེ་ན། རབ་འབྱོར་དེ་བཞིན་གཤེགས་པས་སེམས་ཅན་དེ་དག་གི་སེམས་བསྡུས་པ་དང་སེམས་རྣམ་པར་གཡེངས་པ་ནི་ཆོས་ཉིད་ཀྱིས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །རབ་འབྱོར་གྱིས་གསོལ་པ། བཅོམ་ལྡན་འདས་དེ་བཞིན་གཤེགས་པས་སེམས་ཅན་དེ་དག་གི་སེམས་བསྡུས་པ་དང་། སེམས་རྣམ་པར་གཡེངས་པ་ཆོས་ཉིད་གང་གིས་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཅེ་ན། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་ནི་ཆོས་ཉིད་གང་ལ་ཆོས་ཉིད་ཀྱང་མི་དམིགས་ན། སེམས་བསྡུས་པ་དང་སེམས་རྣམ་པར་གཡེངས་པ་ལྟ་སྨོས་སུ་མེད་པའི་ཆོས་ཉིད་དེས་དེ་བཞིན་གཤེགས་པས་སེམས་ཅན་དེ་དག་གི་སེམས་བསྡུས་པ་དང་། སེམས་རྣམ་པར་གཡེངས་པ་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ་ཞེས་བྱ་བ་ནི་སེམས་བསྡུས་པ་དང་རྣམ་པར་གཡེངས་པ་ཤེས་པ་ཡིན་ནོ། །རབ་འབྱོར་གཞན་ཡང་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་སེམས་ཅན་དེ་དག་གི་སེམས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.2E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":691,"text":"དངོས་པོ་མེད་པའོ། །གཟུངས་ཀྱི་སྒོ་རྣམས་ཀྱི་རང་བཞིན་ནི། དངོས་པོ་མེད་པའོ། །དེ་བཞིན་གཤེགས་པའི་སྟོབས་རྣམས་ཀྱི་རང་བཞིན་ནི། དངོས་པོ་མེད་པའོ། །མི་འཇིགས་པ་རྣམས་ཀྱི་རང་བཞིན་ནི། དངོས་པོ་མེད་པའོ། །སོ་སོ་ཡང་དག་པར་རིག་པ་རྣམས་ཀྱི་རང་བཞིན་ནི། དངོས་པོ་མེད་པའོ། །བྱམས་པ་ཆེན་པོའི་རང་བཞིན་ནི། དངོས་པོ་མེད་པའོ། །སྙིང་རྗེ་ཆེན་པོའི་རང་བཞིན་ནི༑ དངོས་པོ་མེད་པའོ། །སངས་རྒྱས་ཀྱི་ཆོས་མ་འདྲེས་པ་རྣམས་ཀྱི་རང་བཞིན་ནི། དངོས་པོ་མེད་པའོ། །རྒྱུན་དུ་ཞུགས་པའི་འབྲས་བུའི་རང་བཞིན་ནི། དངོས་པོ་མེད་པའོ། །ལན་གཅིག་ཕྱིར་འོང་བའི་འབྲས་བུའི་རང་བཞིན་ནི། དངོས་པོ་མེད་པའོ། །ཕྱིར་མི་འོང་བའི་འབྲས་བུའི་རང་བཞིན་ནི། དངོས་པོ་མེད་པའོ། །དགྲ་བཅོམ་པ་ཉིད་ཀྱི་རང་བཞིན་ནི། དངོས་པོ་མེད་པའོ། ། རང་བྱང་ཆུབ་ཀྱི་རང་བཞིན་ནི། དངོས་པོ་མེད་པའོ། །ལམ་གྱི་རྣམ་པ་ཤེས་པ་ཉིད་ཀྱི་རང་བཞིན་ནི། དངོས་པོ་མེད་པའོ། །རྣམ་པ་ཐམས་ཅད་མཁྱེན་པ་ཉིད་ཀྱི་རང་བཞིན་ནི། དངོས་པོ་མེད་པའོ༑ ༑དེ་བཞིན་ཉིད་ཀྱི་རང་བཞིན་ནི། དངོས་པོ་མེད་པའོ། །མ་ནོར་བ་དེ་བཞིན་ཉིད་ཀྱི་རང་བཞིན་ནི། དངོས་པོ་མེད་པའོ། །གཞན་མ་ཡིན་པ་དེ་བཞིན་ཉིད་ཀྱི་རང་བཞིན་ནི། དངོས་པོ་མེད་པའོ༑ ༑ཆོས་ཉིད་ཀྱི་རང་བཞིན་ནི། དངོས་པོ་མེད་པའོ། །ཆོས་ཀྱི་དབྱིངས་ཀྱི་རང་བཞིན་ནི། དངོས་པོ་མེད་པའོ། །ཆོས་ཀྱི་གནས་ཉིད་ཀྱི་རང་བཞིན་ནི། དངོས་པོ་མེད་པའོ། །ཆོས་སྐྱོན་མེད","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E2INC_SHES RAB KYI PHA ROL TU PHYIN PA STONG PHRAG BRGYA PA 2_The Perfection of Wisdom in 100,000 Lines, Part 2 (Ṣatasāhasrikā Prajña Pāramitā 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":692,"text":"སྐྱེས་ཤེའོ། །སྒྱུ་མ་མཁན་ནི་སྒྱུ་མའི་ན་ཆུང་ཡང་དག་པ་སྙམ་དུ་མངོན་པར་ཞེན་ནས་ཀུན་ནས་ཉོན་མོངས་པར་མི་འགྱུར་གྱི། ན་ཆུང་ཡང་དག་པ་སྙམ་དུ་མངོན་པའི་ང་རྒྱལ་ཅན་ཕྱིན་ཅི་ལོག་ཏུ་གྱུར་བ་དེ་ལ་ནི་ཀུན་ནས་ཉོན་མོངས་པ་འབྱུང་ངོ། །དེ་བཞིན་དུ་འདི་ལ་ཡང་བརྟེན་ནས་བྱུང་བ་ངོ་བོ་ཉིད་ཀྱིས་མ་སྐྱེས་སོ་ཞེས་བཅོམ་ལྡན་འདས་གསུངས་པས་དངོས་པོ་རྣམས་ལ་ངོ་བོ་ཉིད་དུ་མངོན་པར་ཞེན་པ་བཟློག་པ་ཡིན་ནོ། །འདི་ལྟར། ལོག་པའི་ཤེས་པས་ཟིལ་གནོན་པ། །བདེན་པ་མིན་ལ་བདེན་འཛིན་པའི། །ཡོངས་སུ་འཛིན་དང་རྩོད་སོགས་ཀྱི། ། རིམ་པ་ཆགས་ལས་ཤིན་ཏུ་བྱུང་། །དེ་ལྟ་བས་ན་དངོས་པོ་བདེན་པ་མ་ཡིན་པ་བདེན་པར་འདུ་ཤེས་པ་དེ་བཟློག་པའི་ཕྱིར་བཅོམ་ལྡན་འདས་ཀྱིས་རྟེན་ཅིང་འབྲེལ་བར་འབྱུང་བ་བསྟན་ཏོ། །རྟེན་ཅིང་འབྲེལ་བར་འབྱུང་བ་ནི་སླུ་བའི་ཕྱིར་བདེན་པ་མ་ཡིན་ནོ། །དེ་བདེན་པ་མ་ཡིན་པར་རྟོགས་ན་དངོས་པོ་ལ་ཆགས་པ་ལྡོག་གོ། །དངོས་པོ་ལ་ཆགས་པ་ལོག་ན་དངོས་པོ་ཡོངས་སུ་འཛིན་པ་ལྡོག་གོ། །ཡོངས་སུ་འཛིན་པ་ནི་བདག་གིར་བྱེད་པ་སྟེ། དེ་ནི་དེ་ལྟར་ལྡོག་གོ། །དེ་ལོག་ལ་འདོད་པ་ལ་ཆགས་པར་གྱུར་པ་དང་། ལྟ་བ་ལ་ཆགས་པར་འགྱུར་བའི་རྩོད་པ་ཡང་ལྡོག་གོ། །རྩོད་པ་ལོག་ན་འཐབ་པ་ལ་སོགས་པ་ཡང་ལྡོག་གོ། །དེ་བས་ན་དངོས་པོ་བརྟེན་ནས་གྲུབ་པ་གང་ཡང་མི་དམིགས་ན་གདོན་མི་ཟ་བར། རྩོད་མེད་ཆེ་བའི་བདག་ཉིད་ཅན། །དེ་དག་ལ་ནི་ཕྱོགས་མེད་དོ། །རང་གི་ཕྱོགས་ཁས་ལེན་པ་ཡོད་ན་ནི་དེའི་ཚེ་དེ་གཟུགས་པའི་ཕྱིར་གཞན་རྣམས་དང་རྩོད་པར་གྱུར་ན་དེ་དག་ལ་ནི་དེ་ལྟ་བུ་ཡང་མེད་པས་དེ་བས་ན་རྩོད་མེད་ཆེ་བའི་བདག་ཉིད་ཅན་ནོ། །གལ་ཏེ་དེ་དག་ལ་རང་གི་ཕྱོགས་མེད་དུ་ཟིན་ཀྱང་གཞན་གྱི་ཕྱོགས་གཞིག་པ་མེད་མི་སྲིད་དེ། དེ་བས་ན་གཞན་གྱི་ཕྱོགས་ཡོད་དང་། །བདག་གི་ཕྱོགས་ཀྱང་མེད་དུ་མི་རུང་ངོ། །ཕྱོགས་ཤིག་ཡོད་ན་ནི་བདག་གི་ཕྱོགས་སམ་གཞན་གྱི་ཕྱོགས་མེད་པར་ཡང་འགྱུར་ན། གང་གི་ཚེ་ཕྱོགས་ཡེ་མེད་དེའི་ཚེ། གང་རྣམས་ལ་ནི་ཕྱོགས་མེད་པ། །དེ་ལ་གཞན་ཕྱོགས་ག་ལ་ཡོད། །གང་གི་ཚེ་དེ་ལྟར་དངོས་པོ་མེད་པས་བདག་དང","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3864E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":693,"text":"རྒྱལ་གྱིས་ཁུ་ཚུར་གཡོན་པ་སྙིང་གར་བཀོད་ནས་གཡས་པའི་རྡོ་རྗེ་ཁུ་ཚུར་གྱིས་འུར་རྡོ་ཡོངས་སུ་བསྐོར་བའི་སྦྱོར་བས་རབ་ཏུ་འཕང་བར་བྱའོ། །སྔགས་ནི། ཨོཾ་བྷན་ཏི་པཱ་ལཱ་བྷི་ན་ཡ་བཛྲ་མ་ཧཱ་ཀྲོ་དྷ་བྷྲ་མ་ཡ་བྷྲ་མ་ཡ་བྷིནྡ་ཡ་བྷིནྡ་ཡ་སརྦ་དུཥྚ་པྲ་དུཥྚ་བྷི་གྷ་བི་ན་ཡ་ཀཱ་ན་ཧཱུཾ་ཕཊ། ལྷའི་བགེགས་ཐམས་ཅད་རབ་ཏུ་ཞི་བར་བྱ་བའི་ཕྱིར་འུར་རྡོའི་ཚུལ་ལོ། ས་གའི་རྐང་སྟབས་ཀྱིས་རྡོ་རྗེ་སྙིང་པོའི་ཁྲོ་བོའི་ང་རྒྱལ་གྱིས་ལག་པ་གཡོན་པ་པང་དུ་གན་རྐྱལ་དུ་བྱས་ནས་ལག་པ་གཡོན་པས་མཆོད་སྦྱིན་གྱི་ཚུལ་བྱའོ། །སྔགས་ནི། ཨོཾ་བ་ར་དཱ་བྷི་ན་ཡི་བཛྲ་མ་ཧཱ་ཀྲོ་དྷ་བ་རཾ་དཱ་པ་ཡ་བ་རཾ་དཱ་པ་ཡ་སརྦ་སིདྡྷིཾ་ཧཱུཾ་ཕཊ། སེམས་ཅན་ཐམས་ཅད་ལ་ནད་མེད་པ་ལ་སོགས་པའི་མཆོག་སྦྱིན་པ་ལ་སྦྱོར་བའི་ཕྱིར་མཆོག་སྦྱིན་གྱི་ཚུལ་ལོ། །གཡོན་བརྐྱང་གི་རྐང་སྟབས་ཀྱིས་རྡོ་རྗེ་གཟི་བརྗིད་ཀྱི་ཁྲོ་བོའི་ང་རྒྱལ་གྱིས་ལག་པ་གཡོན་པའི་རྡོ་རྗེ་ཁུ་ཚུར་གྱིས་སྡིགས་མཛུབ་སྙིང་གར་བྱས་ཏེ་ལག་པ་གཡོན་པས་རྡོ་རྗེ་གསོར་བ་སྔོན་དུ་འགྲོ་བས་མདུང་འཕང་བར་བྱའོ། །སྔགས་ནི། ཨོཾ་ཤཀྟྱ་བྷི་ན་ཡ་བཛྲ་མ་ཧཱ་ཀྲོ་དྷ་མཱ་ར་ཡ་མཱ་ར་ཡ་སརྦ་ན་ར་ཀ་ག་ཏི་སཏྭཱན་ཧཱུཾ་ཕཊ། མ་རིག་པ་ལ་སོགས་པའི་རྟེན་ཅིང་འབྲེལ་པར་འབྱུང་བའི་ཡན་ལག་བཅུ་གཉིས་རབ་ཏུ་ཞི་བར་བྱ་བའི་ཕྱིར་མདུང་གི་ཚུལ་ལོ། །སླར་ཡང་གཡོན་བརྐྱང་གི་རྐང་སྟབས་ཀྱིས་རྟ་མགྲིན་གྱི་ང་རྒྱལ་གྱིས་ལག་པ་གཡོན་པའི་རྡོ་རྗེ་ཁུ་ཚུར་གྱིས་ཀ་ན་ཡའི་ཐག་པ་བཟུང་ནས་ལག་པ་གཡས་པས་ཀ་ན་ཡ་སྤྱི་བོའི་སྟེང་དུ་ཡོངས་སུ་བསྐོར་ནས་རབ་ཏུ་འཕང་བར་བྱའོ། །སྔགས་ནི། ཨོཾ་ཀ་ན་ཡཱ་བྷི་ན་ཡ་བཛྲ་མ་ཧཱ་ཀྲོ་དྷ་པྲ་མ་རྡ་ཡ་པྲ་མ་རྡ་ཡ་སརྦ་དུཥྚ་ཏྭཱཾ་ཧཱུཾ་ཕཊ། ཕྱོགས་བཅུ་མ་ལུས་ཤིང་ལུས་པ་མེད་པ་ན་གནས་པའི་ལྷ་གདུག་པ་ཅན་རྣམས་བརྡུང་བའི་ཕྱིར་ཀ་ན་ཡའི་ཚུལ་ལོ། །ས་གའི་རྐང་སྟབས་ཀྱིས་རིན་ཆེན་སྐར་མདའི་ང་རྒྱལ་གྱིས་ཐལ་མོ་ཡང་དག་པར་སྦྱར་ནས་བསྟོད་པ་བྱེད་པའི་ཕྱིར་ཕྱག་འཚལ་བའི་ཚུལ་ལོ། །སྔགས་ནི། ཨོཾ་པྲ་ཎ་མ་བྷི་ན་ཡ་བཛྲ་མ་ཧཱ་ཀྲོ་དྷ་པྲ་ཎཱམ་ཡ་པྲ་ཎཱ་མ་ཡ་སརྦ་ཏ་ཐཱ་ག་ཏཱ་ན་ཧཱུཾ་ཕཊ། དེ་བཞིན་གཤེགས་པ་ཐམས་ཅད་ལ་སྟོད","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD2531E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":694,"text":"༄༅། །ཡིན་ནོ༑ །ནམ་མཁའི་ཡོན་ཏན་ཉིད་ནི་མེད་ན་མི་འབྱུང་བའི་དོན་མ་ཡིན་ནོ། །མེད་ན་མི་འབྱུང་བ་མ་ཡིན་པ་ལ་གནོད་པ་ན་དེ་ལས་གཞན་པའི་བསྒྲུབ་བྱ་ལ་གནོད་པ་ཅི་ཡོད། གལ་ཏེ་བསྟན་བཅོས་ཁས་བླངས་ཏེ། །རྩོད་པ་ལ་འཇུག་པ་ཉིད་མ་ཡིན་ནམ། དེས་ན་རང་ཉིད་བསྟན་བཅོས་ལ་གནས་པ་ལ་ནི་དེའི་དོན་གནོད་ན་ངེས་པར་སྐྱོན་དུ་འགྱུར་རོ་ཞེ་ན། མ་ཡིན་ཏེ་བཤད་ཟིན་པའི་ཕྱིར་རོ། །དྲི་ལ་སའི་ཡོན་ཏན་ཕྱིན་ཅི་ལོག་ཏུ་བྱས་པ་ལ་ཡང་སྐྱོན་དུ་འགྱུར་རོ་ཞེས་སོ། །རྗེས་དཔག་རང་གི་སྤྱོད་ཡུལ་ལ། །ལུང་ལ་ལྟོས་པ་མེད་པར་བཤད། །དེས་གྲུབ་དེ་ནི་ལེགས་པར་གྲུབ། །དེ་ཚེ་བསྟན་བཅོས་ལྟོས་མ་ཡིན། །འབྲེལ་པ་སྟོབས་ལ་བརྟེན་པའི་རྗེས་སུ་དཔག་པ་ནི་རང་གི་ཡུལ་ལ། བསྟན་བཅོས་ལ་ལྟོས་པ་མ་ཡིན་ཏེ། མངོན་སུམ་བཞིན་དུ་ཚད་མ་ཡིན་པའི་ཕྱིར་རོ། །གང་ཅུང་ཟད་མཐོང་བ་དེ་ཐམས་ཅད་ཅིག་ལུང་ལ་ལྟོས་སམ་དེ་བཞིན་དུ་རྗེས་སུ་དཔག་པ་ཡང་ལུང་ལ་ལྟོས་སམ་ཅི། ཅི་སྟེ་བདག་ཅག་ལྟ་བུའི་མངོན་སུམ་ནི་ངེས་པར་ལུང་ལ་ལྟོས་པ་ཡིན་ཏེ། ལུང་གིས་གནོད་ན་ནི་འཁྲུལ་པ་ཉིད་དོ། །ལྷའི་མིག་དང་ལྡན་པའི་ཚིག་ནི་བདག་ཅག་ལྟ་བུའི་མངོན་སུམ་གྱིས་གནོད་པ་མ་ཡིན་ཏེ། རབ་རིབ་ཅན་གྱིས་མཐོང་བས་ནི་ཅིག་ཤོས་ཀྱིས་མཐོང་པ་ལ་གནོད་པ་མ་ཡིན་ནོ་ཞེ་ན། དེ་ནི་བདེན་ཏེ་གལ་ཏེ། ལྷ་ཡི་མིག་ཅན་ཚིག་ཀུན་གྱི། །བྱེད་པོ་ཡིན་ན་ཚིག་འདི་རིགས་པ་ཡིན། དེ་འདི་འགའ་ཞིག་ཡོད་ཀྱང་བདག་ཅག་གིས། །དེ་ནི་དེ་བཞིན་གསལ་བས་ངེས་མ་ཡིན། །ཚིག་ཕན་ཚུན་འགལ་བ་ཉིད་ཀྱིས་ལུང་བྱེད་པ་ཐམས་ཅད་རིགས་པ་མ་ཡིན་ནོ་ཞེས་བྱ་བར་རྟོགས་སོ། །ཐམས་ཅད་མཁྱེན་པ་མ་ཡིན་མོད་དེ་ལྟ་ན་ཡང་ཁྱེད་ཅག་པས་ཀྱང་གཞན་པར་ནི་མ་ཡིན་ནོ་ཞེ་ན། དེ་ལྟ་ན་འོ་ན་ལུང་ཐམས་ཅད་དང་འགལ་བ་སྤངས་དགོས་ན་དོན་མི་ནུས་པ་ཉིད་དོ། །དེས་ན་རྗེས་སུ་དཔག་པ་སྐྱེ་བར་མི་འགྱུར་བ་ཁོ་ནའོ། །འོན་ཏེ་རང་གི་ཁས་བླངས་པའི་ལུང་གི་བསྟན་བཅོས་དང་འགལ་བ་ཉིད་སྤང་པར་བྱ་བ་ཡིན་ན། དེ་ལྟ་ན་ནི་བརྟགས་ནས་ཁས་བླང་བར་བྱ་བ་ཡིན་ནོ། །རྟོགས་པའི་དུས་ན་ཡང་རྗེས་སུ་དཔག་པ་ཚད་མ་མ་ཡིན་ཏེ། བསྟན་བཅོས་དང་འགལ་བ་མ་སྤངས་བའི་ཕྱིར་རོ། །དེའི་ཚེ་བསྟན་བཅོས་ཁས་བླངས་པ་མེད་པ་ཉིད་པས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4221.2E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":695,"text":"འདི་ཞེས་བགྱི་བ་ལ་འཁར་བའི་སྡོམ་པ་སྩལ་ལགས་ཏེ། འདི་ལྟར་ཅང་མི་གསུང་བས་དེ་དེ་བཞིན་དུ་འཛིན་ཏོ། །གང་ལ་དགེ་འདུན་གྱིས་འཁར་བའི་སྡོམ་པ་བྱིན་པ་དེས་འཁར་བ་བཅང་པར་བྱ་སྟེ། འདི་ལ་འགྱོད་པར་མི་བྱའོ།། །།འདུལ་བ་ཕྲན་ཚེགས་ཀྱི་གཞི། བམ་པོ་དྲུག་པ། སངས་རྒྱས་བཅོམ་ལྡན་འདས་རྒྱལ་པོའི་ཁབ་ན་བྱ་རྒོད་ཀྱི་ཕུང་པོའི་རི་ལ་བཞུགས་སོ། །དགེ་སློང་གནས་བརྟན་གནས་བརྟན་རྣམས་དང་། རླུང་ནད་ཅན་རྣམས་བྱ་རྒོད་ཕུང་པོའི་རི་ལ་འཛེག་པ་དང་འབབ་པ་ན་འདྲེད་ཅིང་རྡེག་འཆོས་ནས་སྣད་པར་ཡང་གྱུར། བྱ་མ་བུམ་དང་། རིལ་བ་སྤྱི་བླུགས་དག་ཀྱང་ཆག་གོ། སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ། དེ་ལྟ་བས་ན། དགེ་སློང་རྣམས་ཀྱིས་དྲ་བ་བཅང་བར་བྱའོ། །བཅོམ་ལྡན་འདས་ཀྱིས་དགེ་སློང་རྣམས་ཀྱིས་དྲ་བ་བཅང་བར་བྱའོ། །ཞེས་བཀའ་སྩལ་པ་དང་། དྲུག་སྡེ་རྣམས་ཀྱིས་ཚོན་སྣ་ལྔ་པའི་སྐུད་པ་ལས་བྱས་པའི་དྲ་བ་བཅངས་པ་དང་། བྲམ་ཟེ་དང་། ཁྱིམ་བདག་རྣམས་ཀྱིས་མཐོང་ནས་འཕྱ་བར་བྱེད་དོ། །སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ། ཚོན་སྣ་ལྔ་པའི་སྐུད་པ་ལས་བྱས་པའི་དྲ་བ་ཅང་བར་མི་བྱའི། །འོན་ཀྱང་ཚོན་སྣ་གཅིག་པ་ལས་བྱའོ། །བཅོམ་ལྡན་འདས་ཀྱིས་ཚོན་སྣ་གཅིག་ལས་བྱས་པའི་དྲ་བ་བཅང་བར་བྱའོ། །ཞེས་བཀའ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E1INC__DUL BA PHRAN TSEGS KYI GZHI 1_Foundation of Assorted Topics of Vowed Morality, Part 1 (Vinaya Kṣudraka Vastu 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":696,"text":"མ་འོངས་པའང་མ་ཡིན། ད་ལྟར་བྱུང་བའང་མ་ཡིན་ནོ། །ཚུལ་ཁྲིམས་འདོད་པའི་ཁམས་དང་། གཟུགས་ཀྱི་ཁམས་དང་། གཟུགས་མེད་པའི་ཁམས་ཀྱི་ཁོངས་སུ་ཆུད་པ་མ་ཡིན་ཏེ། གང་ཁོངས་སུ་ཆུད་པ་མ་ཡིན་པ་དེ་ནི། འདས་པའང་མ་ཡིན། མ་འོངས་པའང་མ་ཡིན། ད་ལྟར་བྱུང་བའང་མ་ཡིན་ནོ། །ཏིང་ངེ་འཛིན་འདོད་པའི་ཁམས་དང་། གཟུགས་ཀྱི་ཁམས་དང་། གཟུགས་མེད་པའི་ཁམས་ཀྱི་ཁོངས་སུ་ཆུད་པ་མ་ཡིན་ཏེ། གང་ཁོངས་སུ་ཆུད་པ་མ་ཡིན་པ་དེ་ནི། འདས་པའང་མ་ཡིན། མ་འོངས་པའང་མ་ཡིན། ད་ལྟར་བྱུང་བའང་མ་ཡིན་ནོ། ། ཤེས་རབ་འདོད་པའི་ཁམས་དང་། གཟུགས་ཀྱི་ཁམས་དང་། གཟུགས་མེད་པའི་ཁམས་ཀྱི་ཁོངས་སུ་ཆུད་པ་མ་ཡིན་ཏེ། གང་ཁོངས་སུ་ཆུད་པ་མ་ཡིན་པ་དེ་ནི། འདས་པའང་མ་ཡིན། མ་འོངས་པའང་མ་ཡིན། ད་ལྟར་བྱུང་བའང་མ་ཡིན་ནོ། །རྣམ་པར་གྲོལ་བ་འདོད་བའི་ཁམས་དང་། གཟུགས་ཀྱི་ཁམས་དང་། གཟུགས་མེད་པའི་ཁམས་ཀྱི་ཁོངས་སུ་ཆུད་པ་མ་ཡིན་ཏེ༑ གང་ཁོངས་སུ་ཆུད་པ་མ་ཡིན་པ་དེ་ནི། འདས་པའང་མ་ཡིན། མ་འོངས་པའང་མ་ཡིན། ད་ལྟར་བྱུང་བའང་མ་ཡིན་ནོ། །རྣམ་པར་གྲོལ་བའི་ཡེ་ཤེས་མཐོང་བ་འདོད་པའི་ཁམས་དང་། གཟུགས་ཀྱི་ཁམས་དང་། གཟུགས་མེད་པའི་ཁམས་ཀྱི་ཁོངས་སུ་ཆུད་པ་མ་ཡིན་ཏེ། གང་ཁོངས་སུ་ཆུད་པ་མ་ཡིན་པ་དེ་ནི། འདས་པའང་མ་ཡིན། མ་འོངས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E6INC_SHES RAB KYI PHA ROL TU PHYIN PA STONG PHRAG BRGYA PA 6_The Perfection of Wisdom in 100,000 Lines, Part 6 (Ṣatasāhasrikā Prajña Pāramitā 6).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":697,"text":"༄༅། །གྱི་སྲས་ཀྱང་སྒྲ་གཅན་ཟིན་ཅེས་བྱ། །ཞབས་འབྲིང་བ་ཡི་མིང་ཡང་ཀུན་དགའ་བོ། །སེར་སྐྱའི་གྲོང་ནས་ཐམས་ཅད་རབ་ཏུ་བྱུང་། །འཕྲུལ་མཆོག་ཤཱ་རིའི་བུ་དང་པང་ནས་སྐྱེས། །སྐྱོབ་པ་ཀུན་ཀྱང་མཚན་ནི་མཐུན་པར་གྱུར། །དེ་ཚེ་འཇིག་རྟེན་ཁམས་ཀྱང་མིང་འདྲ་སྟེ། །ཐམས་ཅད་ཀྱང་ནི་སྙིགས་མའི་དུས་སུ་བྱུང་། །བྱང་ཆུབ་སྤྱད་པ་འདི་ནི་སྤྱོད་པའི་ཚེ། །མི་དབང་དེ་ཀུན་ང་ཡིས་བཀུར་སྟི་བྱས། །ཏིང་འཛིན་འདི་ནི་ཡོངས་སུ་འཚོལ་བའི་ཚེ། །རྒྱལ་ལ་མཆོད་པ་མ་བྱས་ཅི་ཡང་མེད། །ནན་ཏན་གྱིས་ནི་ཏིང་འཛིན་འདི་རྙེད་དེ། །ནན་ཏན་དག་ཀྱང་རྣམ་པ་མང་དུ་གསུངས། །ཡོན་ཏན་ཀུན་ལ་རབ་ཏུ་གནས་པ་དག་།དེ་ལ་ཏིང་འཛིན་འདི་ནི་རྙེད་མི་དཀའ། །བྲོ་བ་དག་ལ་མ་ཞེན་མི་བསྐམ་ཞིང་། ། ཁྱིམ་རྣམས་ལ་ཡང་མ་ཆགས་ཕྲག་དོག་མེད། །བྱམས་ལ་གནས་ཤིང་ཁྲོ་བ་མེད་པ་གང་། །དེ་ལ་ཏིང་འཛིན་འདི་ནི་རྙེད་མི་དཀའ། །རྙེད་དང་བཀུར་སྟི་དག་ཀྱང་མི་འདོད་ཅིང་། ། འཚོ་བ་གཙང་ཞིང་ཅི་ཡང་མི་འཆང་བ། །ཚུལ་ཁྲིམས་རྣམ་པར་དག་ཅིང་འཇིགས་མེད་པ། །དེ་ལ་ཏིང་འཛིན་འདི་ནི་རྙེད་མི་དཀའ། །གཡེལ་བ་མེད་ཅིང་བརྩོན་འགྲུས་བརྩམས་པ་དང༑ ༑དགོན་པར་གནས་ཤིང་སྦྱངས་ལ་གནས་གྱུར་དང་། །བདག་མེད་བཟོད་པ་ལ་ཡང་རབ་གནས་པ། །དེ་ལ་ཏིང་འཛིན་འདི་ནི་རྙེད་མི་དཀའ། །རྒོད་པ་མེད་ཅིང་ཤིན་ཏུ་དུལ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00127E__PHAGS PA CHOS THAMS CAD KYI RANG BZHIN MNYAM PA NYID RNAM PAR SPROS PA TING NGE _DZIN GYI RGYAL PO ZHES BYA BA THEG PA CHEN PO_I MDO_An Exalted Sutra of the Greater Way entitled _The Various Manifestations of the Single Nature of All +.txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":698,"text":"༄༅། །གྲགས་པར་བགྱི། །ལུས་དང་ངག་གི་ལས་རྣམས་ཀྱང་། །རྣམ་པ་ཀུན་དུ་བདག་གིས་སྦྱང་། །ཡིད་ཀྱི་ལས་ཀྱང་སྦྱང་བར་བགྱི། །མི་དགེའི་ལས་ནི་སྤྱད་མི་བགྱི། །ཞེས་བརྗོད་དོ། །འདི་ལ་དུས་ཐམས་ཅད་དུ་སྡོམ་པ་བཟུང་བ་ལས་ཚེ་རབས་གཞན་དུ་ལྟུང་བ་འབྱུང་བའི་དོགས་པར་ཡང་མི་བྱ་སྟེ། མདོ་འདི་ཉིད་ལས་མི་འཁྲུགས་པའི་སྨོན་ལམ་སྣང་བའི་ཕྱིར་རོ། །དེ་ལས་འདི་སྐད་དུ། ཇི་ལྟར་དེ་བཞིན་གཤེགས་པ་མི་འཁྲུགས་པ་དེ་སྔོན་བྱང་ཆུབ་སེམས་དཔར་གྱུར་པ་ན་ཚིག་འདི་སྐད་དུ། གལ་ཏེ་བདག་ཚེ་རབས་ཐམས་ཅད་དུ་རབ་ཏུ་མ་བྱུང་ན་བདག་གིས་སངས་རྒྱས་ཐམས་ཅད་བསླུས་པར་འགྱུར་རོ་ཞེས་བརྗོད་དེ། ཤཱ་རིའི་བུ་བྱང་ཆུབ་སེམས་དཔའ་མི་འཁྲུགས་པའི་རྗེས་སུ་བསླབ་པར་བྱའོ། །ཤཱ་རིའི་བུ་དེ་ལྟར་བསླབས་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཚེ་རབས་ཐམས་ཅད་དུ་རབ་ཏུ་འབྱུང་སྟེ། དེ་བཞིན་གཤེགས་པ་བྱུང་ཡང་རུང་མ་བྱུང་ཡང་རུང་། གདོན་མི་ཟ་བར་ཁྱིམ་གྱི་གནས་ནས་འབྱུང་ངོ། །དེ་ཅིའི་ཕྱིར་ཞེ་ན། ཤཱ་རིའི་བུ་འདི་ལྟར་ཁྱིམ་གྱི་གནས་ནས་མངོན་པར་འབྱུང་བ་འདི་ནི་བྱང་ཆུབ་སེམས་དཔའ་རྣམས་ཀྱི་རྙེད་པའི་མཆོག་གོ། །དེ་བཞིན་དུ་སྦྱར་ཏེ། ཆུང་མ་དང་བུ་དང་བུ་མོ་ལ་དེ་ཆགས་པར་མི་འགྱུར་རོ་ཞེས་གསུངས་སོ། །ཇི་ལྟར་ཚེ་རབས་གཞན་དུ་ཉེས་པ་འདིར་མི་འགྱུར་བ་དེ་ལྟར་ནི་འདི་ཉིད་དུ་འཆད་པར་འགྱུར་བས་དེས་ན་རེ་ཞིག་གཞག་གོ། །དེ་ལྟར་སྡོམ་པ་ཡང་དག་པར་བཟུང་བ་ལ་ལྟུང་བའི་མཚན་ཉིད་གང་གིས་བརྗོད་པའི་དངོས་པོ་བདག་ཉིད་ཀྱིས་བརྟགས་ཏེ་སྤོང་བ་དང་། ལྟུང་བའི་གཟུགས་བརྙན་དང་ལྟུང་བ་མ་ཡིན་པའི་གཟུགས་བརྙན་ལ་རྨོངས་པར་མི་འགྱུར་བར་ལྟུང་བ་སྤྱིའི་མཚན་ཉིད་བརྗོད་དོ། །བྱང་ཆུབ་སེམས་དཔའ་སེམས་ཅན་ཐམས་ཅད་ཀྱི་ད་ལྟར་དང་མ་འོངས་པའི་སྡུག་བསྔལ་དང་ཡིད་མི་བདེ་བ་ཐམས་ཅད་ཞི་བར་བྱ་བ་དང་། ད་ལྟར་དང་མ་འོངས་པའི་བདེ་བ་དང་ཡིད་བདེ་བ་ཐམས་ཅད་བསྐྱེད་པའི་ཕྱིར། གཡོ་མེད་པར་ལུས་དང་ངག་དང་ཡིད་བརྩོན་པས་ནན་ཏན་མི་བྱེད་པ་དང་། དེའི་རྐྱེན་ཚོགས་པ་མི་ཚོལ་བ་དང་། དེའི་བར་དུ་གཅོད་པའི་གཉེན་པོ་ལ་མི་འབད་པ་དང་། སྡུག","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3940E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":699,"text":"༄༅། །བཞིར་འདུས་ཏེ། འཇིག་རྟེན་པ་དང་། འཇིག་རྟེན་ལས་འདས་པ་དང་། མ་དག་པའི་ས་བོན་དང་། དག་པའི་ས་བོན་ནོ། །དེ་ལ་འཇིག་རྟེན་པའི་ནི་འདོད་པ་དང་གཟུགས་དང་གཟུགས་མེད་པ་དང་ལྡན་པའི་འདུ་བྱེད་རྣམས་ཀྱི་ས་བོན་གང་ཡིན་པའོ། །འཇིག་རྟེན་ལས་འདས་པའི་ནི་ཐེག་པ་གསུམ་པོ་དག་གིས་འཕགས་པའི་ལམ་ཡན་ལག་བརྒྱད་པ་འབྲས་བུ་དང་བཅས་པ་ཐོབ་པར་འགྱུར་བའི་ས་བོན་གང་ཡིན་པའོ། །མ་དག་པའི་ས་བོན་ནི་འདོད་པ་དང་ལྡན་པའི་འདུ་བྱེད་རྣམས་ཀྱི་ཡིན་པར་རིག་པར་བྱའོ། ། དག་པའི་ས་བོན་ནི་རྣམ་པ་གཉིས་ཏེ། འཇིག་རྟེན་པའི་དག་པ་དང་། འཇིག་རྟེན་ལས་འདས་པའི་འོ། །དེ་ལ་གཟུགས་དང་གཟུགས་མེད་པ་དང་ལྡན་པའི་འདུ་བྱེད་རྣམས་ཀྱི་ས་བོན་གང་ཡིན་པ་དེ་ནི་འཇིག་རྟེན་པའིའོ། །འཕགས་པའི་ལམ་ཡན་ལག་བརྒྱད་པ་འབྲས་བུ་དང་བཅས་པར་འཐོབ་པར་འགྱུར་བ་གང་ཡིན་པ་དེ་ནི་འཇིག་རྟེན་ལས་འདས་པའིའོ། །གསུམ་པོ་འདི་དག་ནི་རྒྱུ་ལས་འབྱུང་བའི་ཆོས་ཟག་པ་དང་བཅས་པ་རྣམས་ཀྱི་རྒྱུ་སྟེ། ཚུལ་བཞིན་མ་ཡིན་པ་ལ་བརྩོན་པ་རྣམས་ཀྱི་སྡུག་བསྔལ་འབྱུང་བར་འགྱུར་བ་དང་། ཚུལ་བཞིན་ལ་བརྩོན་པ་རྣམས་ཀྱི་སྡུག་བསྔལ་གྱི་རྒྱུ་ཡོངས་སུ་ཤེས་ནས་སྤོང་པར་འགྱུར་བ་སྟེ་འདོད་པ་དང་ལྡན་པ་དང་། གཟུགས་དང་གཟུགས་མེད་པ་དང་ལྡན་པའི་ཆོས་རྣམས་ལ་ཉོན་མོངས་པ་ཅན་གྱིས་དོན་དུ་གཉེར་བའོ། །ཉོན་མོངས་པའི་རྣམ་པ་གསུམ་པོ་འདི་དག་ནི། སེམས་ཅན་རྣམས་འཁོར་བ་ན་འཁོར་བར་འགྱུར་བ་སྟེ། ཉོན་མོངས་པའི་རྣམ་པ་དང་པོ་ནི། འདོད་པ་ཁྱད་པར་ཅན་མངོན་དུ་འདོད་པ་རྣམས་ཀྱིའོ། །གཉིས་པ་ནི་གཟུགས་དང་གཟུགས་མེད་པའི་ཁམས་སུ་ལུས་ཀྱི་ཁྱད་པར་ཅན་མངོན་དུ་འདོད་པ་རྣམས་ཀྱིའོ། །གསུམ་པ་ནི་ལོག་པའི་ཐར་པ་མངོན་དུ་འདོད་པ་རྣམས་ཀྱིའོ། །གསུམ་པོ་འདི་དག་ནི་སེམས་ཅན་རྣམས་ཀྱི་ལས་ཀྱི་མཐའི་སྦྱོར་བ་བདུན་པའི་གཞི་ལས་བྱུང་བ་སྟེ། འདོད་པ་ཁྱད་པར་ཅན་ཐོབ་པར་བྱ་བ་དང་། ལུས་ཁྱད་པར་ཅན་ཐོབ་པར་བྱ་བ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4035E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":700,"text":"གིས་ནི་རི་དང་འདྲ་བར་འགྱུར། །ཞེས་གསུངས་པ་ལྟ་བུའོ། །དེ་ལྟ་བས་ན་གཉིས་ཀ་ལ་རྣལ་འབྱོར་དུ་བྱས་པར་གནས་སོ། །དེ་ལ་ཐོག་མར་རེ་ཞིག་རྣལ་འབྱོར་པས་གང་གིས་བདེ་བར་མྱུར་དུ་ཞི་གནས་དང་ལྷག་མཐོང་འགྲུབ་པར་འགྱུར་བ་ཞི་གནས་དང་ལྷག་མཐོང་གི་ཚོགས་ལ་ཇེ་བསྟེན་པར་བྱའོ། །དེ་ལ་ཞི་གནས་ཀྱི་ཚོགས་གང་ཞེ་ན། མཐུན་པའི་ཡུལ་ན་གནས་པ་དང་། འདོད་པ་ཆུང་བ་དང་། ཆོག་ཤེས་པ་དང་། བྱ་བ་མང་པོ་ཡོངས་སུ་སྤངས་པ་དང་། ཚུལ་ཁྲིམས་རྣམ་པར་དག་པ་དང་། འདོད་པ་ལ་སོགས་པའི་རྣམ་པར་རྟོག་པ་ཡོངས་སུ་སྤངས་པའོ། །དེ་ལ་ཡོན་ཏན་ལྔ་དག་དང་ལྡན་པ་ནི་མཐུན་པའི་ཡུལ་ཡིན་པར་ཤེས་པར་བྱ་སྟེ། གོས་དང་ཟས་ལ་སོགས་པ་ཚོགས་མེད་པར་རྙེད་པའི་ཕྱིར་རྙེད་སླ་བ་དང་། སྐྱེ་བོ་མི་སྲུན་པ་དང་དགྲ་ལ་སོགས་པ་མི་གནས་པའི་ཕྱིར་གནས་བཟང་བ་དང་། ནད་མེད་པའི་ས་ཡིན་པས་ས་བཟང་བ་དང་། གྲོགས་ཚུལ་ཁྲིམས་དང་ལྡན་པ་ལྟ་བ་མཚུངས་པ་ཡིན་པས་གྲོགས་བཟང་བ་དང་། ཉིན་མོ་སྐྱེ་བོ་མང་པོ་དག་གིས་མ་གང་བའི་ཕྱིར་དང་། མཚན་མོ་སྒྲ་ཆུང་བའི་ཕྱིར་ལེགས་པར་ལྡན་པའོ། །འདོད་པ་ཆུང་བ་གང་ཞེ་ན། ཆོས་གོས་ལ་སོགས་པ་བཟང་པོའམ་མང་པོ་ལ་ལྷག་པར་ཆགས་པ་མེད་པའོ། ། ཆོག་ཤེས་པ་གང་ཞེ་ན། ཆོས་གོས་ལ་སོགས་པ་ངན་དོན་ཙམ་རྙེད་པས་རྟག་ཏུ་ཆོག་ཤེས་པ་གང་ཡིན་པའོ། །བྱ་བ་མང་པོ་ཡོངས་སུ་སྤངས་པ་གང་ཞེ་ན། ཉ་ཚོང་ལ་སོགས་པ་ལས་ངན་པ་ཡོངས་སུ་སྤང་བ་དང་། ཁྱིམ་པ་དང་རབ་ཏུ་བྱུང་བ་གང་དག་ཧ་ཅང་སྨོས་འདྲིན་བྱེད་པ་ཡོངས་སུ་སྤང་བ་དང་། སྨན་བྱེད་པ་སྐར་མ་རྩི་བ་ལ་སོགས་པ་ཡོངས་སུ་སྤངས་པ་གང་ཡིན་པའོ། །ཚུལ་ཁྲིམས་རྣམ་པར་དག་པ་གང་ཞེ་ན། སྡོམ་པ་གཉིས་ཀ་ལ་ཡང་རང་བཞིན་དང་བཅས་པའི་ཁ་ན་མ་ཐོ་བ་དང་བཅས་པའི་བསླབ་པའི་གཞི་མི་འདྲལ་བ་དང་། བག་མེད་པར་རལ་ན་ཡང་སྐྱེན་པ་སྐྱེན་པ་འགྱོད་པས་ཆོས་བཞིན་དུ་བྱེད་པ་དང་། ཉན་ཐོས་ཀྱི་སྡོམ་པ་ལ་ཕམ་པ་བཅོས་སུ་མི་རུང་བར་གསུངས་པ་གང་ཡིན་པ་དེ་ལ་ཡང་འགྱོད་པ་དང་ལྡན་པ་དང་། ཕྱིས་མི་བྱ་བའི་སེམས་དང་ལྡན་པ་དང་། སེམས་གང་གིས་ལས་དེ་བྱས་པའི་སེམས་དེ་ལ་ངོ་བོ་ཉིད་མེད་པར་སོ་སོར་རྟོག་པའི་ཕྱིར","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3916E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":701,"text":"༄༅། །འཐོར། མངོན་པར་འཐོར། མངོན་པར་རབ་ཏུ་འཐོར་ཞིང་ཚིག་འདི་སྐད་ཆེས། རིགས་ཀྱི་བུ་ཁྱོད་ཀྱི་མཐུས་དེང་བདག་ཅག་གིས་ཀྱང་། དོན་དམ་པ་ལས་བྱུང་བའི་གཏམ་འཇིག་རྟེན་ཐམས་ཅད་དང་མི་མཐུན་པ་གང་འཇིག་ཚོགས་ལ་གནས་པ་ཐམས་ཅད་ཀྱིས་མ་ཡིན་པ་བསྟན་པ་ཐོས་སོ་ཞེས་འཛེར་ཏོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་འཕགས་ལ་བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་ངུས་འདི་སྐད་ཅེས་སྨྲས་སོ། །རིགས་ཀྱི་བུ། ས་གཡོས་པ་ཆེན་པོ་བྱུང་བ་འདི་རྒྱུ་གང་ལགས། རྐྱེན་གང་ལགས། ཆོས་འཕགས་ཀྱིས་སྨྲས་པ། རིགས་ཀྱི་བུ། དེ་བཞིན་གཤེགས་པ་རྣམས་མི་བྱོན་མི་བཞུད་པ་འདི་ཁྱོད་ཀྱིས་དྲིས་ཏེ། ཁོ་བོས་བསྟན་པས་སྲོག་ཆགས་བརྒྱད་སྟོང་མི་སྐྱེ་བའི་ཆོས་ལ་བཟོད་པ་ཐོབ་པར་གྱུར་པ་དང་། ཁྲག་ཁྲིག་ཕྲག་བརྒྱད་ཅུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་སྐྱེས་པ་དང༑ སྲོག་ཆགས་དྲུག་ཁྲི་བཞི་སྟོང་ཆོས་རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་པར་གྱུར་པའི་ཕྱིར་རོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་ངུ་དགའ་བ་དང་། རངས་པ་རྒྱ་ཆེན་པོ་དང་ལྡན་པར་གྱུར་ཏེ། བདག་གི་ཤེས་རབ་ཀྱི་ཕ་རོལ་ཏུ་ཕྱིན་པ་དང་། དེ་བཞིན་གཤེགས་པ་རྣམས་བྱོན་པ་དང་།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E3INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 3_The Exalted Perfection of Wisdom in 18,000 Lines, Part 3 (Ārya Aṣṭadaśa Sāhasrikā Prajñā Pāramitā Mahāyāna Sūtra 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":702,"text":"༄༅༅། །རྒྱ་གར་སྐད་དུ། ཝཱི་གཱི་ཤྭ་ར་སཱ་དྷ་ནཾ། བོད་སྐད་དུ། ངག་གི་དབང་ཕྱུག་གི་སྒྲུབ་ཐབས། །དེ་ཁོ་ན་བཞིན་དུ་སྟོང་པ་ཉིད་དུ་ལ་སོགས་པ་བསྒོམས་པའི་རྗེས་ལ་སྣ་ཚོགས་པདམའི་སྟེང་དུ་ཟླ་བ་ལ་ཡི་གེ་ཨ་དཀར་པོ་ལས་བྱུང་པའི་དཔལ་ཆོས་ཀྱི་དབྱིངས་ཀྱི་ངག་གི་དབང་ཕྱུག་སྟེ། སྐུ་ཐམས་ཅད་དཀར་བ་ཞལ་བཞི་པ། ཕྱག་བརྒྱད་པ། སངས་རྒྱས་ལྔ་དང་རིན་པོ་ཆེའི་དབུ་རྒྱན་དང་ལྡན་པ། ལྷ་རྫས་ཀྱི་རྒྱན་དང་ན་བཟའ་མངའ་བ། སྒེག་པ་ལ་སོགས་པའི་ཉམས་དང་ལྡན་པའོ། །ཕྱག་གཉིས་ཆོས་བཤད་ཀྱི་ཕྱག་རྒྱས་མཚོན་པ་རལ་གྲི་དང་མདའ་དང་རྡོ་རྗེ་ནི་གཡས་པའི་ཕྱག་གསུམ་ནའོ། །ཤེས་རབ་ཀྱི་ཕ་རོལ་ཏུ་ཕྱིན་པའི་པོ་ཏི་དང་། གཞུ་དང་རྡོ་རྗེ་དྲིལ་བུ་ནི་གཡོན་པའི་ཕྱག་གསུམ་ན་སྟེ། རྡོ་རྗེ་སྐྱིལ་མོ་ཀྲུང་དུ་བདག་ཉིད་རྫོགས་པར་བྱས་ལ། སྙིང་གར་ཟླ་བ་ལ་ཧཱུཾ་མཐིང་ནག་ལས་བྱུང་བའི་ས་བོན་དང་བཅས་པའི་རྡོ་རྗེ་ནི་ཕྱག་རྒྱ་ཆེན་པོའི་རང་བཞིན་ནོ། །སྨིན་མཚམས་སུ་ཡི་གེ་ཏཾ་སེར་པོ་ལས་ས་བོན་དང་བཅས་པའི་རིན་པོ་ཆེ་སྟེ་ཆོས་ཀྱི་ཕྱག་རྒྱའི་རང་བཞིན་ནོ། །མགྲིན་པར་ཡི་གེ་ཧྲཱིཿ་དམར་པོ་ལས་བྱུང་བའི་ས་བོན་དང་བཅས་པའི་པདམ་ནི་དམ་ཚིག་གི་ཕྱག་རྒྱའི་རང་བཞིན་ནོ། །སྤྱི་བོར་ཡི་གེ་ཨཱཿ་ལྗང་གུ་ལས་བྱུང་པའི་ས་བོན་དང་བཅས་པའི་སྣ་ཚོགས་རྡོ་རྗེ་ནི་ལས་ཀྱི་ཕྱག་རྒྱའི་རང་བཞིན་ནོ། །ཕྱག་རྒྱ་བཞི་དང་ལྡན་པ་འདིར་བདག་ཉིད་རྣམ་པར་བསྒོམས་ལ། ཨོཾ་ཧཱུཾ་ཧྲཱིཿ་བྷ་ག་བཱ་ན་ཛྙཱ་ན་མཱ་རྟྟི་བཱ་གཱི་ཤྭ་ར་མ་ཧཱ་ཝཱ་ཙ་སརྦ་དྷ་རྨཱ་ག་ག་ནཱ་མ་ལ་སུ་བ་རི་ཤུདྡྷ་དྷ་རྨ་དྷཱ་ཏུ་ཛྙཱ་ན་གྲྒྷ་ཨཿ་བྱ་བའི་སྔགས་འདིས་བྱིན་གྱིས་བརླབ་པར་བྱའོ། །དེ་ནས་རྡོ་རྗེ་བཅིངས་ལ་གུང་མོ་གཉིས་ཀྱི་ཚིགས་གསུམ་པ་བཅག་པས་རལ་གྲིའི་རྣམ་པར་ལྟ་བུར་གཟུང་པར་བྱ་ཞིང་མཛུབ་མོ་གཉིས་བསླང་སྟེ། མཐེ་བོང་གཉིས་ཀྱིས་སྟོང་པ་བཀག་ལ་གཟུང་བར་བྱ་བ་འདི་ནི་དམ་ཚིག་གི་ཕྱག་རྒྱའོ། །དེ་ནས་རང་གི་ལྕེ་ལ་ཟླ་བ་ལ་གནས་པའི་ཡི་གེ་ཧྲཱིཿ་དམར་པོ་ས་བོན་གྱིས་བྱིན་གྱིས་བརླབས་པ་བསྒོམས་ལ་ཁྲོ་བོའི་ཚིག་གིས་སྔགས་བཟླས་པར་བྱ་བའོ། །དེ་ལ་བཟླས་པའི་སྔགས་ནི་འདི་ཡིན་ཏེ། ཨོཾ་བཛྲཱ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD3178E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":703,"text":"རྒྱལ་པོས་བློན་པོ་རྣམས་ལ་བསྒོ་བ། ཤེས་ལྡན་དག་དེང་ལ་གྲོང་ཁྱེར་ཝཱ་ར་ཎཱ་སིར་དྲིལ་སྒྲོགས་སུ་ཆུག་སྟེ། ལྷ་ཉིད་ཀྱིས་བཀའ་སྩལ་པ། ངའི་ཡུལ་ན་གནས་པ་སུས་ཀྱང་ཆུ་ནས་རྒྱུ་བའི་འདབ་ཆགས་རྣམས་མ་གསད་ཅིག་ཅེས་སྒྲོགས་ཤིག་།དེ་རྣམས་ཀྱིས་དྲིལ་བསྒྲགས་སོ། །དགེ་སློང་དག་ཇི་སྙམ་དུ་སེམས། དེའི་ཚེ་དེའི་དུས་ན་ངང་པའི་དཔོན་པོ་བཞིན་རྒྱས་གང་ཡིན་པ་དེ་ནི་ང་ཉིད་ཡིན་ནོ། །དེའི་ཚེ་དེའི་དུས་ཀྱི་དེའི་ཆུང་མ་གང་ཡིན་པ་དེ་ནི་ཀུན་དགའ་བོ་ཡིན་ནོ། །དང་པོ་གཅིག་གིས་ལྔ་བརྒྱར་མཚང་བ་གང་ཡིན་པ་དེ་ནི། དགེ་སློང་ལྔ་བརྒྱར་གཅིག་གིས་མ་ཚང་བ་འདི་དག་ཉིད་ཡིན་ཏེ། དེ་ན་ཡང་འདི་རྣམས་ངང་པར་གྱུར་པ་ན་ང་ཡོངས་སུ་བཏང་སྟེ། ཀུན་དགའ་བོ་ངང་པར་གྱུར་པས་ནི་ང་ཡོངས་སུ་མ་བཏང་ངོ། །ད་ལྟར་ཡང་ང་འདི་དག་གིས་ཡོངས་སུ་བཏང་གི་།དགེ་སློང་ཀུན་དགའ་བོས་ནི་ཡོངས་སུ་མ་བཏང་ངོ། །དགེ་སློང་དག་གཞན་ཡང་ཇི་ལྟར་འདི་དག་གིས་ང་ཡོངས་སུ་བཏང་ན། དགེ་སློང་ཀུན་དགའ་བོས་ཡོངས་སུ་མ་བཏང་བ་དེ་ཉོན་ཅིག་།དགེ་སློང་དག་སྔོན་བྱུང་བ་གྲོང་ཁྱེར་ཝཱ་ར་ཎཱ་སི་ན་རྒྱལ་པོ་གད་རྒྱངས་ཅན་ཞེས་བྱ་བ་འབྱོར་པ་དང་། རྒྱས་པ་དང་། བདེ་བ་དང་། ལོ་ལེགས་པ་སྐྱེ་བོའི་ཚོགས་དང་མི་མང་པོས་རབ་ཏུ་གང་བ་ན་རྒྱལ་སྲིང་བྱེད་དུ་འཇུག་གོ་།དེ་ལ་བློན་པོ་ལྔ་བརྒྱ་ཡོད་དེ། དེ་རྣམས་ཀྱི་མཐུས་མཚམས་ཀྱི་རྒྱལ་པོ་རྣམས་ཀྱི་ཟིལ་གྱིས་མི་ནོན་ཏོ། །ཇི་ཙམ་ན་ལྷོ་ཕྱོགས་ཀྱི་ལམ་ནས་བྱ་མ་བུམ་གྱི་དབྱུག","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E4INC__DUL BA GZHI 4_Foundation of Vowed Morality, Part 4 (Vinaya Vastu 4).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":704,"text":"པ་དེ་ནུབ་པར་འགྱུར་རོ། །བྱང་ཆུབ་སེམས་དཔའི་སའི་གཞིའི་རྣལ་འབྱོར་གྱི་གནས་ཐ་མ་ལས། རབ་ཏུ་གནས་པའི་ལེའུ་སྟེ་དྲུག་པའོ།། །།གཞིའི་རྣལ་འབྱོར་གྱི་གནས་ཐ་མ་རྫོགས་ཏེ་བྱང་ཆུབ་སེམས་དཔའི་ས་རྫོགས་ཤོ།། །།དེ་ལ་བྱང་ཆུབ་སེམས་དཔའི་སའི་གོ་རིམས་ནི་འདི་ཡིན་ཏེ། རིགས་ལ་གནས་པའི་བྱང་ཆུབ་སེམས་དཔའ་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་སྐྱེད་པར་བྱེད་དོ། །སེམས་བསྐྱེད་ནས་བདག་དང་གཞན་གྱི་དོན་ལ་སྦྱོར་རོ། །བདག་དང་གཞན་གྱི་དོན་ལ་སྦྱོར་བ་ཀུན་ནས་ཉོན་མོངས་པ་མེད་པར་བྱ་བའི་ཐབས་རྙེད་པར་འགྱུར་རོ། །ཀུན་ནས་ཉོན་མོངས་པ་མེད་ན་མི་སྐྱོ་བར་བྱ་བའི་ཐབས་རྙེད་པར་འགྱུར་རོ། །སྐྱོ་བ་མེད་པའི་དགེ་བའི་རྩ་བ་འཕེལ་བར་བྱ་བའི་ཐབས་རྙེད་པར་འགྱུར་རོ། །དགེ་བའི་རྩ་བ་རྣམས་ཀྱིས་རྒྱས་པར་གྱུར་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་ཏེ། བདག་དང་གཞན་གྱི་དོན་ལ་སྦྱོར་བ་དང་། ཀུན་ནས་ཉོན་མོངས་པ་མེད་པར་བྱ་བའི་ཐབས་དང་། མི་སྐྱོ་བའི་ཐབས་དང་། དགེ་བའི་རྩ་བ་འཕེལ་བའི་ཐབས་དང་། བྱང་ཆུབ་ཐོབ་པར་བྱ་བ་ལ་སྒྲུབ་པ་ན། ཐོག་མ་ཁོ་ནར་ཟབ་ཅིང་རྒྱ་ཆེ་བའི་ཆོས་རྣམས་ལ་མོས་པ་འཇོག་གོ། །དེ་ལ་མོས་ན་ཆོས་དེ་དག་ཡོངས་སུ་ཚོལ་ལོ། །ཡོངས་སུ་བཅལ་ནས་གཞན་དག་ལ་ཡང་སྟོན་ཅིང་། བདག་ཉིད་ཀྱིས་ཀྱང་ནན་ཏན་གྱིས་སྒྲུབ་པར་བྱེད་དོ། །བསྒྲུབས་ནས་ཀྱང་གང་གིས་དང་། གང་དུ་དང་། གང་གི་ཕྱིར་བསྒྲུབ་པར་བྱ་བ་དེས་དེར་དེའི་ཕྱིར་སྒྲུབ་པོ། །དེས་དེར་དེའི་ཕྱིར་སྒྲུབ་པ་ན་ཅི་ནས་བསོད་ནམས་སོགས་པ་དང་། ཡེ་ཤེས་སོགས་པར་གྱུར་པ་དེ་ལྟ་བུར་སྒྲུབ་པོ། །བསོད་ནམས་དང་ཡེ་ཤེས་བསགས་ནས་འཁོར་བ་མི་སྤང་བའི་ཐ་བས་སྒྲུབ་པོ། །དེ་ལ་སྒྲུབ་པ་ན་འཁོར་བའི་ཀུན་ནས་ཉོན་མོངས་པ་མེད་པར་སྒྲུབ་བོ། །དེ་ལ་སྒྲུབ་པ་ནི་བདག་གི་བདེ་བ་ལ་ལྷག་པར་ཆགས་པ་མེད་པར་སྒྲུབ་པོ། །དེ་ལ་སྒྲུབ་པ་ནི་འཁོར་བའི་སྡུག་བསྔལ་གྱིས་ཡོངས་སུ་མི་སྐྱོ་བར་སྒྲུབ་པོ། །དེས་ཡོངས་སུ་མི་སྐྱོན་བསྟན་བཅོས་རྣམས་ལ་བརྟེན་ནས། བསྟན་བཅོས་ཐམས་ཅད་ལ་མི་འཇིགས་པར་འགྱུར་རོ། །བསྟན་བཅོས་ཤེས་ན་སུ་ལ་གང་ཅི་ལྟར་བསྟན་པར་བྱ་བ་དེ་ཤེས་པས། འཇིག་རྟེན་ཤེས་པར","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4037E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":705,"text":"༄༅། །ཞེས་བྱ་བ་ལ་སོགས་པ་སྨྲས་ཏེ། རིགས་ལ་སོགས་པས་དམའ་བ་བས་བདག་ཆེའི་སྙམ་པའམ། རིགས་ལ་སོགས་པས་མཚུངས་སོ་སྙམ་དུ་སེམས་ཁེངས་པ་གང་ཡིན་པ་དེ་ནི་ང་རྒྱལ་ལོ། །རིགས་ལ་སོགས་པས་མཚུངས་པ་བས། གཏོང་བའམ་ཚུལ་ཁྲིམས་ལ་སོགས་པས་བདག་ཆེའོ་སྙམ་པའམ། རིགས་ལ་སོགས་པས་ཆེ་བ་ལ་ཤེས་རྒྱ་དང་ནོར་ལ་སོགས་པ་བདག་དང་མཚུངས་སོ་སྙམ་དུ་དེ་ལྟར་སེམས་ཁེངས་པ་གང་ཡིན་པ་དེ་ནི་ཆེ་བའི་ང་རྒྱལ་ལོ། །རིགས་ལ་སོགས་པས་ཆེ་བ་བས་ཀྱང་། ཤེས་རྒྱ་དང་ནོར་ལ་སོགས་པས་བདག་ཆེའོ་སྙམ་དུ་དེ་ལྟར་སེམས་ཁེངས་པ་གང་ཡིན་པ་དེ་ནི་ང་རྒྱལ་ལས་ཀྱང་ང་རྒྱལ་ལོ། །གསུམ་པོ་དེ་དག་ནི་དངོས་པོ་བཅས་པ་སྟེ། འདི་ལྟར་དེ་དག་ནི་རིགས་ལ་སོགས་པ་ཡོད་པ་རྣམས་ལས་འབྱུང་ངེ། །གཞན་དུ་ན་ནི་ལོག་པའི་ང་རྒྱལ་དང་བྱེ་བྲག་མེད་པར་འགྱུར་རོ། །དང་པོ་ནི་ཆུང་དུ་ལས་ལྟོས། གཉིས་པ་ནི་མཚུངས་པ་ལས་ལྟོས། གསུམ་པ་ནི་ཁྱད་པར་དུ་འཕགས་པ་ལས་ལྟོས་ནས། བདག་ཁྱད་ཞུགས་པར་སེམས་པ་སྟེ། བྱེ་བྲག་གོ། །ཤེས་རྒྱ་ནི་འདིར་རི་མོ་ལ་སོགས་པ་ལ་མཁས་པ་ལ་བྱའོ།། ནོར་གྱི་སྒྲ་ནི་རྫས་ལ་བྱའོ། །ངའོ་སྙམ་པའི་ང་རྒྱལ་གང་ཡིན་སྙམ་པ་ལ། ངའི་སྙམ་པའི་ང་རྒྱལ་ནི་ཞེས་པ་ལ་སོགས་པ་སྨྲས་ཏེ། ཉེ་བར་ལེན་པའི་ཕུང་པོ་ལྔ་པོ་ཡང་དག་པའི་དོན་དུ་ན། བདག་དང་བདག་གི་མེད་པ་རྣམས་ལ་བདག་དང་བདག་གིར་མངོན་པར་ཞེན་ནས། སེམས་ཁེངས་པ་གང་ཡིན་པ་དེ་ངའི་སྙམ་པའི་ང་རྒྱལ་ཞེས་བྱའོ། །མངོན་པའི་ང་རྒྱལ་གང་ཡིན་སྙམ་པ་ལ། མངོན་པའི་ང་རྒྱལ་ནི་ཞེས་བྱ་བ་ལ་སོགས་པ་སྨྲས་ཏེ། འདོད་ཆགས་དང་ཞེ་སྡང་དང་གཏི་མུག་ལ་སོགས་པ་དེ་ལས་བྱུང་བའི་ལུས་དང་ཡིད་ཀྱི་ལས་ནི་མིའི་ཆོས་སོ༑ ༑དེའི་གཉེན་པོར་གྱུར་པ་གང་བསམ་གཏན་དང་སྙོམས་པར་འཇུག་པ་ལ་སོགས་པ་ནི་མིའི་ཆོས་དེ་དག་ལས་བླ་མར་གྱུར་པ་དེ་ལས་ཁྱད་པར་ཞེས་བྱ་སྟེ། ཁྱད་པར་དེ་ལྟ་བུ་མ་ཐོབ་པར་བདག་གིས་ཡང་དག་པར་ཐོབ་བོ་སྙམ་དུ་སེམས་ཁེངས་པ་གང་ཡིན་པ་དེ་ནི་མངོན་པའི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4070E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":706,"text":"ལོག་པར་ལྟ་བ་དང་། ལྟ་བ་མཆོག་ཏུ་འཛིན་པ་དང་། ཐེ་ཚོམ་དང་། འདོད་ཆགས་དང་། ཁོང་ཁྲོ་བ་དང་། ང་རྒྱལ་དང་། མ་རིག་པའོ། །འགོག་པ་མཐོང་བས་སྤང་བར་བྱ་བ་རྣམས་ཀྱང་དེ་དང་འདྲའོ། །ལམ་མཐོང་བས་སྤང་བར་བྱ་བའི་ཡང་དག་པར་མ་བསྡམས་པའི་སྡོམ་པ་མ་ཡིན་པ་བརྒྱད་གང་ཞེ་ན། སྨྲས་པ། ལམ་མཐོང་བས་སྤང་བར་བྱ་བའི་ལོག་པར་ལྟ་བ་དང་། ལྟ་བ་མཆོག་ཏུ་འཛིན་པ་དང་། ཚུལ་ཁྲིམས་དང་། བརྟུལ་ཞུགས་མཆོག་ཏུ་འཛིན་པ་དང་། ཐེ་ཚོམ་དང་། འདོད་ཆགས་དང་། ཁོང་ཁྲོ་བ་དང་། ང་རྒྱལ་དང་། མ་རིག་པའོ། །བསྒོམ་པས་སྤང་བར་བྱ་བའི་ཡང་དག་པར་མ་བསྡམས་པའི་སྡོམ་པ་མ་ཡིན་པ་བཞི་གང་ཞེ་ན། སྨྲས་པ། བསྒོམ་པས་སྤང་བར་བྱ་བའི་འདོད་ཆགས་དང་། ཁོང་ཁྲོ་བ་དང་། ང་རྒྱལ་དང་། མ་རིག་པའོ། །ཅིའི་ཕྱིར་འཇིག་ཚོགས་ལ་ལྟ་བ་ཡང་དག་པར་མ་བསྡམས་པའི་སྡོམ་པ་མ་ཡིན་པ་ཞེས་བྱ་ཞེ་ན། སྨྲས་པ། ཀུན་ནས་དཀྲིས་པའི་ཕྱིར་ནི་དམིགས་པ་ཡང་དག་པར་མ་བསྡམས་ལ། མ་སྤངས་པའི་ཕྱིར་ནི་འདོད་པའི་ཁམས་ཐམས་ཅད་དུ་ཡང་དག་པར་མ་བསྡམས་པ་ཞེས་བྱའོ། །འཇིག་ཚོགས་ལ་ལྟ་བ་ཇི་ལྟ་བ་བཞིན་དུ་མཐར་འཛིན་པར་ལྟ་པ་དང་། སྡུག་བསྔལ་མཐོང་བས་སྤང་བར་བྱ་བའི་ལོག་པར་ལྟ་བ་དང་། ལྟ་བ་མཆོག་ཏུ་འཛིན་པ་དང་། ཚུལ་ཁྲིམས་དང་། བརྟུལ་ཞུགས་མཆོག་ཏུ་འཛིན་པ་དང་། ཐེ་ཚོམ་དང་། མ་རིག་པ་ཀུན་དུ་འགྲོ་བ་ཡང་དེ་དང་འདྲའོ། །ཅིའི་ཕྱིར་སྡུག་བསྔལ་མཐོང་བས་སྤང་བར་བྱ་བའི་འདོད་ཆགས་ཡང་དག་པར་མ་བསྡམས་པའི་སྡོམ་པ་མ་ཡིན་པ་ཞེས་བྱ་ཞེ་ན། སྨྲས་པ། ཀུན་ནས་དཀྲིས་པའི་ཕྱིར་ནི་དམིགས་པ་ལ་ཡང་དག་པར་མ་བསྡམས་ལ་མ་སྤངས་པའི་ཕྱིར་ནི། སྡུག་བསྔལ་མཐོང་བས་སྤང་བར་བྱ་བའི་ཆོས་རྣམས་ཀྱི་ཡང་དག་པར་མ་བསྡམས་པ་ཞེས་བྱའོ། །སྡུག་བསྔལ་མཐོང་བས་སྤང་བར་བྱ་བའི་འདོད་ཆགས་པ་ཇི་ལྟ་བ་བཞིན་དུ་ཁོང་ཁྲོ་བ་དང་། ང་རྒྱལ་དང་། མ་རིག་པ་ཀུན་དུ་འགྲོ་བ་མ་ཡིན་པ་ཡང་དེ་དང་འདྲའོ། །སྡུག་བསྔལ་མཐོང་བས་སྤང་བར་བྱ་བ་རྣམས་ཇི་ལྟ་བ་བཞིན་དུ་ཀུན་འབྱུང་བ་མཐོང་བས་སྤང་བར་བྱ་བ་རྣམས་ཀྱང་དེ་དང་འདྲ་སྟེ། འཇིག","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4088E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":707,"text":"༄༅། །ཇི་ལྟར་མི་སྲིད་པ་དེ་ལྟར་བསྟན་པའི་ཕྱིར་གསུངས་པ། གལ་ཏེ་འཇིག་རྟེན་མཐའ་ཡོད་ན། །འཇིག་རྟེན་ཕ་རོལ་ཇི་ལྟར་འགྱུར། །གལ་ཏེ་འཇིག་རྟེན་མཐའ་མེད་ན། །འཇིག་རྟེན་ཕ་རོལ་ཇི་ལྟར་འགྱུར། །གལ་ཏེ་འཇིག་རྟེན་མཐའ་ཡོད་པ་སྟེ་ཞིག་ནས་ཕྱིས་མེད་པར་འགྱུར་ན་ནི་དེའི་ཚེ་འཇིག་རྟེན་ཕ་རོལ་མེད་པར་འགྱུར་ན། འཇིག་རྟེན་ཕ་རོལ་ནི་ཡོད་པ་ཡང་ཡིན་ཏེ། དེའི་ཕྱིར་འཇིག་རྟེན་མཐའ་ཡོད་ཅེས་བྱ་བ་འཐད་པ་མ་ཡིན་ནོ། །ཅི་སྟེ་ཡང་འཇིག་རྟེན་མཐའ་མེད་པར་འགྱུར་ན་ནི། དེའི་ཚེ་ཡང་འཇིག་རྟེན་ཕ་རོལ་ཇི་ལྟར་འགྱུར་ཏེ༑ འཇིག་རྟེན་ཕ་རོལ་མེད་པར་འགྱུར་རོ་སྙམ་དུ་དགོངས་སོ། །འཇིག་རྟེན་ཕ་རོལ་ནི་མེད་པ་ཡང་མ་ཡིན་ཏེ། དེའི་ཕྱིར་འཇིག་རྟེན་ཕ་རོལ་ཡོད་པས་འཇིག་རྟེན་མཐའ་མེད་པར་ཡང་མི་འགྱུར་རོ། །ད་ནི་འཇིག་རྟེན་མཐའ་ཡོད་པ་ཉིད་དང་མཐའ་མེད་པ་ཉིད་འདི་གཉི་ག་ཡང་ཇི་ལྟར་འཇིག་རྟེན་ལ་མི་སྲིད་པ་དེ་ལྟར་བསྟན་པའི་ཕྱིར། གང་ཕྱིར་ཕུང་པོ་རྣམས་ཀྱི་རྒྱུན། །འདི་ནི་མར་མེའི་འོད་དང་མཚུངས། །དེ་ཕྱིར་མཐའ་ཡོད་ཉིད་དང་ནི། །མཐའ་མེད་ཉིད་ཀྱང་མི་རིགས་སོ། །ཞེས་གསུངས་ཏེ། གང་གི་ཕྱིར་ཕུང་པོ་རྣམས་ཀྱི་རྒྱུན་རྒྱུ་དང་འབྲས་བུའི་དངོས་པོ་སྔ་ཕྱི་འབྲེལ་ཞིང་བར་མཚམས་མེད་པས། རིམ་པ་རྣམ་པར་ཆད་པ་མེད་པར་འཇུག་པ་སྐད་ཅིག་རེ་རེ་ལ་འཇིག་པ་འདི་ནི་མར་མེ་དང་འདྲ་བར་འཇུག་པ་ཡིན་ཏེ། དེའི་ཕྱིར་རྒྱུ་དང་འབྲས་བུའི་འཇུག་པ་མཐོང་བས་མཐའ་ཡོད་པ་ཉིད་དང་མཐའ་མེད་པ་ཉིད་ཀྱང་མི་རིགས་སོ། །ཇི་ལྟར་ཞེ་ན། གལ་ཏེ་སྔ་མ་འཇིག་འགྱུར་ཞིང་། །ཕུང་པོ་འདི་ལ་བརྟེན་བྱས་ནས། །ཕུང་པོ་དེ་ནི་མི་འབྱུང་ན། །དེས་ན་འཇིག་རྟེན་མཐའ་ཡོད་འགྱུར། །གལ་ཏེ་སྔ་མ་མིའི་ཕུང་པོ་འཇིག་ཅིང་། དེ་ལ་བརྟེན་ནས་ལྟའི་འགྲོ་བར་སྐྱེ་བས་བསྡུས་པ་ཕྱི་མ་མི་འབྱུང་ན། དེའི་ཚེ་ཏིལ་མར་དང་སྙིང་པོ་ཟད་པས་འགགས་པའི་མར་མེ་ལྟར་འཇིག་རྟེན་མཐའ་ཡོད་པར་འགྱུར་ན། ལུས་ཕྱི་མ་མི་འབྱུང་བའི་ཕྱིར་ན་མཐའ་ཡོད་པ་ཉིད་མ་ཡིན་ནོ། །གལ་ཏེ་སྔ་མ་མི་འཇིག་ཅིང་། །ཕུང་པོ་འདི་ལ་བརྟེན་བྱས་ནས། །ཕུང་པོ་དེ་ནི་མི་འབྱུང་ན། །དེས་ན་འཇིག","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3860E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":708,"text":"བཞིན་གཤེགས་པའི་སྐུ་ལུས་འདི་ལྟ་བུ་བརྙེས་པའང་ཤེས་རབ་ཀྱི་ཕ་རོལ་ཏུ་ཕྱིན་པ་ལས་ངེས་པར་བྱུང་བ་ཡིན་པས། དེ་ནི་རྣམ་པ་ཐམས་ཅད་མཁྱེན་པ་ཉིད་ཀྱི་གཞིར་གྱུར་པ་ཡིན་ནོ། །གཞི་དེ་ལ་བརྟེན་ནས། རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་ཡོད་པར་གྲགས་པ་ཡིན་ནོ། །རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་ཡོད་པར་གྲགས་པ་དེ་ལས་སངས་རྒྱས་ཡོད་པར་གྲགས་པ་ཡིན༑ ཆོས་ཡོད་པར་གྲགས་པ་ཡིན། དགེ་འདུན་ཡོད་པར་གྲགས་པ་ཡིན་ནོ། །དེ་ལྟར་ན་སྐུ་བརྙེས་པ་ནི་རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་ཀྱི་གཞིར་གྱུར་པ་ཡིན་ཏེ། གཞིར་གྱུར་པའི་ཕྱིར་སེམས་ཅན་ཐམས་ཅད་ཀྱི་མཆོད་རྟེན་དུ་གྱུར་ཅིང་ཕྱག་བྱ་བར་འོས་པ་དང་། རི་མོ་བྱ་བར་འོས་པ་དང་། མཆོད་པར་བྱ་བར་འོས་པ་དང་། བསྟི་སྟང་བྱ་བར་འོས་པ་དང་། བླ་མར་བྱ་བར་འོས་པ་དང་། གསོལ་བར་འོས་པ་ཡིན་ཞིང་། དེ་ཡོངས་སུ་མྱ་ངན་ལས་འདས་ནའང་སྐུ་གདུང་དེ་དག་ལ་མཆོད་པར་འགྱུར་རོ། །ཀཽ་ཤི་ཀ། དེ་ལྟ་བས་ན་རིགས་ཀྱི་བུའམ་རིགས་ཀྱི་བུ་མོ་གང་ལ་ལས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཡི་གེར་བྲིས་ཏེ། གླེགས་བམ་དུ་བྱས་ཤིང་། གུས་པར་བཅངས་ལ། མེ་ཏོག་དང་། བདུག་པ་དང་། སྤོས་དང་། མེ་ཏོག་ཕྲེང་དང་། བྱུག་པ་དང་། ཕྱེ་མ་དང་། གོས་དང་། གདུགས་དང་། རྒྱལ་མཚན་དང་། བ་དན་དག་དང་། མཆོད་པ་སྣ་ཚོགས་ཀྱིས་བསྟི་སྟང་དུ་བྱེད་པ་དང་། བླ་མར་བྱེད་པ་དང་། རི་མོར་བྱེད་པ་དང་། མཆོད་པར་བྱེད་པ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E1__PHAGS PA SHES RAB KYI PHA ROL TU PHYIN PA KHRI BRGYAD STONG PA 1_The Exalted Perfection of Wisdom in 18,000 Lines, Part 1 (Ārya Aṣṭadaśa Sāhasrikā Prajñā Pāramitā Mahāyāna Sūtra 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":709,"text":"༄༅། །པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །སྐྱེ་བ་ཡོངས་སུ་དག་པ་གང་ཡིན་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པ། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པ་གང་ཡིན་པ་དེ་ནི། སྐྱེ་བ་ཡོངས་སུ་དག་པ་སྟེ། དེ་ལྟར་ན། སྐྱེ་བ་ཡོངས་སུ་དག་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །རྒ་ཤི་ཡོངས་སུ་དག་པ་གང་ཡིན་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པ། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པ་གང་ཡིན་པ་དེ་ནི། རྒ་ཤི་ཡོངས་སུ་དག་པ་སྟེ། དེ་ལྟར་ན། རྒ་ཤི་ཡོངས་སུ་དག་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་དག་པ་གང་ཡིན་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པ། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པ་གང་ཡིན་པ་དེ་ནི། སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་དག་པ་སྟེ། དེ་ལྟར་ན། སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་དག་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །ཚུལ་ཁྲིམས་ཀྱི་ཕ་རོལ་ཏུ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E6INC_SHES RAB KYI PHA ROL TU PHYIN PA STONG PHRAG BRGYA PA 6_The Perfection of Wisdom in 100,000 Lines, Part 6 (Ṣatasāhasrikā Prajña Pāramitā 6).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":710,"text":"སྟུག་པོ་སྐྱེ་བོ་མེད་པ་དག་ན་ཉམས་དགའ་བར་འདུག་གོ། །དེ་སེམས་རྣོ་བས་ཕྱོགས་གང་དང་གང་ན་རྔོན་པ་རྣམས་རྒྱུ་བ་དང་། འཁྲུལ་འཁོར་དང་། གཏོར་དང་། རྒྱ་མོ་དང་། རྙི་བཅུགས་པ་དང་། རྙོང་དང་། ཤིང་གི་ཝ་དང་འཛོལ་རྣམས་ལེགས་པར་སྤངས་ནས་རི་དྭགས་མང་པོ་རྗེས་སུ་འབྲང་བ་རྣམས་ལ་ཡང་སློབ་དཔོན་དང་ཕ་མ་བཞིན་དུ་སློབ་པ་དང་། རི་དྭགས་རྣམས་ཀྱི་བདག་པོ་བྱེད་ཅིང་འདུག་གོ། །གཟུགས་དང་ཤེས་པ་ཕུན་སུམ་ཚོགས། །བྱ་བ་རྣམས་ལ་མཁས་པས་བརྒྱན། །བདག་ལ་ཕན་འདོད་སྐྱེ་བོ་ལ། །མཆོད་པ་མི་བྱེད་སུ་ཞིག་ཡོད༑ །དེ་ནས་རེ་ཞིག་ཅིག་བདག་ཉིད་ཆེན་པོ་དེ་ནགས་ཚལ་སྟུག་པོ་དེ་ན་གནས་བཅས་ཤིང་འདུག་འདུག་པ་ལས། དེ་དང་ཉེ་བ་ཅིག་ན་འབབ་པའི་ཆུ་གསར་དུ་བབ་པས་གང་བ་རབ་ཏུ་ཤུགས་དྲག་པོས་མི་ཞིག་ཁྱེར་ནས་ངུ་ཞིང་འབོད་པའི་སྒྲ་ཐོས་པར་གྱུར་ཏོ། །ཆུ་ཆེན་འབྲུབ་པ་རབ་ཏུ་དྲག་པོ་ཡིས། །ཁྱེར་ནས་མགོན་མེད་གཟིངས་ཀྱང་ཡོད་མ་ཡིན། །བདག་ལྟར་ཕོངས་ཤིང་ཉམ་ཐག་བསྒྲལ་བའི་ཕྱིར། །སྡུག་བསྔལ་བྱམས་པས་མྱུར་དུ་བརྒྱུགས་ཏེ་བཟུང་། །ད་ནི་ཤོལ་དུ་རུང་བ་མ་ཡིན་ཏེ། །ངལ་ཞིང་དུབ་པས་དཔུང་པའང་འགྱུར་མི་ནུས། །ཟུག་ཅིང་འབོག་ཏུ་རུང་བའང་ཅུང་ཟད་མེད། །དེ་བས་བརྒྱུགས་ཏེ་འོང་བའི་དུས་ལ་བབ། །དེ་ནས་བྱང་ཆུབ་སེམས་དཔའ་དེས་སྙིང་རྗེ་རྗེ་སྐད་དུ་ངུ་ཞིང་འབོད་པའི་སྒྲ་དེས་སྙིང་ལ་བརྡེག་པ་བཞིན་དུ་གྱུར་ནས། མ་འཇིགས་མ་འཇིགས་ཞེས་ཟེར་བའི་ཚིག་འཇིགས་པ་དང་། མི་དགའ་བ་དང་། ངལ་བ་དུབ་པ་མེད་པར་བྱེད་པ་ལོ་བརྒྱ་གོམས་པར་བྱས་པ་གསལ་བར་གསང་བསྟོད་དེ་སྙིང་རྗེས་གདུངས་ནས་མིའི་སྐད་དུ་ཕྱུང་སྟེ། །ནགས་ཚལ་སྟུག་པོ་དེ་ནས་བྱུང་བ་དང་ཐག་རིང་པོ་ནས་མི་དེ་ཆུས་ཁྱེར་བ་ཡིད་དུ་འོང་བའི་སྐྱེས་བསྐུར་ཏེ་བཏང་བ་བཞིན་དུ་འོང་བ་མཐོང་ངོ། །དེ་ནས་དེ་བསྒྲལ་ཕྱིར་ནི་ངས་བྱས་པས། །བདག་སྲོག་ཡལ་བར་བོར་ཡང་མི་སེམས་པར། །དེ་ནི་འབབ་ཆུ་དྲག་པོའི་འཇིང་དེར་བཞུགས། །དགྲ་ཡི་དཔུང་རྣམས་འཇོམས་པའི་དཔའ་བོ་བཞིན། །དེ་ནས་ལུས་ཀྱིས་དེ་ཡི་ལམ་བཀག་ནས། །ང་ལ་འཇུས་ཞེས་དེ་ལ་ཚིག་ཏུ་སྨྲས། །སྐྲག","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.9 (SKYES RABS)\/TD04150_SKYES PA_I RABS KYI RGYUD (Jātaka Mālā).txt","subfolder":"A.ii.9 (SKYES RABS)","origin":"Allochthonous","scripture_category":"non-scripture","reference":"Jātaka tales"},"SCCT_class":"NSCR"}
{"id":711,"text":"༄༅། །དུ་རྟོགས་པས་མཐོང་བ་ཚད་མ་མ་ཡིན་པའི་ཕྱིར་མཐོང་བ་རང་གིས་ཉེས་པ་ནི་མ་ཡིན་གྱི་འོན་ཀྱང་དྲན་པའི་ཉེས་པ་ཡིན་ནོ། །དྲན་པ་དེ་ཡང་འདྲ་བ་ལས་རྣམ་པ་གཞན་དུ་སྐྱེ་བ་ནི་དྲན་པ་གསལ་བ་མ་ཡིན་པ་ཉིད་ཀྱི་ཕྱིར་རོ། །དེ་ཕྱིར་དེ་ཉིད་དུ་དམིགས་པའི། །འབྲས་བུ་རང་བཞིན་དག་ལས་ནི། །དོན་བཅས་དྲན་པ་སྐྱེ་འགྱུར་གྱི། །གཞན་དུ་དྲན་པ་འཁྲུལ་པར་འགྱུར། །དེས་ན་ཐམས་ཅད་དུ་སླུ་བ་ནི་དྲན་པ་འཁྲུལ་པས་བྱས་པ་ཉིད་དོ། །དེའི་ཕྱིར་འབྲེལ་པ་ལས་མཐོང་བ་ཇི་ལྟ་བ་བཞིན་ལྐོག་ཏུ་གྱུར་པའི་ཡུལ་དྲན་པ་ཉིད་ཚད་མ་ཡིན་ལ། དེ་ཡང་རྗེས་སུ་དཔག་པ་ཁོ་ན་ཡིན་གྱི་གཞན་ནི་མ་ཡིན་ནོ། །དེ་ཉིད་ཀྱི་ཕྱིར་བཤད་པ། དེའི་ཚེ་གོ་བྱེད་རྗེས་འགྲོ་བ། །སྤྱི་ཡིས་ངོ་བོ་ཉིད་དུ་རྟོགས། །དེས་ན་ལྐོག་གྱུར་དོན་ཐམས་ཅད། །ཁྱད་པར་དུ་ནི་རྟོགས་མི་འགྱུར། །གོ་བར་བྱ་བ་རྟོགས་པ་ནི། །གོ་བར་བྱེད་པའི་གཞན་གྱི་དབང་དུ་གྱུར་པ་ཡིན་ནོ། །གོ་བར་བྱེད་པ་དེ་ཡང་སྤྱིའི་ངོ་བོས་ཡིན་གྱི་ཁྱད་པར་གྱིས་ནི་མ་ཡིན་ཏེ། དེ་རྟོགས་པར་མི་ནུས་པའི་ཕྱིར་རོ། །མ་རྟོགས་པའི་ངོ་བོས་ཀྱང་གོ་བར་བྱེད་པ་ཉིད་ཡིན་ན་ནི་རྣམ་པ་ཐམས་ཅད་དང་རྒྱུ་གཞན་དང་གཞན་ཐམས་ཅད་རྟོགས་པར་ཐལ་བར་འགྱུར་རོ། །དུ་བ་ལ་སོགས་པའི་སྤྱི་དེ་ཡང་མེ་ལ་སོགས་པ་ཐམས་ཅད་ལ་མཐོང་བ་དེའི་ཕྱིར་མ་ངེས་པ་ཉིད་ཀྱིས་ན་དེ་ལས་ཁྱད་པར་སྤྱི་མི་རྟོགས་སོ། །ཁྱད་པར་ཉེ་བར་མཚོན་པ་ཡིན་ན་རྟོགས་སོ་ཞེ་ན། མ་ཡིན་ཏེ་ནང་ཚན་གྱི་ཁྱད་པར་མི་ནུས་པའི་ཕྱིར་རོ། །འགའ་ཞིག་ཁྱད་པར་མཚོན་པར་འགྱུར་བ་ཉིད་དོ་ཞེ་ན་མ་ཡིན་ཏེ། ཤིན་ཏུ་ཁྱད་པར་དུ་གྱུར་པ་མི་ནུས་པའི་ཕྱིར་རོ། །ཁྱད་པར་ཉེ་བར་མཚོན་པ་ནི་དེར་ལྟོས་པས་བྱས་པ་ཡིན་ཏེ། གང་ཅི་སྲིད་པ་ཙམ་ཞིག་ཡིན་པའི་ཕྱིར་རོ། །རྣམ་པ་ཐམས་ཅད་རྟོགས་པ་གང་ཡིན་པ་དེ་ནི་མངོན་དུ་བྱེད་པ་ཡིན་པའི་ཕྱིར། དེ་མངོན་སུམ་ཁོ་ནའོ་ཞེས་བསྟན་ཟིན་ཏོ། །ཁྱད་པར་མཐོང་བ་ལས་ཁྱད་པར་རྟོགས་སོ་ཞེ་ན། མ་ཡིན་ཏེ་དེར་ཡང་སྤྱི་རྟོགས་པ་ཡིན་ནོ་ཞེས་བསྟན་པར་འགྱུར་རོ། །འདི་ཉིད་བཤད་པ་ནི། འབྲེལ་པ་ཅན་གྱིས་ཆོས་ལས་ནི། །ཆོས་ཅན་ལ་རྟོགས་སྐྱེ་བ་དག་།དེ་ནི་རྗེས་དཔག་ལྐོག་གྱུར་གྱི། །སྒྲུབ་བྱེད་གཅིག་ཏུ་ངེས་པ་ཡིན། །མཚན་ཉིད་གཞན་མེད་པའི་ཕྱིར་དང་།","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4221.1E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":712,"text":"ཐམས་ཅད་མཁྱེན་པ་ཉིད་ཡིན་ན་ཡང་བསིལ་བྱེད་མ་སའི་ནང་དུ་ཞུགས་པར་གྱུར་པ་འདིས་ཅིའི་ཕྱིར་ཤེས་པར་མ་གྱུར། ཡང་ན་འདི་དག་ཐམས་ཅད་རྩེད་མོའི་དོན་དུ་བསྐྱེད་པ་ཡིན་ན་ཡོན་ཏན་གྱི་ཁྱད་པར་མེད་པའི་ཕྱིར་བྱིས་པ་ཆུང་ངུའི་རྩེད་མོ་དང་འདྲ་བར་རྩེད་མོ་འདི་མཚོན་པར་བྱའོ། ། ལྷ་མ་ཡིན་གཏོར་མ་ཡང་ཁྱབ་འཇུག་ཉིད་ཡིན། ཁྱབ་འཇུག་ཉིད་སླུ་བར་བྱེད་པ་ཡང་ཇི་ལྟ་བུ། དེ་ནི་གཞན་ཡིན་ནོ་ཞེ་ན་སྐྱེ་དགུ་འདི་ཀུན་ཡང་མ་ཡིན་ནོ། །མཆོད་གནས་མ་ཡིན་པ་ཉིད་ཀྱང་ཡིན་ཏེ། གང་འདི་དང་ཕྲད་ནས་གཏོར་མས་ས་ཆེན་པོ་སྦྱིན་པ་བྱས་པ་ལས་བཅིངས་པ་ཐོབ་པར་གྱུར་པས་སོ། །གང་གི་ཚེ་ས་འདི་ཆུའི་ནང་དུ་ནུབ་པར་གྱུར་པ་ན་ཕག་གི་གཟུགས་སུ་གྱུར་ནས་བཏེག་པའི་ཚེ་གང་དུ་གནས་ནས་བཏེག་པ་ཡང་སྨྲོས་ཤིག་།ས་ལ་བརྟེན་ནས་སོ་ཞེ་ན། དེ་ལྟ་ན་ནི་ས་གཏིང་དུ་ནུབ་པ་མ་ཡིན་ནོ་།གཏིང་དུ་ནུབ་པོ་ཞེ་ན་ནི་དེ་ལ་བརྟེན་པར་ཅི་ལྟར་འགྱུར། དེས་ན་ཚུལ་འདི་རིགས་པ་མ་ཡིན་ནོ། །དེའི་ཕྱིར་སྒྲ་གཅན་ཡང་འདིས་མ་བསྐྱེད་པ་ཉིད་ཡིན་པར་རིགས་ཀྱི། བསྐྱེད་ནས་མགོ་བཅད་པ་ལ་ཡོན་ཏན་ཅི་ཡོད། འདིས་བདག་ཅག་གི་བདུད་རྩི་ཕྲོགས་པར་འགྱུར་རོ་ཞེས་ཀྱང་ཤེས་པར་ཅིའི་ཕྱིར་མ་གྱུར། དགྲས་འཇིགས་ནས་མཚོན་ཆ་འཛིན་པར་བྱེད་པ་གནོད་པར་བྱེད་པ་དེ་ལྟ་བུ་ཡང་བསྐྱེད་ནས་ཅི་ཞིག་བྱ། གང་གི་ཚེ་འཇིགས་པ་མེད་དོ་ཞེ་ན་ཡང་མཚོན་ཆ་བཟུང་ནས་ཅི་ཞིག་བྱ་གཞན་གསད་པའི་ཕྱིར་མཚོན་ཆ་འཛིན་པ་ཡིན་པས་རྔོན་པ་དང་གདོལ་པ་ལ་སོགས་པ་བཞིན་དུ་ཤིན་ཏུ་ཆོས་དང་མི་ལྡན་པར་གྱུར་པ་ཉིད་ཡིན་ནོ། །གལ་ཏེ་རང་གིས་བསྐྱེད་པས་བསད་ཀྱང་ཆོས་མ་ཡིན་པར་མི་འགྱུར་ཞེ་ན། བུ་ལ་སོགས་པ་བསད་པ་ལྟར་མ་ངེས་པ་ཉིད་ཡིན་ནོ། །དེ་ལ་གུས་པར་གྱུར་པ་ནི་ཉམས་པར་འགྱུར་བ་མ་ཡིན་ནོ་ཞེས་གང་འདོད་པ་དེ་ཡང་དེའི་ཆུང་མ་དགྲས་ཁྱེར་བར་གྱུར་པ་དང་། དེའི་རྒྱུད་རྒྱུན་ཆད་པར་གྱུར་པ་ཡང་ཇི་ལྟ་བུ་ཡིན། རང་ཡང་ལྷ་མ་ཡིན་རྒས་བྱེད་ཀྱི་མདངས་རྒྱབ་ནས་ཤི་བར་གྱུར་པ་ཡང་ཇི་ལྟ་བུ་ཡིན། དེས་ན། གང་ཡང་ཅུང་ཞིག་དབང་ཕྱུག་ལྡན། །གལ་ཏེ་དེ་ལ་གནས་ཡིན་ན། །དེ་ནི་ཀུན་ལ་ཁྱབ་ཉིད་མིན། །དེས་ན་གཞུང་འདི་དོར་བར་གྱིས། །འོག་ཏུ་ཞུགས་ནས་ས་བཏེག་པ། །ཁྱབ་པ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3856E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":713,"text":"༄༅། །གི་མ་ངེས་པའོ། །རྩྭ་ལ་སོགས་པ་རྣམས་ཕྱོགས་སུ་བྱས་པའོ་ཞེས་ཀྱང་སྨྲ་བར་མི་བྱའོ། །འཁྲུལ་བའི་ཡུལ་ཁོ་ན་ཕྱོགས་སུ་འགྱུར་བར་འོས་པ་མ་ཡིན་ཏེ། ཐེ་ཚོམ་ཟ་ལ་རྟགས་བརྗོད་ཕྱིར། །བསལ་བ་གཏན་ཚིགས་བརྟེན་མ་ཡིན། །ཞེས་པའི་རིགས་པ་ལས་སོ། ། ཅི་སྟེ་སྐྱེད་པར་མི་ནུས་པ་ན་ཡང་། ལ་ལ་མེ་མེད་པར་ཡང་དུ་བ་མཐོང་བའི་ཕྱིར་ཏེ་དེ་ལྟར་དུ་བ་ཡང་འཁྲུལ་པར་སྨྲ་བར་བླ་བ་ཉིད་དོ་ཞེ་ན། དེ་མ་ཡིན་ཏེ། བསྐྱེད་པར་མི་ནུས་པ་ཉིད་དུ་ལ་ལ་མེ་ལྟ་བར་མི་ནུས་པ་ཉིད་ཀྱི་ཕྱིར་རོ། །དེ་ལ་ནི་ཐེ་ཚོམ་གྱི་ཡུལ་ཉིད་རིགས་སོ། །སྐབས་སུ་བབ་པ་ལ་ནི་བལྟར་རུང་བའི་ཆོས་ཁྱད་པར་བ་བློ་དང་ལྡན་པས་ཁྱབ་པར་གཟུང་བྱར་བྱ་ན་ནི་སྣང་རུང་མི་དམིགས་པས་བློ་དང་ལྡན་པ་ལ་གནོད་པར་འགྱུར་ཞེས་པའོ། །འོན་ཏེ་བལྟར་མི་རུང་བའི་ལུས་བློ་དང་ལྡན་པ་ཙམ་གྱིས་ཁྱབ་པ་རྟོགས་པར་བྱ་ན། དེའི་ཚེ་བལྟར་མི་རུང་བ་བློ་དང་ལྡན་པ་ཙམ་གྱིས་བསྒྲུབ་པར་བྱ་བའི་སྣང་རུང་མི་དམིགས་པས་ལྡོག་པ་མ་གྲུབ་སྟེ། གཏན་ཚིགས་འདི་ནི་མི་མཐུན་ཕྱོགས་ལས་ལྡོག་པ་ལ་ཐེ་ཚོམ་ཟ་བའོ། །བསྒྲུབ་པར་བྱ་བ་དང་ལྡན་པ་མེད་པའི་སྒྲུབ་པར་བྱེད་པ་མེད་པ་མ་གྲུབ་པ་ཉིད་ཀྱིས་ན་ཁྱབ་པ་མེད་པའི་ཕྱིར་རོ། །དེ་སྐད་དུ་ཡང་གསུངས་པ། །འབྲས་བུ་ཉིད་ནི་མི་མཐུན་ཕྱོགས་ལ་འཇུག་པ་བསལ་བའི་ཆེད་དུ་དབང་པོ་ལས་འདས་པ་བྱེད་པ་པོ་ཡང་དག་པར་འབྱུང་བའོ་ཞེ་ན། ལྡོག་པ་གྲུབ་པ་མ་ཚང་བའི་ཁྱབ་པ་ཇི་ལྟར་གྲུབ། ཅི་སྟེ་ལྡོག་པ་འགྲུབ་པའི་ཡིད་ཀྱིས་བལྟར་མི་རུང་བའི་བྱེད་པ་པོ་བརྟེན་པར་བྱ་བ་ཡིན་ནོ། དེ་དང་ལྡན་པ་ལ་ཡང་དེའི་རྩྭ་ལ་སོགས་པའི་ཞེས་པ་བསལ་བར་མི་མཐུན་ཕྱོགས་ལ་མཐོང་བའོ། །གང་ཡང་མིག་གསུམ་པས་བརྗོད་པ། ཇི་ལྟར་བུ་བ་ལ་སོགས་པ་རྣམས་མེ་ལ་སོགས་པ་རྣམས་དང་། ལྷན་ཅིག་རང་བཞིན་པའི་འབྲེལ་བ་དེ་ལྟར་འབྲས་བུ་ཉིད་བློ་དང་ལྡན་པ་དང་ལྷན་ཅིག་སྟེ། དེའི་རྫས་དམིགས་པར་བྱ་བ་མ་ཡིན་པ་ཉིད་ཀྱི་ཕྱིར་ན། གང་དུ་ཡང་འཁྲུལ་བ་མ་མཐོང་བའི་ཕྱིར་རོ་ཞེའོ། །དེ་མི་རིགས་ཏེ་གང་གི་ཕྱིར་དོན་གཞན་ལ་ལྟོས་པར་བྱ་བ་ཅུང་ཟད་ཅིག་རྫས་ཀྱི་སྒྲས་བརྗོད་ན། དོན་གཞན་པ་ཡང་བལྟར་རུང་བར་གདོན་མི་ཟ་བར་འགྱུར་བ་མ་ཡིན་ཞིང་། བལྟར","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/Mokṣākaragupta - Tarkabhāṣā (TD4264E).TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":714,"text":"༄༅། །ལ་སྤྱོད་དོ། །དེ་ཅིའི་ཕྱིར་ཞེ་ན། མི་དམིགས་པ་སྟོང་པ་ཉིད་ཡོངས་སུ་མ་རྫོགས་པ་གང་ཡིན་པ་དེ་མི་དམིགས་པ་སྟོང་པ་ཉིད་མ་ཡིན་ནོ་ཞེས་བྱ་བ་དེ་ལྟར་ཡང་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །གལ་ཏེ་དངོས་པོ་མེད་པ་སྟོང་པ་ཉིད་ཡོངས་སུ་མ་རྫོགས་སོ་ཞེས་བྱ་བར་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །དེ་ཅིའི་ཕྱིར་ཞེ་ན། དངོས་པོ་མེད་པ་སྟོང་པ་ཉིད་ཡོངས་སུ་མ་རྫོགས་པ་གང་ཡིན་པ་དེ་དངོས་པོ་མེད་པ་སྟོང་པ་ཉིད་མ་ཡིན་ནོ་ཞེས་བྱ་བ་དེ་ལྟར་ཡང་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །གལ་ཏེ་ངོ་བོ་ཉིད་སྟོང་པ་ཉིད་ཡོངས་སུ་མ་རྫོགས་སོ་ཞེས་བྱ་བར་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །དེ་ཅིའི་ཕྱིར་ཞེ་ན། ངོ་བོ་ཉིད་སྟོང་པ་ཉིད་ཡོངས་སུ་མ་རྫོགས་པ་གང་ཡིན་པ་དེ་ངོ་བོ་ཉིད་སྟོང་པ་ཉིད་མ་ཡིན་ནོ་ཞེས་བྱ་བ་དེ་ལྟར་ཡང་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །གལ་ཏེ་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཡོངས་སུ་མ་རྫོགས་སོ་ཞེས་བྱ་བར་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །དེ་ཅིའི་ཕྱིར་ཞེ་ན། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཡོངས་སུ་མ་རྫོགས་པ་གང་ཡིན་པ་དེ་དངོས་པོ་མེད་པའི་ངོ་བོ་ཉིད་སྟོང་པ་ཉིད་མ་ཡིན་ནོ་ཞེས་བྱ་བ་དེ་ལྟར་ཡང་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །གལ་ཏེ་དྲན་པ་ཉེ་བར་བཞག་པ་རྣམས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E8INC_SHES RAB KYI PHA ROL TU PHYIN PA STONG PHRAG BRGYA PA 8_The Perfection of Wisdom in 100,000 Lines, Part 8 (Ṣatasāhasrikā Prajña Pāramitā 8).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":715,"text":"༄༅། །འབྲས་བུ། ཁ་ཅིག་གིས་ནི། ཕྱིར་མི་འོང་བའི་འབྲས་སྦུ། ཁ་ཅིག་གིས་ནི། རབ་ཏུ་བྱུང་སྟེ་ཉོན་མོངས་པ་ཐམས་ཅད་སྤངས་པས་དགྲ་བཅོམ་པ་ཉིད་མངོན་སུམ་དུ་བྱས་ཏེ། འཁོར་དེ་ལས་ཕལ་ཆེར་སངས་རྒྱས་ལ་གཞོལ་བ་དང་། ཆོས་ལ་འབབ་པ་དང་། དགེ་འདུན་ལ་བབ་པར་རྣམ་པར་བཞག་པ་མཛད་དོ། །རྒྱལ་པོ་ཟས་གཙང་ནི། བདག་གི་བུ་འདི་ལྟར་རྫུ་འཕྲུལ་ཆེ་བ། འདི་ལྟར་མཐུ་ཆེ་བ་ཡིན་ནོ། །སྙམ་དུ་ཧ་ཅང་དགའ་བས་བདེན་པ་མ་མཐོང་ངོ། །ལྷས་བྱིན་ནི། སྡིག་པ་འདོད་པ་དང་། ང་རྒྱལ་ལས་ཀྱང་ང་རྒྱལ་གྱིས་བདེན་པ་མ་མཐོང་ངོ། །ལྷས་བྱིན་བདེན་པ་མ་མཐོང་ཞིང་ཁྲོ་བའི་ཟིལ་གྱིས་ནོན་པས་སྨྲས་པ། གལ་ཏེ་བདག་གིས་ཀྱང་འདི་ལྟར་རྗེས་སུ་འཇུག་པར་བྱེད་པའི་སྒྱུ་མ་ཤེས་པར་གྱུར་ན། བདག་གིས་ཀྱང་འཇིག་རྟེན་ཐམས་ཅད་རྗེས་སུ་འཇུག་པར་བྱ་བ་ལ་རག་གོ་།ཤཱཀྱ་གཅུགས་པར་གྱུར་པ་དགའ་བ་སྟོན་པ་དག་གིས་དེ་ལ་སྨྲས་པ། ལྷས་བྱིན། ཐོང་ཞིག་།བཅོམ་ལྡན་འདས་ནི། རྫུ་འཕྲུལ་ཆེ་བ། མཐུ་ཆེ་བ་ཡིན་གྱི། དེ་སྐད་མ་ཟེར་ཅིག། དེ་ནས་དེ་ཅང་མི་སྨྲ་བར་འདུག་གོ་།ཉི་མ་གཉིས་པ་ལ་སྐྱེད་མོས་ཚལ་སྐྱེ་ཡོད་དུ་ས་ཕྱོགས་གོ་སྐབས་ཡངས་པར་གདན་ཐབས་ཟླ་གམ་ལྟ་བུ་བཤམས་པ་བྱས་ནས། དེར་ཡང་བཅོམ་ལྡན་འདས་ཀྱིས་སྐྱེ་བོ་ཕལ་པོ་ཆེའི་ཚོགས་དེའི་བསམ་པ་དང་། བག་ལ་ཉལ་དང་། ཁམས་དང་། རང་བཞིན་ཐུགས་སུ་ཆུད་ནས་འདི་ལྟར། རྒྱལ་པོ་ཟས་གཙང་དང་། ལྷས་བྱིན་སྡིག་པ་འདོད་པ་ང་རྒྱལ་ལས་ཀྱང","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E2INC__DUL BA RNAM PAR _BYED PA 2_The Divisions of Vowed Morality, Part 2 (Vinaya Vibhaṃga 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":716,"text":"༄༅། །པར་བྱ་བའི་ཕྱིར་མི་སློབ་བོ། །མ་རིག་པ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ། །འདུ་བྱེད་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ། །རྣམ་པར་ཤེས་པ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ། །མིང་དང་གཟུགས་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ། །སྐྱེ་མཆེད་དྲུག་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ། །རེག་པ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ། །ཚོར་བ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ༑ ༑སྲེད་པ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ། །ལེན་པ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ། །སྲིད་པ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ། །སྐྱེ་བ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ། །རྒ་ཤི་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ། །སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ། །བཟོད་པའི་ཕ་རོལ་ཏུ་ཕྱིན་པ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ། །བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་བོ། །བསམ་གཏན་གྱི་ཕ་རོལ་ཏུ་ཕྱིན་པ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E5INC_SHES RAB KYI PHA ROL TU PHYIN PA STONG PHRAG BRGYA PA 5_The Perfection of Wisdom in 100,000 Lines, Part 5 (Ṣatasāhasrikā Prajña Pāramitā 5).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":717,"text":"༄༅། །པ་དང་། རྐང་པ་དང་། བརླ་རྣམས་ཀྱི་ནང་དུ་ཁུ་བ་ཕྱུང་ན། ཐམས་ཅད་དགེ་འདུན་གྱི་ལྷག་མར་འགྱུར་རོ། །དགེ་སློང་ཞིག་གིས་ལ་བ་དང་། ཕྱིང་བ་དང་། པར་ཏང་དང་། སྔས་རྣམས་སུ་ཁུ་བ་ཕྱུང་ན། ཐམས་ཅད་ཉེས་པ་སྦོམ་པོར་འགྱུར་རོ། །དགེ་སློང་གིས་ཁྲི་དང་། ཁྲིའུ་དང་། ཤིང་སྟན་དང་། ཁྲིའི་བར་དུ་ཁུ་བ་ཕྱུང་ན། ཐམས་ཅད་ཉེས་པ་སྦོམ་པོར་འགྱུར་རོ། །དགེ་སློང་ཞིག་གིས་བུམ་བུ་དང་། སྐྱོགས་དང་། བུམ་པའི་ནང་དུ་ཁུ་བ་ཕྱུང་ན། ཐམས་ཅད་ཉེས་པ་སྦོམ་པོར་འགྱུར་རོ། །དགེ་སློང་ཞིག་གིས་རྡོ་དང་། ཞལ་ཞལ་བྱས་པ་དང་། ཞལ་ཞལ་བྱས་པའི་ནང་དང་། སྒོག་ཏན་དང་། ཤ་མེར་པོར་རྣམས་སུ་ཁུ་བ་ཕྱུང་ན། ཐམས་ཅད་ཉེས་པ་སྦོམ་པོར་འགྱུར་རོ། །མདོར་ན། འཆར་ཀ་འདུ་ཤེས་རྐང་པ་ཕྲག་པ་དང་། ། མ་དང་སོར་མོ་མེ་ལས་ཕྱུང་བ་དང་། །རྐང་པ་ལ་སོགས་པ་བཟུང་བ་དང་། །སྡོ་ལ་སོགས་ལ་འཁྱུད་པའོ། །ཚེ་དང་ལྡན་པ་འཆར་ཀས་བསླབ་པའི་གནས་མ་བཅས་པ་ན་བདག་གིས་བུད་མེད་མང་པོ་དག་དང་ལྷན་ཅིག་ལུས་ཀྱིས་ཀུན་ཏུ་རེག་པར་གྱུར་ན། དེ་དག་ལ་བདག་གི་ལས་དང་པོ་ནི། གང་ཡིན་སྙམ་དུ་བསམ་པ་དང་། བཅོམ་ལྡན་འདས་ཀྱིས་བཀའ་སྩལ་པ། བསླབ་པའི་གནས་མ་བཅས་པ་ན་འཆར་ཀས་འདས་པ་དང་བཅས་པ་ཐམས་ཅད་ལས་དང་པོ་པ་སྟེ། ལས་དང་པོ་ལ་ནི། ཉེས་པ་མེད་དོ། །དགེ་སློང་ཞིག་གིས་མིའི་བུད་མེད་ལ་མི་མ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00007EB2__DUL BA GZHUNG DAM PA 2_The Perfect Classic on Vowed Morality, Part 2 (Vinaya Uttara Grantha B, 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":718,"text":"སྐྱེ་མཆེད་ཀྱི་དེ་བཞིན་ཉིད་མེད་པ་ཞིག་བྱང་ཆུབ་སེམས་དཔའ་ཡིན་སྙམ་མམ། གསོལ་པ། བཅོམ་ལྡན་འདས་དེ་ནི་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་ཇི་སྙམ་དུ་སེམས། མ་རིག་པའི་དེ་བཞིན་ཉིད་གང་ཡིན་པ་དེ་བྱང་ཆུབ་སེམས་དཔའ་ཡིན་པའམ། མ་རིག་པའི་དེ་བཞིན་ཉིད་ལས་གཞན་ཞིག་ཡིན་པའམ། མ་རིག་པའི་དེ་བཞིན་ཉིད་ལ་བྱང་ཆུབ་སེམས་དཔའ་ཡོད་པའམ། བྱང་ཆུབ་སེམས་དཔའ་ལ་མ་རིག་པའི་དེ་བཞིན་ཉིད་ཡོད་པའམ། མ་རིག་པའི་དེ་བཞིན་ཉིད་མེད་པ་ཞིག་བྱང་ཆུབ་སེམས་དཔའ་ཡིན་སྙམ་མམ། འདུ་བྱེད་ཀྱི་དེ་བཞིན་ཉིད་དང་། རྣམ་པར་ཤེས་པའི་དེ་བཞིན་ཉིད་དང་། མིང་དང་གཟུགས་ཀྱི་དེ་བཞིན་ཉིད་དང་། སྐྱེ་མཆེད་དྲུག་གི་དེ་བཞིན་ཉིད་དང་། རེག་པའི་དེ་བཞིན་ཉིད་དང་། ཚོར་བའི་དེ་བཞིན་ཉིད་དང་། སྲེད་པའི་དེ་བཞིན་ཉིད་དང་། ལེན་པའི་དེ་བཞིན་ཉིད་དང་། སྲིད་པའི་དེ་བཞིན་ཉིད་དང་། སྐྱེ་བའི་དེ་བཞིན་ཉིད་གང་ཡིན་པ་དེ་བཞིན་ཏེ། རབ་འབྱོར་དེ་ཇི་སྙམ་དུ་སེམས། རྒ་ཤིའི་དེ་བཞིན་ཉིད་གང་ཡིན་པ་དེ་བྱང་ཆུབ་སེམས་དཔའ་ཡིན་པའམ། རྒ་ཤིའི་དེ་བཞིན་ཉིད་ལས་གཞན་ཞིག་ཡིན་པའམ། རྒ་ཤིའི་དེ་བཞིན་ཉིད་ལ་བྱང་ཆུབ་སེམས་དཔའ་ཡོད་པའམ། བྱང་ཆུབ་སེམས་དཔའ་ལ་རྒ་ཤིའི་དེ་བཞིན་ཉིད་ཡོད་པའམ། རྒ་ཤིའི་དེ་བཞིན་ཉིད་མེད་པ་ཞིག་བྱང་ཆུབ་སེམས་དཔའ་ཡིན་སྙམ་མམ། གསོལ་པ། བཅོམ་ལྡན་འདས་དེ་ནི་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་དེ་ཇི་སྙམ་དུ་སེམས། གལ་ཏེ་རྟེན་ཅིང་འབྲེལ་པར་འབྱུང་བ་སོ་སོ་བ་རྣམས་ལ་བྱང་ཆུབ་སེམས་དཔའ་མེད་ན་ཚོགས་པ་རྣམས་ལ་ཡོད་པ་ཡིན་ཏེ། རྟེན་ཅིང་འབྲེལ་བར་འབྱུང་བའི་དེ་བཞིན་ཉིད་གང་ཡིན་པ་དེ་བྱང་ཆུབ་སེམས་དཔའ་ཡིན་པའམ། རྟེན་ཅིང་འབྲེལ་བར་འབྱུང་བའི་དེ་བཞིན་ཉིད་ལས་གཞན་ཞིག་ཡིན་པའམ། རྟེན་ཅིང་འབྲེལ་པར་འབྱུང་བའི་དེ་བཞིན་ཉིད་ལ་བྱང་ཆུབ་སེམས་དཔའ་ཡོད་པའམ། བྱང་ཆུབ་སེམས་དཔའ་ལ་རྟེན་ཅིང་འབྲེལ་བར་འབྱུང་བའི་དེ་བཞིན་ཉིད་ཡོད་པའམ། རྟེན་ཅིང་འབྲེལ་བར་འབྱུང་བའི་དེ་བཞིན་ཉིད་མེད་པ་ཞིག་བྱང་ཆུབ་སེམས་དཔའ་ཡིན་སྙམ་མམ། གསོལ་པ། བཅོམ་ལྡན་འདས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.1E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":719,"text":"བསམ་གཏན་དང་། ཚད་མེད་པ་དང་། གཟུགས་མེད་པའི་སྙོམས་པར་འཇུག་པ་ཤེས་པར་བྱ་སྟེ། དེ་དག་གིས་རློམ་སེམས་སུ་མི་བྱའོ། །མངོན་པར་ཤེས་པ་རྣམས་ཤེས་པར་བྱ་སྟེ། དེ་དག་གིས་རློམ་སེམས་སུ་མི་བྱའོ།། །།ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་ཉི་ཤུ་ལྔ་པ། བམ་པོ་དགུ་པ། མིག་ལྔ་ཤེས་པར་བྱ་སྟེ། དེ་དག་གིས་རློམ་སེམས་སུ་མི་བྱའོ། །དྲན་པ་ཉེ་བར་བཞག་པ་རྣམས་ཤེས་པར་བྱ་སྟེ། དེ་དག་གིས་རློམ་སེམས་སུ་མི་བྱའོ། །ཡང་དག་པར་སྤོང་བ་དང་། རྫུ་འཕྲུལ་གྱི་རྐང་པ་དང་། དབང་པོ་དང་། སྟོབས་དང་། བྱང་ཆུབ་ཀྱི་ཡན་ལག་དང༑ འཕགས་པའི་ཡན་ལག་བརྒྱད་པ་ཤེས་པར་བྱ་སྟེ། དེ་དག་གིས་རློམ་སེམས་སུ་མི་བྱའོ། །འཕགས་པའི་བདེན་པ་རྣམས་དང་། རྣམ་པར་ཐར་པ་བརྒྱད་དང་། མཐར་གྱིས་གནས་པའི་སྙོམས་པར་འཇུག་པ་དགུ་དང་། སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དང་། ཏིང་ངེ་འཛིན་རྣམས་དང་། གཟུངས་ཀྱི་སྒོ་རྣམས་ཤེས་པར་བྱ་སྟེ། དེ་དག་གིས་རློམ་སེམས་སུ་མི་བྱའོ། །དེ་བཞིན་གཤེགས་པའི་སྟོབས་བཅུ་དང་། མི་འཇིགས་པ་བཞི་དང་། སོ་སོ་ཡང་དག་པར་རིག་པ་བཞི་དང་། བྱམས་པ་ཆེན་པོ་དང་། སྙིང་རྗེ་ཆེན་པོ་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཤེས་པར་བྱ་སྟེ། དེ་དག་གིས་རློམ་སེམས་སུ་མི་བྱའོ། །ཚེ་དང་ལྡན་པ་ཤཱ་རདྭ་ཏིའི་བུ། བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟར་ཤེས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E1INC_SHES RAB KYI PHA ROL TU PHYIN PA STONG PHRAG NYI SHU LNGA PA 1_The Perfection of Wisdom in 25,000 Lines, Part 1 (Pañca Viṃśati Sāhasrikā Prajñā Pāramitā 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":720,"text":"པར་བྱ་བའི་ཕྱིར་རབ་ཏུ་དབྱེ་བ་རྣམ་པ་བཅུ་གཉིས་སུ་བྱས་པ་ཡིན་ལ། ཤེས་རབ་རྣོ་བ་རྣམས་ཀྱི་བརྙས་པ་བཟློག་པའི་ཕྱིར་ནི་ཤིན་ཏུ་རྒྱས་པར་ཕྱེ་བ་ཡིན་ནོ། །དེ་སྐད་དུ་ཡང་། ཡོངས་སུ་བསྔོ་བ་ཁྱད་པར་ཅན། །དེ་ཡིས་བྱེད་པ་མཆོག་ཡིན་ནོ། །དེ་ནི་དམིགས་མེད་རྣམ་པ་ཅན། །ཕྱིན་ཅི་མ་ལོག་མཚན་ཉིད་དོ། །དབེན་དང་སངས་རྒྱས་བསོད་ནམས་ཚོགས། །རང་བཞིན་དྲན་པའི་སྤྱོད་ཡུལ་ཅན། །ཐབས་བཅས་མཚན་མ་མེད་པ་དང་། །སངས་རྒྱས་རྗེས་སུ་ཡི་རང་དང་། ཁམས་གསུམ་གཏོགས་པ་མ་ཡིན་དང་། ཆུང་དང་འབྲིང་དང་ཆེན་པོ་ཡི། །བསྔོ་བ་གཞན་ནི་རྣམ་པ་གསུམ། །བསོད་ནམས་ཆེར་འབྱུང་བདག་ཉིད་དོ། །ཞེས་གསུངས་པ་ཡིན་ནོ། །རྗེས་སུ་ཡི་རང་བའི་ཡིད་ལ་བྱེད་པས་རང་དང་གཞན་གྱི་བསོད་ནམས་ཀྱི་བྱ་བ་མཉམ་པ་ཉིད་འཐོབ་པས་ན་དེའི་འོག་ཏུ་རྗེས་སུ་ཡི་རང་བ་ཡིད་ལ་བྱེད་པ་བསྟེན་པར་བྱ་བའི་ཕྱིར་དེ་རྣམས་བཅོམ་ལྡན་འདས་ལ་ཞེས་བྱ་བ་ལ་སོགས་པ་གསུངས་པ་ཡིན་ཏེ། ཇི་ཙམ་གྱིས་ན་ཞེས་བྱ་བ་ནི། རྣམ་པ་ཇི་ཙམ་གྱིས་སོ། །མི་འཛིན། རློམ་སེམས་སུ་མི་བྱེད། མི་དམིགས་ཞེས་བྱ་བ་སྟེ། དེ་ཁོ་ན་ཉིད་དུ་སྟེ། སྦྱོར་བ་ལ་སོགས་པའི་གནས་སྐབས་སུ་ཞེས་བྱ་བར་སྦྱར་རོ། །མི་རྟོག་རྣམ་པར་མི་རྟོག་ཡང་དག་པར་རྗེས་སུ་མི་མཐོང་ཞེས་བྱ་བ་ནི། གོ་རིམས་བཞིན་དུ་འདས་པ་དང་མ་འོངས་པ་དང་ལྡན་ཞེས་བྱ་བར་སྦྱར་རོ། །རྟོག་པས་རྣམ་པར་བསྒྲུབས་ཏེ་ཞེས་བྱ་བ་ནི། ཡང་དག་པ་མ་ཡིན་པའི་ཀུན་ཏུ་རྟོགས་པ་ལས་བྱུང་བའི་ཕྱིར་རོ། །དེ་ལྟར་བྱུང་བའི་རང་དང་སྤྱིའི་ངོ་བོ་དང་བྲལ་བས་གོ་རིམས་བཞིན་དུ་མ་སྐྱེས་པ་ངེས་པར་མ་སྐྱེས་པ་ཞེས་བྱ་བ་ནི་ཡིན་ནོ། །འདས་པ་ལ་སོགས་པ་ནས་འོང་བ་མེད་པས་ན་འོང་བ་མེད་པའོ། །མ་འོངས་པར་འགྲོ་བར་འགྱུར་བ་མེད་པས་ན་འགྲོ་བ་མེད་པའོ། །ཆོས་ཉིད་ཅེས་བྱ་བ་ནི་སྒྱུ་མ་ལྟ་བུའི་ངོ་བོ་ཉིད་དོ།། འདི་ཙམ་གྱིས་ན་ཞེས་བྱ་བ་ནི་བཤད་མ་ཐག་པའི་རྣམ་པ་འདི་དག་ཙམ་གྱིས་ཞེས་བྱ་བའི་ཐ་ཚིག་གོ། །རྣམ་པར་གྲོལ་བ་ཅི་ལྟ་བ་བཞིན་དུ་ཞེས་བྱ་བ་ནི། ཇི་ལྟར་ཉོན་མོངས་པ་དང་ཤེས་བྱའི་སྒྲིབ་པ་དང་བྲལ་ཞིང་མ་སྐྱེས་པའི་མཚན་ཉིད་ཇི་ལྟ་བ་བཞིན་དུའོ། །དེ་ཁོ་ན་ཉིད་དུ་ཀུན་ནས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3791E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":721,"text":"ཏེ་རེག་པའི་རྐྱེན་གྱིས་ཚོར་བ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་པ་ཡིན། ཅིའི་ཕྱིར་ན། སའི་ཁམས་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་པ་ཡིན། ཅིའི་ཕྱིར་ན༑ ཆུའི་ཁམས་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་པ་ཡིན། ཅིའི་ཕྱིར་ན། མེའི་ཁམས་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་པ་ཡིན། ཅིའི་ཕྱིར་ན། རླུང་གི་ཁམས་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་པ་ཡིན། ཅིའི་ཕྱིར་ན། ནམ་མཁའི་ཁམས་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་པ་ཡིན། ཅིའི་ཕྱིར་ན༑ རྣམ་པར་ཤེས་པའི་ཁམས་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་པ་ཡིན། ཅིའི་ཕྱིར་ན། མ་རིག་པ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་པ་ཡིན། ཅིའི་ཕྱིར་ན། འདུ་བྱེད་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་པ་ཡིན། ཅིའི་ཕྱིར་ན། རྣམ་པར་ཤེས་པ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་པ་ཡིན། ཅིའི་ཕྱིར་ན། མིང་དང་གཟུགས་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་པ་ཡིན། ཅིའི་ཕྱིར་ན། སྐྱེ་མཆེད་དྲུག་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་པ་ཡིན། ཅིའི་ཕྱིར་ན། རེག་པ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་པ་ཡིན། ཅིའི་ཕྱིར་ན། ཚོར་བ་ཡོངས་སུ་གཟུང་བ་དང་མེད་པར་བྱ་བའི་ཕྱིར་མི་སློབ་པ་ཡིན། ཅིའི་ཕྱིར་ན། སྲེད་པ་ཡོངས་སུ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E5INC_SHES RAB KYI PHA ROL TU PHYIN PA STONG PHRAG BRGYA PA 5_The Perfection of Wisdom in 100,000 Lines, Part 5 (Ṣatasāhasrikā Prajña Pāramitā 5).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":722,"text":"དང་རྣལ་འབྱོར་མའི་གཟུགས་སྤྲུལ་པ་བརྗོད་པ་གང་ཡིན་བ་དེ་ཡང་ཡིན་ལ་ལེའུ་ཡང་ཡིན་པས་དེ་དེ་བཞིན་ནོ། །བཞི་བཅུ་གཉིས་ནི་བཞི་བཅུ་རྩ་གཉིས་སོ། །ཞེས་བྱ་བ་ནི་དཔལ་འཁོར་ལོ་སྔོམ་པའི་ལེའུ་བཞི་བཅུ་རྩ་གཉིས་པའི་དཀའ་འགྲེལ་ལོ།། །།ད་ནི་རྣལ་འབྱོར་མ་བལྟ་བ་དང་གཅེར་བུའི་མཆོད་པ་དང་ཡི་གེ་བདུན་པའི་ལས་ཀྱི་ཆོ་གའི་ལེའུ་ནི་དེ་ནས་ཞེས་བྱ་བ་ལ་སོགས་པ་གསུངས་ཏེ། དེ་ནས་ཞེས་པ་ནི་དགོད་པ་ལ་སོགས་པ་བསྟན་པའི་རྗེས་སུའོ། །བལྟ་བ་ལ་སོགས་པ་བཤད་དོ་ཞེས་སྦྱར་རོ། །མི་ཞེས་པ་ནི་མི་མཆོག་ཉིད་ཀྱི་ཕྱིར་གདུལ་བྱའི་བསམ་བ་ཤེས་པའོ༑ །རྟེན་ངེས་པར་གནས་པ་ལ་བརྟེན་པར་གནས་ཏེ། ལམ་གྱི་བཞི་མདོ་ཞེས་བྱ་བ་ལ་སོགས་པས་གནས་ཐ་དད་པར་སྟོན་ཏོ། །འདི་ཉིད་དུ་བསྒོམ་པར་བྱའོ་ཞེས་དགོངས་སོ། །ཁྱིམ་དག་གམ་ཞེས་པ་ནི་རེ་ཞིག་ཁྱིམ་ཉིད་དུ་ཞེས་པའི་དོན་ཏོ། །བལྟ་བ་ལ་ནི་གཟིགས་པར་འགྱུར། ། ཞེས་བྱ་བ་ལ་སོགས་པ་གསུངས་སོ། །དམ་ཚིག་གི་དོན་ནི་དམ་ཚིག་ཐོབ་པར་བྱ་བའི་དོན་དུ་གནས་པའོ། །ཕྱག་རྒྱ་གཅེར་བུས་མཆོད་པའི་ལས་ནི་གཞན་དུ་ཡོངས་སུ་བརྗོད་དོ་ཞེས་པ་ནི་གཅེར་བུའི་མཆོད་པ་རྒྱས་པར་བསྟན་པའོ། །ལས་ནི་རབ་ཏུ་གཞུག་ཅེས་བྱ་བ་ལ་སོགས་པ་གསུངས་སོ། ། གཅེར་བུ་འམ་བགོ་བ་གཞན་པ་གས་པ་ལ་སོགས་པ་རབ་ཏུ་གཞུག་པ་སྟེ་སྨད་དཀྲིས་པ་ཕྱག་རྒྱ་ལ་འདོད་པ་སྤྱད་དོ། །དེས་ནི་ཡང་དག་རེག་འདོད་སྤྱད། །ཅེས་པ་ནི། དེ་ཡི་ལས་ཀྱིས་བདེ་བར་འགྱུར། །ཞེས་པའི་དོན་ཏོ། །དེ་ལྟར་ཞེས་པ་ནི་གཅེར་བུ་དང་པ་གས་པའི་གོས་བགོས་པར་རབ་ཏུ་དགུག་པའོ། །ལས་ཐམས་ཅད་ནི་ཟ་བ་ལ་སོགས་པའོ། །རྩ་བའི་སྔགས་ནི་རྐང་པ་བརྒྱད་པའོ། །གདུག་པ་ཅན་རྣམས་གནོན་པས་ན་དམ་པར་གནོན་པ་སྟེ། རྐང་པ་བཞི་པའི་སྔགས་སོ། །འདི་དག་རྣལ་འབྱོར་མ་མཐོང་བའི་དུས་སུ་བཟླས་པའོ་ཞེས་རྒྱས་པར་བཤད་པའོ། །བསྒོམ་དུས་སུ་ཕྱོགས་བཅིང་བ་ལ་སོགས་པ་བྱའོ། །དེའི་ཕྱིར། །ཕྱོགས་བཞིར་བཅིང་བ་དེ་བཞིན་ནོ། །ཞེས་གསུངས་སོ། །ཕྱོགས་བཅིང་གནས་པ་དེ་བཞིན་ནོ། །ཞེས་པ་ནི་གཞུང་གཞན་ནོ། །དེ་ལྷར་ཕྱོགས་བཅིང་བ་ལ་སོགས་པ་ནི། ཕྱོགས་བཅིང་བརྗོད་པ་དེ་བཞིན་ནོ། །ཞེས་པ་ནི་སྔགས་འདི་ཉིད","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1403E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":723,"text":"༄༅། །པའི་ཡེ་ཤེས་ཤེས་བྱའི་རྣམ་པ་ཐམས་ཅད་ལ་འཇུག་པར་བྱེད་པ་དང་། སངས་རྒྱས་ཀྱི་ཞིང་ཡོངས་སུ་སྦྱོང་བ་དང་། སེམས་ཅན་ཡོངས་སུ་སྨིན་པར་བྱེད་པ་དང་། རྣམ་པ་ཐམས་ཅད་མཁྱེན་པ་ཉིད་གཏོད་པར་བྱེད་པ་སྟེ། ལས་ཀྱི་ཁྱད་པར་རྣམ་པ་ལྔས་སོ་ཞེས་བྱ་བ་ལ། ཡེ་ཤེས་དེས་ནི་ལས་རྣམ་པ་ལྔ་བྱེད་དོ། །འདི་ལྟར་སྟེ། རྣམ་པར་རྟོག་པ་མངོན་དུ་རྒྱུ་ལས་རིང་དུ་བྱེད་དེ། ཀུན་ནས་ལྡང་བ་བཅོམ་པའི་ཕྱིར་རོ། །བླ་ན་མེད་པའི་བདེ་བ་སྒྲུབ་པར་བྱེད་དེ། ཤེས་བྱ་ཇི་ལྟ་བ་དང་། ཇི་སྙེད་པ་རྟོགས་པས་ཕྱིན་ཅི་མ་ལོག་ཅིང་གཏན་དུ་པའི་བདེ་བ་ཁྱད་པར་དུ་འཕགས་པ་ཐམས་ཅད་སྒྲུབ་པའི་ཕྱིར་རོ། །ཉོན་མོངས་པ་དང་ཤེས་བྱའི་སྒྲིབ་པ་དང་བྲལ་བ་ཐོབ་པར་བྱེད་དེ། ཕྲ་རྒྱས་བག་ཆགས་དང་བཅས་པ་ཡང་དག་པར་བཅོམ་པའི་ཕྱིར་རོ། །རྣམ་པར་མི་རྟོག་པའི་རྗེས་ལས་ཐོབ་པ་རང་གི་མཚན་ཉིད་ཀྱི་ཡུལ་ཅན་གྱི་ཡེ་ཤེས་ཀྱིས་ཤེས་བྱའི་རྣམ་པ་ཐམས་ཅད་ལ་འཇུག་པར་ཡང་བྱེད་དོ། །སངས་རྒྱས་ཀྱི་ཞིང་ཡོངས་སུ་སྦྱོང་བ་དང་། སེམས་ཅན་ཡོངས་སུ་སྨིན་པ་དང་། རྣམ་པ་ཐམས་ཅད་མཁྱེན་པ་ཉིད་གཏོང་བར་ཡང་བྱེད་དོ།། དེ་ལ་ཡིད་ལ་བྱེད་པ་ལ་འཇུག་པ་ནི་ཅི་ནས་ཀྱང་རྣམ་པར་མི་རྟོག་པ་ལ་འཇུག་པར་འདོད་པའི་བྱང་ཆུབ་སེམས་དཔའ་དེ་འདི་སྙམ་དུ་ཡིད་ལ་བྱེད་དོ། །གོ་རིམས་ཀྱང་སྟོན་ཏེ། ཡང་དག་པ་མ་ཡིན་པའི་ཀུན་ཏུ་རྟོག་པས་ས་བོན་ཐམས་ཅད་པ་ཞེས་བྱ་བ་ནི་ཀུན་གཞི་རྣམ་པར་ཤེས་པས་བསྡུས་པའོ། །མེད་པ་གཉིས་སུ་སྣང་བའི་རྒྱུ་ཞེས་བྱ་བ་ནི་གཉིས་སུ་མངོན་པར་ཞེན་པའི་བག་ཆགས་ཀྱིས་ཡོངས་སུ་ཟིན་པའི་ཕྱིར་རོ། །དེ་ལ་བརྟེན་པའི་རྒྱུད་གཞན་ཞེས་བྱ་བ་ལ་འཇུག་པའི་རྣམ་པར་ཤེས་པར་རྟོགས་པའོ། །དེ་བཞིན་ཉིད་མ་ཤེས་པ་ལས་ཡིན་ཏེ་ཞེས་བྱ་བ་ནི་ཐོག་མ་མེད་པའི་དུས་ཅན་གྱི་མ་རིག་པའི་བག་ཆགས་ལས་སོ། །དེའི་ཕྱིར་ཞེས་བྱ་བ་ནི་མི་ཤེས་པ་ཕྱིན་ཅི་ལོག་གི་རྒྱུ་ཡིན་པའི་ཕྱིར་རོ། །རྒྱུ་དང་བཅས་པའི་འབྲས་བུ་ནི་སྣང་དུ་ཟིན་ཀྱང་ཡོད་པ་མ་ཡིན་ནོ་ཞེས་བྱ་བ་ནི་ཡང་དག་པ་མ་ཡིན་པའི་ཀུན་ཏུ་རྟོག་པ་དེ་ནི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4028E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":724,"text":"༄༅། །པའི་ཚད་མ་སྒྲ་ཞེས་བྱ་བ་ལ་ཡང་ཡོད་པ་མ་ཡིན་ཏེ། རེ་ཞིག་སྐྱེས་བུས་བྱས་པ་གང་ཡིན་པ་དེ་ནི་དབང་པོ་ལས་འདས་པའི་དོན་གྱིས་ཡུལ་ལས་ཚད་མ་མ་ཡིན་པ་ཉིད་དུ་དཔྱོད་པ་པ་རྣམས་རང་ཉིད་ཀྱིས་ཁས་བླངས་ལ། གང་ཡང་སྐྱེས་བུས་མ་བྱས་པ། །དེ་ཡང་ཚད་མ་ཡིན་ནོ་ཞེས་བསྟན་ཟིན་ཏོ། །སྐྱེས་བུ་ཐམས་ཅད་ཐམས་ཅད་མཁྱེན་པ་མ་ཡིན་པ་ཉིད་དུ་སྟོན་པར་བྱེད་པའི་རིག་བྱེད་ཀྱི་ཚིག་འགའ་ཞིག་དམིགས་པ་ཡང་མ་ཡིན་ནོ། །དེར་མ་བསྟན་པས་ཀྱང་དོན་གཞན་མེད་པར་གྲུབ་པ་མ་ཡིན་ཏེ། དངོས་པོ་ཐམས་ཅད་བསྟན་བཅོས་སུ་བསྟན་པའི་དབང་དུ་བྱས་པ་མ་ཡིན་པའི་ཕྱིར་རོ། །དེ་ལྟ་མ་ཡིན་ན་ཁྱོད་ཀྱི་མ་བག་མར་བླངས་པ་ལ་སོགས་པ་ཡང་མེད་པར་ཐལ་བར་འགྱུར་ཏེ་དེར་མི་འདོད་པའི་ཕྱིར་རོ། །འགའ་ཞིག་ཕྱོགས་གཅིག་ཏུ་འདོན་པར་མ་མཐོང་བའི་ཕྱིར་ཐམས་ཅད་དུ་མི་འདོན་པར་རིགས་པ་མ་ཡིན་ཏེ། དངོས་པོ་ཐམས་ཅད་བསྟན་བཅོས་སུ་བསྟན་པའི་དབང་དུ་བྱས་པ་མ་ཡིན་པའི་ཕྱིར་རོ། །འཕྲོས་པ་བརྒྱ་ཕྲག་གཅིག་ཏུ་མ་ནུབ་པར་ཐོས་པའི་ཕྱིར་གཏན་དུ་ཡང་འདོན་པ་སྲིད་པའི་ཕྱིར་རོ། །ལྟས་ཅན་ཞེས་བྱ་བའི་འཕྲོས་པ་གཞན་དུ་གསལ་རབ་ཏུ་ཐམས་ཅད་མཁྱེན་པ་འདོན་པ་ཡིན་ནོ་ཞེས་ཕྱིས་བསྟན་པར་བྱའོ། །དངོས་པོ་མེད་པའི་ཚད་མ་ཡུལ་དུ་བྱས་པའི་ཕྱིར་ཐམས་ཅད་མཁྱེན་པ་མེད་པར་བསྒྲུབ་པ་ཡང་མ་ཡིན་ཏེ། འདི་ལྟར་གལ་ཏེ་ཚད་མ་མེད་པ་ལོག་པ་ཙམ་མེད་པར་དགག་པའི་མཚན་ཉིད་དངོས་པོ་མེད་པའི་ཚད་མར་བརྗོད་ན་དེའི་ཚེ་འདི་འགའ་ཞིག་གིས་རྟོགས་པ་མ་ཡིན་ཞིང་རྟོག་པའི་རྒྱུ་ཡང་མ་ཡིན་པ་ངེས་ཡུལ་དུ་བྱེད་པ་རིགས་པ་མ་ཡིན་ཏེ། དངོས་པོ་མེད་པ་ཉིད་ཡིན་པའི་ཕྱིར་རོ། །དེ་ལྟ་བས་ན་འདི་ཚད་མ་མ་ཡིན་ནོ། །ཅི་སྟེ་མ་ཡིན་པར་འཇུག་པས་ཚད་མ་ཞེས་བྱ་བའི་དངོས་པོ་ལས་གཞན་པའི་དངོས་པོ་ཉིད་དུ་འདོད་པ་དེ་ལྟ་ན་ཡང་ཚད་མ་ལས་བཟློག་པའི་བདག་ཉིད་ཡིན་པས་ཚད་མ་ཉིད་དུ་འགྲུབ་པར་མི་འགྱུར་ཏེ། བྲམ་ཟེ་ལས་གཞན་ནི་བྲམ་ཟེ་ཉིད་དུ་མི་རིགས་པ་བཞིན་ནོ། །འདིར་འདི་སྙམ་དུ་འདི་ཚད་མ་ཐམས་ཅད་ལས་ལྡོག་པ་ཉིད་མི་བརྗོད་དོ། །འོ་ན་ཅི་ཞེ་ན། བརྗོད་པར","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4267.2E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":725,"text":"གུས་པར་བྱེད་པ་གང་ཡིན་པའི་ཆོས་འདི་གཉིས་འདྲེན་པ་ཡིན་ནོ། །དེ་ལ་ཕ་རོལ་ལས་ཡང་དག་པར་བླངས་པ་གང་ཡིན་པ་དང་། ལྷག་པའི་བསམ་པ་ཤིན་ཏུ་རྣམ་པར་དག་པ་གང་ཡིན་པ་དང་། ཉམས་པར་མི་འགྱུར་བར་གུས་པར་བྱེད་པ་གང་ཡིན་པའི་ཆོས་འདི་གསུམ་གྱིས་ནི་བྱང་ཆུབ་སེམས་དཔའི་ཚུལ་ཁྲིམས་ཉམས་པར་མི་འགྱུར་བར་རིག་པར་བྱའོ། །ཉམས་པ་ལས་ཕྱིར་གསོ་བར་བྱེད་པས་ནི་ཞིག་པ་ལས་ཕྱིར་འཆོས་ཤིང་སློང་བར་རིག་པར་བྱའོ། །བྱང་ཆུབ་སེམས་དཔའ་རྣམས་ཀྱི་ཚུལ་ཁྲིམས་ཀྱི་ངོ་བོ་ཉིད་ཡོན་ཏན་བཞི་དང་ལྡན་པ་དེ་ནི་ཡང་དག་པར་བླངས་པ་དང་། རྗེས་སུ་སློབ་པས་བདག་ལ་ཕན་པ་དང་། གཞན་ལ་ཕན་པ་དང་། སྐྱེ་བོ་མང་པོ་ལ་ཕན་པ་དང་། སྐྱེ་བོ་མང་པོ་ལ་བདེ་བ་དང་། འཇིག་རྟེན་ལ་སྙིང་བརྩེ་བ་དང་། ལྷ་དང་མི་རྣམས་ཀྱི་དོན་དང་། ཕན་པ་དང་བདེ་བར་འགྱུར་བའི་ཕྱིར་དགེ་བ་ཡིན་པར་རིག་པར་བྱའོ། །བྱང་ཆུབ་སེམས་དཔའི་བསླབ་པའི་གཞི་དཔག་ཏུ་མེད་པ་ཡོངས་སུ་བསྡུས་པས་དཔག་ཏུ་མེད་པར་རིག་པར་བྱའོ། །སེམས་ཅན་ཐམས་ཅད་ལ་ཕན་པ་དང་། བདེ་བའི་ཕྱིར་ཉེ་བར་གནས་པས་སེམས་ཅན་ཐམས་ཅད་ལ་ཕན་འདོགས་པ་ཡིན་པར་རིག་པར་བྱའོ། །བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་འབྲས་བུ་ཡོངས་སུ་འཛིན་ཅིང་སྦྱིན་པར་བྱེད་པས་འབྲས་བུ་དང་ཕན་ཡོན་ཆེ་བར་རིག་པར་བྱའོ། །དེ་ལ་བྱང་ཆུབ་སེམས་དཔའི་ཚུལ་ཁྲིམས་ཐམས་ཅད་གང་ཞེ་ན། མདོར་བསྡུ་ན་བྱང་ཆུབ་སེམས་དཔའི་ཚུལ་ཁྲིམས་ཁྱིམ་པའི་ཕྱོགས་སུ་གཏོགས་པ་དང་། རབ་ཏུ་བྱུང་བའི་ཕྱོགས་སུ་གཏོགས་པ་ནི་ཚུལ་ཁྲིམས་ཐམས་ཅད་ཅེས་བྱའོ། །ཁྱིམ་པའི་ཕྱོགས་ལ་བརྟེན་པ་དང་། རབ་ཏུ་བྱུང་བའི་ཕྱོགས་ལ་བརྟེན་པའི་ཚུལ་ཁྲིམས་དེ་ཡང་མདོར་བསྡུ་ན་རྣམ་པ་གསུམ་སྟེ། སྡོམ་པའི་ཚུལ་ཁྲིམས་དང་། དགེ་བའི་ཆོས་སྡུད་པའི་ཚུལ་ཁྲིམས་དང་། སེམས་ཅན་ལ་ཕན་འདོགས་པའི་ཚུལ་ཁྲིམས་སོ༑ །དེ་ལ་བྱང་ཆུབ་སེམས་དཔའི་སྡོམ་པའི་ཚུལ་ཁྲིམས་ནི་སོ་སོར་ཐར་པའི་སྡོམ་པ་ཡང་དག་པར་བླངས་པ་རིས་བདུན་པོ་དགེ་སློང་དང་། དགེ་སློང་མ་དང་། དགེ་ཚུལ་དང་། དགེ་ཚུལ་མ་དང་། དགེ་བསྙེན་དང་། དགེ་བསྙེན་མའི་ཚུལ་ཁྲིམས་གང་ཡིན་པ་སྟེ། དེ་ཡང་ཁྱིམ་པ་དང་། རབ་ཏུ་བྱུང","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4037E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":726,"text":"གནས་བཅུ་དྲུག་གིས་ཉེས་པ་བརྗོད་པར་བྱ་སྟེ། བཅུ་དྲུག་གང་ཞེ་ན། ལྕི་བ་དང་། ཡང་བ་དང་། ལྷག་མ་ཡོད་པ་དང་། ལྷག་མ་མེད་པ་དང་། གནས་ངན་ལེན་དང་། ལུས་ཀྱི་དང་། ངག་གི་དང་། མི་དགེ་བ་དང་། ལུང་དུ་མི་སྟོན་པ་དང་། བཅབས་པ་དང་། མ་བཅབས་པ་དང་། མཐོལ་བར་བྱེད་པ་དང་། སྡོམ་པར་བྱེད་པ་དང་། འདུལ་བ་ལས་འདས་པར་བྱེད་པ་དང་། ངན་དུ་སྨྲ་བར་འགྲོ་བ་སྟེ། ཨུ་པ་ལི། གནས་བཅུ་དྲུག་པོ་འདིས་འདུལ་བ་ཤེས་པར་བྱས་ལ། གནས་བཅུ་དྲུག་གིས་ཉེས་པ་བརྗོད་པར་བྱའོ། །ཨུ་པ་ལི། གཟུ་བོ་འདུལ་བ་འཛིན་པ་ཆོས་རྣམ་པ་ལྔ་དང་ལྡན་ན། ཉེས་པ་བརྗོད་མི་ནུས་པར་འགྱུར་ཏེ། ལྔ་གང་ཞེ་ན། ཉེས་པ་མི་ཤེས་པ་དང་། ཉེས་པ་མེད་པ་མི་ཤེས་པ་དང་། ལྕི་བ་མི་ཤེས་པ་དང་། ཡང་བ་མི་ཤེས་པ་དང་། ལུང་ཁ་ཏོན་མི་ཤེས་པར་འགྱུར་བ་སྟེ། ཨུ་པ་ལི། གཟུ་བོ་འདུལ་བ་འཛིན་པ་ཆོས་རྣམ་པ་དེ་ལྔ་དང་ལྡན་ན། ཉེས་པ་བརྗོད་མི་ནུས་པར་འགྱུར་རོ། །ཨུ་པ་ལི༑ གཟུ་བོ་འདུལ་བ་འཛིན་པ་ཆོས་རྣམ་པ་ལྔ་དང་ལྡན་ན། ཉེས་པ་བརྗོད་ནུས་པར་འགྱུར་རོ། །ལྔ་གང་ཞེ་ན། ཉེས་པ་ཤེས་པ་དང་། ཉེས་པ་མེད་པར་ཤེས་པ་དང་། ལྕི་བ་ཤེས་པ་དང་། ཡང་བ་ཤེས་པ་དང་། གཞུང་ཁ་ཏོན་དུ་ཤེས་པར་གྱུར་པ་སྟེ། ཨུ་པ་ལི། གཟུ་བོ་འདུལ་བ་འཛིན་པ་ཆོས་རྣམ་པ་དེ་ལྔ་དང་ལྡན་ན། ཉེས་པ་བརྗོད་ནུས་པར་འགྱུར་རོ།།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00007EB2__DUL BA GZHUNG DAM PA 2_The Perfect Classic on Vowed Morality, Part 2 (Vinaya Uttara Grantha B, 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":727,"text":"མི་འཚལ་བ་ཡང་མ་ལགས་ན། བཅོམ་ལྡན་འདས། དེ་བཞིན་གཤེགས་པའི་སྐུ་གདུང་དེ་དག་ཀྱང་། ཤེས་རབ་ཀྱི་ཕ་རོལ་ཏུ་ཕྱིན་པ་ལས་བྱུང་བ་སྟེ། དེའི་སླད་དུ་དེ་བཞིན་གཤེགས་པའི་སྐུ་གདུང་རྣམས་ཀྱང་རིམ་གྲོར་བགྱི་བ་ལགས། བཀུར་སྟིར་བགྱི་བ་ལགས། བསྟི་སྟང་དུ་བགྱི་བ་ལགས། མཆོད་པར་བགྱི་བ་ལགས་སོ། །སྐུ་གདུང་དེ་དག་ནི་ཤེས་རབ་ཀྱི་ཕ་རོལ་ཏུ་ཕྱིན་པས་བསྒྲུབས་པ་སྟེ། དེའི་སླད་དུ་དེ་བཞིན་གཤེགས་པའི་སྐུ་གདུང་དེ་དག་ཀྱང་མཆོད་པ་མངའོ། །བཅོམ་ལྡན་འདས། ནམ་བདག་དེ་བཞིན་གཤེགས་པའི་སྐུ་གདུང་ལ་ལྷ་རྫས་ཀྱི་མེ་ཏོག་དང་། ཕྲེང་པ་དང་། སྤོས་དང་། བྱུག་པ་དང་། ཕྱེ་མ་དང་། ན་བཟའ་དང་། གདུགས་དང་། རྒྱལ་མཚན་དང་། བ་དན་དང་། ལྷ་རྫས་ཀྱི་སིལ་སྙན་སྣ་ཚོགས་ཀྱིས་རིམ་གྲོར་བགྱིད་ཅིང་། བཀུར་སྟིར་བགྱིད་པ་དང༑ བསྟི་སྟང་དུ་བགྱིད་པ་དང་། མཆོད་པར་བགྱིད་པའི་ཚེའང་། དེ་བཞིན་གཤེགས་པའི་སྐུ་གདུང་དེ་དག་ཤེས་རབ་ཀྱི་ཕ་རོལ་ཏུ་ཕྱིན་པ་ལས་བྱུང་བ་ལགས་པས་ན། ལྷ་དང་། མི་དང་། ལྷ་མ་ཡིན་དུ་བཅས་པའི་འཇིག་རྟེན་གྱིས་རིམ་གྲོར་བགྱི་བ་ལགས། བཀུར་སྟིར་བགྱི་བ་ལགས། བསྟི་སྟང་དུ་བགྱི་བ་ལགས། མཆོད་པར་བགྱི་བ་ལགས་པས་བསྲུང་ཞིང་རིམ་གྲོར་དང་། བཀུར་སྟི་དང་། བསྟི་སྟང་དང་། མཆོད་པར་བགྱིད་དོ། །དེ་ནས་ཚེ་དང་ལྡན་པ་ཤཱ་རདྭ་ཏིའི་བུས། ལྷའི་དབང་པོ་བརྒྱ་བྱིན་ལ་འདི་སྐད་ཅེས་སྨྲས་སོ། །ཀཽ་ཤི་ཀ་།ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E2_SHES RAB KYI PHA ROL TU PHYIN PA STON GPHRAG NYI SHU LNGA PA 2_The Perfection of Wisdom in 25,000 Lines, Part 2 (Pañca Viṃśati Sāhasrikā Prajñā Pāramitā 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":728,"text":"༄༅། །པར་བྱའོ། །སྡིག་པ་བཟློག་པས་ནི་ཕུང་པོ་དང་ཁམས་དང་སྐྱེ་མཆེད་རྣམས་ལ་བདག་རྣམ་པ་ལྔར་ཡང་མི་སྲིད་པའི་ཕྱིར་བདག་ཏུ་ལྟ་བ་ཆ་ཉི་ཤུ་དོར་བར་བྱའོ། །ཕྱི་ནས་བདག་ལ་ཆགས་པ་ཡང་དག་པར་སྟོན་པའི་ཕུང་པོ་དང་ཁམས་དང་སྐྱེ་མཆེད་དག་ལ་ཆགས་པ་ཡང་ཡོངས་སུ་གཏོང་བར་བྱ་བའི་ཕྱིར་དངོས་པོ་ཐམས་ཅད་བཟློག་པར་བྱའོ། །དེའི་ཕྱིར་དེ་ལྟར་ན་བློ་དང་ལྡན་པ་འདི་ལེན་པ་མེད་པར་ཡོངས་སུ་མྱ་ངན་ལས་འདས་ཏེ། དེ་ལྟར་ན་རིམ་པའི་སྒོ་ནས་གང་ཞིག་གིས་ཐམས་ཅད་བཟློག་པའི་ཐབས་ཤེས་པ། དེ་ལ་ནི་སངས་རྒྱས་ཀྱི་བསྟན་པར་མཁས་པ་ཞེས་བརྗོད་དོ། །ནད་ཕྱིར་བཅོ་བའི་བྱ་བ་བཞིན་ནོ། །ཇི་ལྟར་ནད་ཕྱིར་བཅོ་བ་དག་སྣུམ་ཆོས་དག་ལ་སོགས་པ་དག་བྱས་དང་བྱ་བ་དང་འགལ་བར་སྤྱོད་པའི་སྐྱོན་དུ་མི་འགྱུར་བ་དེ་བཞིན་དུ་ཐར་པའི་ཚུལ་ལ་ཡང་ངོ། ཡང་ཇི་ལྟར་ལེན་པ་མེད་པ་ཉིད་འཐོབ་ཅེ་ན་དངོས་པོ་ཐམས་ཅད་རང་བཞིན་མེད་པ་ཉིད་དུ་མཐོང་བ་ལས་སོ། །གལ་ཏེ་དངོས་པོ་རྣམས་མཐའ་ཡས་པ་དེའི་ཡུལ་ཅན་དེ་ཇི་ལྟར་བལྟ་བར་ནུས། ཆོས་གཅིག་ཀྱང་ཡོངས་སུ་མ་ཤེས་ཤིང་། མ་སྤངས་པར་སྡུག་བསྔལ་གྱི་མཐར་བྱེད་པ་ཡང་མི་སྲིད་ལ་དེ་བཞིན་དུ་བཅོམ་ལྡན་འདས་ཀྱིས་སྐད་ཅིག་གཅིག་དང་ལྡན་པའི་ཤེས་རབ་ཀྱིས་གང་ཅུང་ཟད་ཤེས་པར་བྱ་བ་དང་བལྟ་བར་བྱ་བ་དང་མངོན་སུམ་དུ་བྱ་བ་དེ་ཐམས་ཅད་མངོན་སུམ་དུ་མཛད་དོ་ཞེས་འདོན་པ་ཡང་ཡིན་ཏེ། དེའི་ཕྱིར་འདི་ཇི་ལྟར་བལྟ་བར་བྱ་ཞེ་ན། བཤད་པར་བྱ་སྟེ། དངོས་པོ་གཅིག་གི་ལྟ་པོ་གང་། །དེ་ནི་ཀུན་གྱི་ལྟ་པོར་བཤད། །གཅིག་གི་སྟོང་ཉིད་གང་ཡིན་པ། །དེ་ཉིད་ཀུན་གྱི་སྟོང་ཉིད་དོ། །གཟུགས་ཀྱི་རང་བཞིན་སྟོང་པ་ཉིད་གང་ཡིན་པ་དེ་ཉིད་ཚོར་བ་ལ་སོགས་པ་ཕུང་པོ་རྣམས་ཀྱི་རང་བཞིན་སྟོང་པ་ཉིད་དོ། །དེ་བཞིན་དུ་མིག་གི་སྐྱེ་མཆེད་ཀྱི་རང་བཞིན་སྟོང་པ་ཉིད་གང་ཡིན་པ་དེ་ཉིད་སྐྱེ་མཆེད་བཅུ་གཉིས་ཆར་གྱི་ཡང་ཡིན་ནོ། །དེ་བཞིན་དུ་མིག་གི་ཁམས་ཀྱི་རང་བཞིན་སྟོང་པ་ཉིད་གང་ཡིན་པ་དེ་ཉིད་ཁམས་བཅོ་བརྒྱད་ཆར་གྱི་ཡང་ཡིན་ནོ། །དེ་བཞིན་དུ་དངོས་པོ་དང་ཡུལ་དང་དུས་དང་རྟེན་གྱི་དབྱེ་བས་ཐ་དད་ཅིང","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3865E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":729,"text":"མཁྱེན་པ་ལ་སོགས་པ་དང་ལྷན་ཅིག་སྐྱེས་པ་ལ་སོགས་པ་ཉེ་བར་སྟོན་པ་འགས་ཀྱང་འབྲེལ་བ་མ་བཟུང་བ་དེས་ན་འདིར་ནི་སྤྱིར་མཐོང་བ་ཁོ་ནའོ། །འདི་ལྟར་སྤྱིར་ཉེ་བར་བསྟན་པ་ནི་གཞན་དུ་སྟེ། རང་གི་རྒྱུད་ལ་ཤེས་པ་སྔོན་དུ་འགྲོ་བ་ཅན་དུ་མཐོང་སྟེ། དེའི་ཕྱིར་ཇི་ལྟར་ལྷ་སྦྱིན་སྔོན་དུ་འགྲོ་བ་ཅན་ཡུལ་གཞན་དུ་ཕྱིན་པར་དམིགས་པ་ལས་ཉི་མ་ཡུལ་གཞན་དུ་ཕྱིན་པས་འགྲོ་བ་རྗེས་སུ་དཔག་པར་བྱེད་པ་དེ་བཞིན་དུ། སངས་རྒྱས་བཅོམ་ལྡན་འདས་ཀྱང་ཆོས་ལ་སོགས་པ་ཉེ་བར་སྟོན་པ་ལས་དེའི་ཤེས་པ་རྗེས་སུ་དཔོག་པར་བྱེད་པ་ཡིན་ནོ། །སྦྱོར་བ་ནི་གང་ལ་ལ་ཉེ་བར་སྟོན་པ་གང་ཡིན་པ་དེ་ནི་སྨྲ་བ་པོའི་ཤེས་པ་སྔོན་དུ་འགྲོ་བ་ཅན་ཡིན་ཏེ། དཔེར་ན་ཨ་རུ་ར་ལ་སོགས་པའི་ནུས་པ་ཉེ་བར་བསྟན་པ་བཞིན་ནོ། །སངས་རྒྱས་ལ་སོགས་པའི་ཆོས་ལ་སོགས་པ་ཉེ་བར་བསྟན་པ་འདི་ཡང་ཉེ་བར་སྟོན་པ་ཡིན་ནོ་ཞེས་བྱ་བ་ནི་རང་བཞིན་གྱི་གཏན་ཚིགས་སོ། །འདིར་ལན་སྨྲ་བ་ནི། གཞན་དུ་ཡང་ནི་སྲིད་པའི་ཕྱིར། །ཞེས་བྱ་བ་ལ་སོགས་པ་སྟེ། གཞན་དུ་ཡང་སྟེ་རྨོངས་པས་ཉེ་བར་བསྟན་པ་ཡང་སྲིད་པའི་ཕྱིར་རྗེས་སུ་དཔག་པ་དང་དོན་གྱིས་གོ་བ་གཉི་ག་ཡང་མ་ངེས་པ་ཉིད་ཡིན་ནོ། །ཇི་ལྟར་གཞན་དུ་ཡང་སྲིད་ཅེ་ན། རྨི་ལམ་ལ་སོགས་མཐོང་ཞེས་བྱ་བ་ལ་སོགས་པ་སྨོས་ཏེ། ཇི་སྐད་དུ་རི་ཁྲོད་པའི་བཤད་པ་ལས། ཉེ་བར་བསྟན་པ་ནི་རྨོངས་པ་ལས་ཀྱང་འགྱུར་ལ། རྨོངས་པ་མེད་པ་ནི་རིག་བྱེད་ལས་ཀྱང་འགྱུར་རོ། །དེ་ལ་རྨོངས་པ་ལས་འགྱུར་བ་མཐོང་སྟེ། དཔེར་ན་རྨི་ལམ་དུ་དམིགས་པའི་དོན་བཞིན་ནོ། །རིག་བྱེད་ལས་མཐོང་བ་ནི་དཔེར་ན་ཤེད་ལ་སོགས་པ་བཞིན་ནོ། །གང་དག་བདེ་བར་གཤེགས་པར་རིག་བྱེད་མངོན་པར་མི་ཤེས་པ་དེ་དག་ནི་རྨོངས་པ་ལས་སམ། གཞན་བསྲུང་བར་བྱ་བའི་ཕྱིར་ཉེ་བར་སྟོན་པ་ཡིན་ནོ་ཞེས་བཤད་དོ། །དེ་ཉིད་སྟོན་པ་ནི་གང་དག་རིག་བྱེད་མི་ཤེས་པ་ཞེས་བྱ་བ་ལ་སོགས་པ་སྟེ། དེ་ལ་མི་བརྟེན་ཞེས་བྱ་བ་ནི་རིག་བྱེད་ལ་མི་བརྟེན་པའོ། །ཉེ་བར་བསྟན་པ་འདི་རིག་བྱེད་ལ་མི་རྟོན་ནོ་ཞེས་བྱ་བ་འདི་ཇི་ལྟར་རྟོགས་པར་བྱ་ཞེ་ན། གལ་ཏེ་རིག་བྱེད་ཅེས་བྱ་བ་ལ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4267.2E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":730,"text":"བའོ༑ ༑ནན་ཏན་གྱིས་བསྒྲུབ་པའོ། །དེ་དང་འདྲ་བའོ། །ཡོངས་སུ་སྤྱད་པའོ། །ཉམས་སུ་འགྱུར་བའོ། །འགྱེས་པའོ། །སྙམ་དུ་ཤེས་པར་བྱས་ལ་བཟའ་བར་བྱའོ། །དྲན་པ་ཉེ་བར་བཞག་ཅིང་སེམས་མི་གཡེང་བར་ཟས་ལ་རྒྱུ་མཐུན་པར་འདུ་ཤེས། ནད་པར་འདུ་ཤེས། གཞན་ལ་རག་ལས་པར་འདུ་ཤེས། རྐྱེན་ཏུ་འདུ་ཤེས། རྟེན་ཅིང་འབྲེལ་པར་འདུ་ཤེས་མངོན་དུ་བཞག་ལ་ཟས་བཟའ་བར་བྱ༑ འདུས་ཏེ་ཟ་བ་དང་། ཡང་ཡང་ཟ་བ་དང་། ཆོག་པར་བྱ་བ་ལའང་ཟ་བ་རྣམ་པར་མངོན་དུ་གཞག་པར་བྱ་སྟེ། དེ་ནི། ཟས་ཀྱི་བྱ་བ་ཞེས་བྱའོ། །བཟའ་བའི་བྱ་བ་གང་ཞེ་ན། དགེ་སློང་གིས་ཟན་ཟ་བའི་ཚེའམ། སྐྱོ་མའི་ཚེའམ། ཐུག་པ་འཐུང་བའི་ཚེའང་རུང་། །དུས་བསྒོ་བའམ། གཎྜཱི་བརྡུངས་མ་ཐག་ཏུ་མྱུར་དུ་འོང་བར་བྱ། མྱུར་དུ་འདུ་བར་བྱ། ཤེས་བཞིན་དུ་འགྲེང་བར་བྱ། ཤེས་བཞིན་དུ་འདུག་པར་བྱ། ཤེས་བཞིན་དུ་བཟའ་བར་བྱ། དྲན་པ་ཉེ་བར་བཞག་ཅིང་སེམས་མི་གཡེང་བར་བྱ་བ་དང་། ཆས་བཟང་བ་དང་། སྤྱོད་ལམ་དུ་ལྡན་པ་དང་། ཤིན་ཏུ་བསྡམས་ཤིང་རབ་ཏུ་དབེན་པར་བྱས་ལ། སྒྲ་བསྐྱུངས་ཤིང་མིག་མི་གཡེང་ལ་མིག་གཉའ་ཤིང་གང་ཙམ་དུ་བལྟ། རིམ་གྲོར་བཅས། བདག་དམན་པར་བཅས། འཇིགས་པ་དང་གཞན་གྱི་དབང་དུ་ཡིད་ལ་བསམ་ནས་རྡུལ་འཕྱག་གོ་།སྙམ་པའི་སེམས་དང་། གནས་བརྟན་དང་། བར་མ་དང་། གསར་བུ་རྣམས་ལ་བྱམས་པའི་སེམས་དང་། བརྩེ་བའི་སེམས་དང་། ཕ་དང་། བུ་དང་། ཕུ་ནུ་བོར","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00007EB2__DUL BA GZHUNG DAM PA 2_The Perfect Classic on Vowed Morality, Part 2 (Vinaya Uttara Grantha B, 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":731,"text":"ཤེས་ལ་ལྟོས་ནས་ཕུང་པོ་ལྔ་ཆར་ཡང་རང་བཞིན་གྱིས་སྟོང་པར་བཤད་པར་བྱའོ། །དེ་ལས་གཞན་དུ་གང་རུང་ཅིག་འདོད་ཅིང་གང་རུང་ཅིག་མི་འདོད་པའི་རྒོལ་བས་ནི་དེ་ཁོ་ན་ཉིད་དང་འཇིག་རྟེན་པ་ཡང་བཤད་པར་མི་འགྱུར་རོ། །གང་གིས་འདི་དེ་ལྟར་ཡིན་པ། །དེས་ན་འདི་ཡོད་འདི་ཅིས་མེད། །བརྗོད་པ་ཉིད་དུ་ནུས་མ་ཡིན། །གལ་ཏེ་སེམས་དང་སེམས་ལས་བྱུང་བ་རྣམས་ཡོད་ན་ནི་དེའི་ཚེ་བུམ་པ་དང་སྣམ་བུ་ལ་སོགས་པ་རྣམས་ཀྱང་ཡོད་དེ་འཇིག་རྟེན་མཐའ་དག་ལ་གྲགས་པའི་ཕྱིར་རོ། །ཅི་སྟེ་བུམ་པ་དང་སྣམ་བུ་ལ་སོགས་པ་དེ་རྣམས་རྣམ་པར་དཔྱད་པ་ན་མེད་ན་ནི་དེའི་ཚེ་སེམས་དང་སེམས་ལས་བྱུང་བ་རྣམས་ཀྱང་མེད་པར་འགྱུར་ཏེ། གཉི་ག་ཡང་རིགས་པ་དང་བྲལ་བའི་ཕྱིར་རོ། །དེ་ལྟར་ན་འདི་ཡོད་ལ་འདི་ནི་མེད་དོ་ཞེས་བྱ་བར་བརྗོད་པ་ཉིད་དུ་མི་ནུས་སོ། །འདིར་སྨྲས་པ། བདག་གིས་ཁྱོད་ལ་ལན་གདབ་པར་མི་ནུས་མོད་ཀྱི། དེ་ལྟར་ན་ཡང་གང་དག་ཁྱོད་ལ་ལན་འདེབས་པར་འགྱུར་བ། དེ་བཞིན་གཤེགས་པའི་བསྟན་པ་ལ་མངོན་པར་བརྩོན་པ་དག་འབྱུང་བར་འགྱུར་རོ། །བཤད་པར་བྱ་སྟེ། ཁྱོད་ཀྱི་རེ་བ་འདི་ནི་བརྫུན་པ་ཞིག་སྟེ། འདི་ལྟར། ཡོད་དང་མེད་དང་ཡོད་མེད་ཅེས། །གང་ལ་ཕྱོགས་ནི་ཡོད་མིན་པ། །དེ་ལྟ་ཡུན་ནི་རིང་པོ་ནའང་། །ཀླན་ཀ་བརྗོད་པར་ནུས་མ་ཡིན། །ཕྱོགས་ཡོངས་སུ་འཛིན་པ་ཡོད་ན་ནི་རྣམ་པ་གཞན་དུ་བསྒྲུབས་པ་ལས་དེ་ལྟ་ནའང་དུས་ཆེས་ཡུན་རིང་བ་ཞིག་གིས་དེ་ལ་སུན་འབྱིན་པ་སྲིད་ན། གང་ལ་ཕྱོགས་ཡོངས་སུ་འཛིན་པ་ཉིད་ཡོད་པ་མ་ཡིན་པ་དེ་ལ་ནི་ཡོད་པ་དང་མེད་པ་གཉི་གའི་ཕྱོགས་སྤངས་པས་དུས་ཡུན་རིང་པོས་ཀྱང་སུན་འབྱིན་པ་བརྗོད་པར་མི་ནུས་པ་ཉིད་དོ། །ནམ་མཁའི་གཟུགས་ཅན་ཉིད་དེ་ལྟ་མི་སྲིད་པས་དུས་ཡུན་རིང་པོས་ཀྱང་དེ་ལྟར་སྲིད་པར་བྱ་བར་མི་ནུས་པ་དེ་བཞིན་དུ་རྒོལ་བ་དག་གིས་ཀྱང་དེའི་རྟེན་ཕྱོགས་གསུམ་ཀ་ཡང་མི་སྲིད་པས་སྟོང་པ་ཉིད་དུ་སྨྲ་བ་ལ་སུན་འབྱིན་པ་ཡུན་རིང་པོས་ཀྱང་བརྗོད་པར་མི་ནུས་ཏེ། མཁས་པས་སྟོང་པ་ཉིད་དུ་སྨྲ་བ་ལ་སུན་འབྱིན་པ་ནམ་མཁའི་རི་མོ་དང་ལྕག་གིས་གཞུས་པའི་གཟིར་བ་དང་འདྲ་བར་ཁོང་དུ་ཆུད་པར་བྱའོ། །ཡང་ཇི་ལྟར་ནམ་མཁའི་ཉི་མའི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3865E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":732,"text":"༄༅། །རྣམ་པར་དག་པ་གང་ཡིན་པ་དེ་ནི། རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་རྣམ་པར་དག་པ་སྟེ། དེ་ལྟར་ན། གཟུགས་རྣམ་པར་དག་པ་དང་། འབྲས་བུ་རྣམ་པར་དག་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་རྣམ་པར་དག་པ་འདི་དག་ནི། གཉིས་སུ་མེད་དེ། གཉིས་སུ་དབྱེར་མེད་ཅིང་ཐ་མི་དད་དེ་གཅད་དུ་མེད་དོ། །རབ་འབྱོར། གཞན་ཡང་གཟུགས་རྣམ་པར་དག་པ་གང་ཡིན་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་དག་པའོ། །ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་དག་པ་གང་ཡིན་པ་དེ་ནི། གཟུགས་རྣམ་པར་དག་པའོ། །རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་རྣམ་པར་དག་པ་གང་ཡིན་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་དག་པའོ། །ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་དག་པ་གང་ཡིན་པ་དེ་ནི། རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་རྣམ་པར་དག་པ་སྟེ། དེ་ལྟར་ན། གཟུགས་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་རྣམ་པར་དག་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་དག་པ་འདི་ནི། གཉིས་སུ་མེད་དེ། གཉིས་སུ་དབྱེར་མེད་ཅིང་ཐ་མི་དད་དེ་གཅད་དུ་མེད་དོ། །རབ་འབྱོར། གཞན་ཡང་བདག་རྣམ་པར་དག་བ་གང་ཡིན་པ་དེ་ནི། གཟུགས་རྣམ་པར་དག་པའོ། །གཟུགས་རྣམ་པར་དག་པ་གང་ཡིན་པ་དེ་ནི། བདག་རྣམ་པར་དག་པ་སྟེ། དེ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E2INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 2_The Exalted Perfection of Wisdom in 18,000 Lines, Part 2 (Ārya Aṣṭadaśa Sāhasrikā Prajñā Pāramitā Mahāyāna Sūtra 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":733,"text":"༄༅། །སྨྲས་པ༑ ཤེས་པ་དེ་ཉིད་གཞན་ཡོད་ཅེ་ན། འོ་ན་སྐྱེས་བུ་ཐམས་ཅད་གཅིག་ཏུ་ཐལ་ཏེ། སྒྲ་དང་གཟུགས་ཀྱི་ཤེས་པ་ཐ་དད་པ་གཅིག་པར་འདོད་པ་ལྟར། སྐྱེས་བུ་ཐམས་ཅད་ཀྱང་གཅིག་ཏུ་འགྱུར་ཏེ། ཤེས་པ་ཉིད་དུ་ཐ་མི་དད་པའི་ཕྱིར་རོ། །གཞན་ཡང་དབྱེ་བ་དོར་ནས་ཚུལ་གང་རུང་གཅིག་གིས་གཅིག་ཏུ་བྱེད་ན། སེམས་པ་ན་སྐྱེས་བུའི་ཆོས་ཡིན་ལ། སེམས་པ་མ་ཡིན་པ་ནི་རང་བཞིན་ལ་སོགས་པའི་ཆོས་ཡིན། དེ་གཉིས་ཐ་དད་དུ་འགྱུར་ཏེ་གང་གི་ཕྱིར། དེ་གཉིས་ཀ་ཡོད་པ་མཚུངས་པའི་ཕྱིར་རོ། །འདོད་པ་ཁོ་ན་ཡིན་ཞེ་ན། སྨྲས་པ། དངོས་པོ་རྣམས་ཀྱི་བྱེ་བྲག་གང་ཚེ་བརྫུན་ཡིན་པ། དེའི་ཚེ་འདྲ་བའི་རྟེན་གང་ཡིན། དངོས་པོ་ཐ་མི་དད་པ་འདྲ་བ་མང་པོ་ཡོད་ན། འདྲ་བའི་སྒོ་ནས་གཅིག་ཏུ་བྱེད་པ་ཡིན་ཏེ། དེ་ནི་མེད་དོ། །རིགས་པ་པ་ལ་སོགས་པའི་བདག་སེམས་པ་མེད་པ་འགོག་པ་སྟེ། རེ་ཞིག་སེམས་པ་ཅན་བཤད་པའི་རིམ་པས་མི་རིགས་པར་བསྟན། །སེམས་པ་མེད་པ་ཡང་མི་རིགས་ཏེ། སེམས་ལ་མེད་པ་ཉིད་ཀྱི་ཕྱིར་རོ། །དཔེར་ན་བུམ་པ་ལ་སོགས་པ་བཞིན་ནོ། །ཇི་ལྟར་བུམ་པ་ལ་སོགས་པ་སེམས་པ་མེད་པ་ཁྱོད་ཀྱིས་བདག་ཏུ་མི་འདོད་པ་ལྟར། ལས་བྱེད་པ་པོ་དེའི་འབྲས་བུ་ལ་ལོངས་སྤྱོད་པ་པོའི་བདག་ཀྱང་སེམས་པ་མེད་པ་མི་རིགས་ཏེ། ཤིང་དང་མཚུངས་པའི་ཕྱིར་རོ། །རང་ཉིད་སེམས་པ་ཅན་མ་ཡིན་ཀྱང་བློ་དང་སེམས་པ་དང་སྦྱོར་བས་སེམས་ཅན་ཡིན་ཞེ་ན། སྨྲས་པ། འོན་ཏེ་ལ་སོགས་པའོ། །གལ་ཏེ་བདག་ཤེས་པ་དང་སྦྱོར་བས་སེམས་པ་ཅན་ཡིན་པར་འདོད་ན། འོ་ན་མི་ཤེས་པ་དེ་འཇིག་པར་ཐལ། །བརྒྱལ་བ་ལ་སོགས་པས་སེམས་པ་མེད་པ་ན་ཡང་མི་ཤེས་པ་སྟེ། མི་རྟག་པར་འགྱུར་རོ། །གལ་ཏེ་སེམས་པ་ཡོད་པ་དང་མེད་པའི་གནས་སྐབས་ཀྱིས་འགྱུར་བ་མེད་པར་བདག་འདོད་ན། འོ་ན་སེམས་པས་འདི་ལ་ཁྱད་པར་ཅི་བྱས། དངོས་པོའི་རང་བཞིན་ལས་མ་འདས་པའི་ཕྱིར་རོ། །དེ་བས་ཁྱོད་ཀྱིས་ཕན་པ་དང་གནོད་པ་མི་ཤེས་པ་བྱ་བ་མེད་པ། ལས་ཐམས་ཅད་བྱེད་པའི་ནུས་པ་དང་བྲལ་བ། གནས་སྐབས་ཀྱི་དོན་ལ་མ་ཕོག་པས། ནམ་མཁའ་ལྟ་བུར་བདག་རྣམ་པར་གཞག་གོ། །ཕ་རོལ་པོས་སྨྲས་པ། ཕ་རོལ་དུ་འགྲོ་བའི་བདག་གཅིག་པུ་མེད་ན། ལས་དང་འབྲས་བུའི་འབྲེལ་པ་མི་རིགས་ཏེ། གང་གིས་ལས་བྱས་པ་དེ་ཉིད་ཀྱི་འབྲས་བུ་ལ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3880E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":734,"text":"༄༅། །ཚེ་སྣང་བ་མེད་འགྱུར་ན། །རྣམ་ཤེས་ཉིད་ནི་ཡོད་མ་ཡིན། །འོན་ཏེ་དེ་ནི་གཞན་གྱི་སྣང་བ་ཡོད་པ་དེས་ན་རྒྱུ་མེད་པ་ཉིད་མ་ཡིན་ནོ་ཞེ་ན། མ་ཡིན་ཏེ། ངེས་པ་མེད་པའི་ཕྱིར་རོ། །གཞན་གྱི་སྣང་བ་ལས་ནི་རང་གི་སྣང་བ་སྐྱེ་བ་ཡང་མ་ཡིན་ནོ་ཞེ་ན། དེ་ཡང་མཚུངས་པ་མ་ཡིན་ཏེ༑ འདི་ལྟར། གལ་ཏེ་དོན་དེ་སུ་ལ་ཡང་། །སྣང་བ་མེད་པར་འགྱུར་བ་ན། །གང་གིས་མྱུ་གུ་དེ་རྒྱུ་ཅན། །འགྱུར་བ་དེ་ཡོད་ཚད་མ་གང་། །ནུས་བ་ཉེ་བར་བརྗོད་པས་བརྗོད་པ་ཐམས་ཅད་བྲལ་བ་ནི་ཉེ་བར་བརྗོད་པ་མེད་པའི་མཚན་ཉིད་ཡིན་ནོ། །ཕྱིས་མཐོང་བའི་ཕྱིར་རོ་ཞེ་ན། ལན་བཏབ་ཟིན་ཏོ། ། འབྲས་བུ་ལས་ཡོད་དོ་ཞེས་ཤེས་སོ་ཞེ་ན། རྒྱུ་དང་འབྲས་བུའི་དངོས་པོར་ནི། །གྲུབ་ན་དེ་ཡི་ཡོང་པར་རྟོགས། །དེ་དངོས་ཉིད་དུ་རྟོགས་ན་ཡང་། །རྒྱུ་དང་འབྲས་བུའི་དངོས་པོར་འགྱུར། །དེས་ན་ཕན་ཚུན་རྟེན་པའི་ཉེས་པས་མི་འགྲུབ་པ་ཁོ་ནའོ། །གལ་ཏེ་གཅིག་ཉིད་དུ་སྒྲོ་བཏགས་པ་འདི་ཡང་མཐོང་བ་ཉིད་ཡིན་ནོ་ཞེ་ན། འོ་ན་རྣམ་པར་ཤེས་པ་ལ་ཡང་སྒྲོ་བཏགས་པས་སུས་བཟློག་།རྣམ་པར་ཤེས་པ་མེད་པའི་ཕྱིར་ཇི་ལྟར་སྒྲོ་འདོགས་ཤེ་ན། འདི་ནི་ཕྱིར་རོལ་ལ་ཡང་མཚུངས་སོ། །ཕྱིར་རོལ་ལ་ཡང་སྒྲོ་བཏགས་པ་ཉིད་ལས་ཡོད་དོ་ཞེས་ཐ་སྙད་བྱེད་པ་ཡིན་ནོ། །དེ་ལྟ་ཡིན་ཡང་སྣང་བ་ཡང་ཀུན་རྫོབ་ཏུ་ཡོད་པ་ཉིད་དོ། །རྗེས་སུ་དཔག་པའི་དུས་སུ་ནི་ཕྱི་རོལ་སྒྲོ་བཏགས་བ་ལས་གཞན་པའི་ཡོད་པ་ཉིད་ནི་མེད་དོ། །སྒྲོ་འདོགས་པ་དེ་ནི་གལ་ཏེ་འདི་ལྟ་བུ་འབའ་ཞིག་འདིར་འགྱུར་ན། མཐོང་བ་ལ་ཡང་འགྱུར་རོ། །གལ་ཏེ་འདི་ལྟ་བུ་འབའ་ཞིག་འདིར་འགྱུར་ན་སྣང་བར་འགྱུར་ཞེས་སོ། ། སྣང་བ་དེ་གཞན་ཡིན་ནོ་ཞེ་ན། དོན་ཡང་གཞན་ཡིན་པས་ན་འདི་ནི་མཚུངས་སོ། །དེར་ཡང་དོན་དམ་པར་ནི་གཅིག་ཉིད་རྟོགས་པ་མ་ཡིན་ནོ། །རྣམ་པར་ཤེས་པ་སྨྲ་བ་ལ་ཡང་རབ་རིབ་ཅན་གཉིས་ཀྱིས་ཟླ་བ་གཉིས་མཐོང་བ་བཞིན་དུ་གཞན་ལ་ཡང་ཐ་སྙད་བྱེད་དོ། །དེས་ན་རྣམ་པར་ཤེས་པ་སྨྲ་བ་ལ་ཡང་གལ་ཏེ་དེའི་ངོ་བོར་ངེས་པར་སྣང་བ་དང་འབྲེལ་བའི་ཆ་ལ་བརྟེན་ནས་རྒྱུ་དང་འབྲས་བུའི་དངོས་པོ་ཡིན་ལ་འགལ་བ་ཅི་ཡོད། ཕྱི་རོལ་གྱི་དོན་དུ་སྨྲ་བ་ལ་ནི་འགལ་བ་ཡོད་དོ་ཞེས་བསྟན་ཟིན་ཏོ། །ཚད་མ་མེད་པའི་ཕྱིར་རོ། །གཞན་ཡང་། གལ་ཏེ་ཕྱི་རོལ་རྟོགས་འགྱུར་ན། །ཕྱི་ནས་ཉིད་ནི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4221.2E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":735,"text":"རྗེ་ཆེན་པོས་སྟོང་ཞེས་བྱ་བར་ཡིད་མི་ཆེས་སོ། །སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱིས་སྟོང་ཞེས་བྱ་བར་ཡིད་མི་ཆེས་སོ། །རྒྱུན་དུ་ཞུགས་པའི་འབྲས་བུ་རྒྱུན་དུ་ཞུགས་པའི་འབྲས་བུས་སྟོང་ཞེས་བྱ་བར་ཡིད་མི་ཆེས་སོ། །ལན་གཅིག་ཕྱིར་འོང་བའི་འབྲས་བུ་ལན་གཅིག་ཕྱིར་འོང་བའི་འབྲས་བུས་སྟོང་ཞེས་བྱ་བར་ཡིད་མི་ཆེས་སོ༑ ༑ཕྱིར་མི་འོང་བའི་འབྲས་བུ་ཕྱིར་མི་འོང་བའི་འབྲས་བུས་སྟོང་ཞེས་བྱ་བར་ཡིད་མི་ཆེས་སོ། །དགྲ་བཅོམ་པ་ཉིད་དགྲ་བཅོམ་པ་ཉིད་ཀྱིས་སྟོང་ཞེས་བྱ་བར་ཡིད་མི་ཆེས་སོ། །རང་བྱང་ཆུབ་རང་བྱང་ཆུབ་ཀྱིས་སྟོང་ཞེས་བྱ་བར་ཡིད་མི་ཆེས་སོ། །ལམ་གྱི་རྣམ་པ་ཤེས་པ་ཉིད་ལམ་གྱི་རྣམ་པ་ཤེས་པ་ཉིད་ཀྱིས་སྟོང་ཞེས་བྱ་བར་ཡིད་མི་ཆེས་སོ། །རྣམ་པ་ཐམས་ཅད་མཁྱེན་པ་ཉིད་རྣམ་པ་ཐམས་ཅད་མཁྱེན་པ་ཉིད་ཀྱིས་སྟོང་ཞེས་བྱ་བར་ཡིད་མི་ཆེས་སོ། །དེ་དག་ནི། གནས་པ་མ་ཡིན་པ་སྟེ། ཇི་ལྟར་གནས་པ་མ་ཡིན་ཞེ་ན། སྦྱིན་པའི་ཕ་རོལ་ཏུ་ཕྱིན་པ་ལ་གཏན་པ་མ་ཡིན། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་གནས་པ་མ་ཡིན། བཟོད་པའི་ཕ་རོལ་ཏུ་ཕྱིན་པ་ལ་གནས་པ་མ་ཡིན། བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་གནས་པ་མ་ཡིན། བསམ་གཏན་གྱི་ཕ་རོལ་ཏུ་ཕྱིན་པ་ལ་གནས་པ་མ་ཡིན། ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པ་མ་ཡིན། ནང་སྟོང་པ་ཉིད་ལ་གནས་པ་མ་ཡིན། ཕྱི་སྟོང་པ་ཉིད་ལ་གནས་པ་མ་ཡིན། ཕྱི་ནང་སྟོང་པ་ཉིད་ལ་གནས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E2INC_SHES RAB KYI PHA ROL TU PHYIN PA STONG PHRAG BRGYA PA 2_The Perfection of Wisdom in 100,000 Lines, Part 2 (Ṣatasāhasrikā Prajña Pāramitā 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":736,"text":"༄༅། །ཞེས་བྱ་བའི་མིང་འཐོབ་བོ། །ཡང་། བློ་གྲོས་ཆེན་པོ། མིང་དང་། ཡི་གེ་ནི་ཕུང་པོ་གཟུགས་མེད་པ་བཞི་རྣམས་མིང་གིས་བརྗོད་པའི་ཕྱིར་མིང་ངོ། །ཡི་གེ་ནི་རང་གི་མཚན་ཉིད་ཀྱིས་སྣང་བར་བྱེད་པས་ན་ཡི་གེའོ། །བློ་གྲོས་ཆེན་པོ། དེ་ནི་མིང་དང་། ཚིག་དང་། ཡི་གེའི་ཚོགས་རྣམས་ཀྱི་མིང་དང་ཚིག་བརྗོད་པའི་མཚན་ཉིད་དེ། དེ་ལ་ཁྱོད་ཀྱིས་འདྲིས་པར་བྱའོ། །དེ་ལ་འདི་སྐད་ཅེས་བྱ་སྟེ། །ཚིག་དང་ཡི་གེ་ཚོགས་རྣམས་དང་། །མིང་ལའང་རྣམ་པའི་བྱེ་བྲག་ཏུ། །མི་ཤེས་བྱིས་པ་ཆགས་པ་ནི། །གླང་པོ་ཆེན་པོ་རྫབ་སོང་བཞིན། །གཞན་ཡང་། བློ་གྲོས་ཆེན་པོ། མ་འོངས་པའི་དུས་ནི། མི་མཁས་པ་ལོག་པའི་རྟོག་གེ་པ་དག་ལ་མཁས་པ་དག་གིས་དྲིས་ཏེ། གཅིག་པ་དང་། ཐ་དད་པ་དང་། གཉིས་ཀ་དང་། གཉིས་ཀ་མ་ཡིན་པར་ལྟ་བའི་མཚན་ཉིད་ལས་རྣམ་པར་གྲོལ་བ། མཐའ་གཉིས་ཀྱི་ཚུལ་དྲིས་ན། རིགས་པ་དང་། རྒྱུ་དང་། བློ་མེད་པས་འདི་ནི་དྲི་བ་མ་ཡིན་ཏེ༑ ཚུལ་བཞིན་མ་ཡིན་ནོ་ཞེས་དེ་སྐད་ཅེས་ཟེར་རོ། །འདི་ལྟ་སྟེ། གཟུགས་ལ་སོགས་པ་དང་། མི་རྟག་པ་གཅིག་གམ་ཐ་དད་ཅེས་བྱ་བ་དང་། དེ་བཞིན་དུ་འདུ་བྱེད་ལས་མྱ་ངན་ལས་འདས་པ་དང་། མཚན་ལས་མཚན་གྱི་གཞི་དང་། ཡོན་ཏན་ལས་ཡོན་ཏན་ཅན་དང་། འབྱུང་བ་དང་། འབྱུང་བ་ལས་གྱུར་པ་དང་། སྣང་བ་ལས་མཐོང་བ་དང་། རྡུལ་ལས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00107E__PHAGS PA LANGKAR GSHEGS PA_I THEG PA CHEN PO_I MDO_An Exalted Sutra of the Greater way entitled _A Journey to Langka_ (Ārya Laṃka Avatāra Mahāyāna Sūtra).txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":737,"text":"བཅོམ་ལྡན་འདས་ཀྱིས་བཀའ་སྩལ་པ། རྒྱལ་པོ་ཆེན་པོ་དེ་བཞིན་དུ་བྱིས་པ་སོ་སོའི་སྐྱེ་བོ་ཐོས་པ་དང་མི་ལྡན་པ་ཡང་མིག་གིས་གཟུགས་མཐོང་ན་བཏང་སྙོམས་སུ་འགྱུར་བ་རྣམས་ལ་ཡང་མངོན་པར་ཞེན་པར་འགྱུར་ཏེ། མངོན་པར་ཞེན་ནས་ཤིན་ཏུ་རྨོངས་པར་འགྱུར་རོ། །ཤིན་ཏུ་རྨོངས་ནས་ཀུན་ནས་ཉོན་མོངས་པར་འགྱུར་རོ། །ཀུན་ནས་ཉོན་མོངས་ནས་གཏི་མུག་ལས་བྱུང་བའི་ལས་ལུས་ཀྱིས་ནི་རྣམ་པ་གསུམ་ངག་གིས་ནི་རྣམ་པ་བཞི་ཡིད་ཀྱིས་ནི་རྣམ་པ་གསུམ་མངོན་པར་འདུ་བྱེད་དེ་ཞེས་བྱ་བ་ལ་སོགས་པ་སྔ་མ་བཞིན་ནོ། །རྒྱལ་པོ་ཆེན་པོ་འདི་ལྟ་སྟེ་དཔེར་ན་མི་ཞིག་ཉལ་བའི་རྨི་ལམ་ན་ཡུལ་གྱི་བུད་མེད་བཟང་མོ་གླུ་ལེན་པའི་གླུ་སྙན་པ་དང་པི་བང་ལེན་པའི་སྒྲ་སྙན་པ་ཉན་ཅིང་དེ་གླུ་དང་རོལ་མོའི་སྒྲ་དེས་ཡོངས་སུ་སྤྱོད་པ་རྨིས་ལ། ཉལ་བ་ལས་སད་ནས་གླུ་དང་རོལ་མོའི་སྒྲ་དེ་ཉིད་དྲན་པར་གྱུར་ན། རྒྱལ་པོ་ཆེན་པོ་འདི་ཇི་སྙམ་དུ་སེམས་རྨི་ལམ་ན་མཐོང་བའི་ཡུལ་གྱི་བུད་མེད་བཟང་མོ་དང་། གླུ་དང་རོལ་མོའི་སྒྲ་དེ་ཡོད་དམ། གསོལ་པ་བཅོམ་ལྡན་འདས་དེ་ནི་མ་མཆིས་སོ། །བཅོམ་ལྡན་འདས་ཀྱིས་བཀའ་སྩལ་པ། རྒྱལ་པོ་ཆེན་པོ་འོ་ན་རྨི་ལམ་ན་མཐོང་བའི་ཡུལ་གྱི་བུད་མེད་བཟང་མོ་དེ་གླུ་དང་རོལ་མོའི་སྒྲ་ལ་མངོན་པར་ཞེན་པའི་མི་དེ་མཁས་པའི་རང་བཞིན་ཅན་ཡིན་ནམ། གསོལ་བ་བཅོམ་ལྡན་འདས་དེ་ནི་མ་ལགས་ཏེ། དེ་ཅིའི་སླད་དུ་ཞེ་ན། རྨི་ལམ་ན་མཐོང་བའི་ཡུལ་གྱི་བུད་མེད་བཟང་མོ་དེ་ནི་ཤིན་ཏུ་མ་མཆིས་ཤིང་མི་དམིགས་ན། དེའི་གླུ་དང་རོལ་མོའི་སྒྲ་ལྟ་ག་ལ་མཆིས་ཏེ། གཞན་དུ་ན་གང་དེ་ལ་ཞེན་པའི་མི་དེ་ནི་ཕོངས་ཤིང་དུབ་པའི་སྐལ་བ་ཅན་དུ་འགྱུར་རོ། །བཅོམ་ལྡན་འདས་ཀྱིས་བཀའ་སྩལ་པ། རྒྱལ་པོ་ཆེན་པོ་དེ་བཞིན་དུ་བྱིས་པ་སོ་སོའི་སྐྱེ་བོ་ཐོས་པ་དང་མི་ལྡན་པ་ཡང་རྣ་བས་སྒྲ་ཐོས་ན་ཡིད་དུ་འོང་བ་རྣམས་ལ་མངོན་པར་ཞེན་པར་འགྱུར་ཏེ་ཞེས་བྱ་བ་ལ་སོགས་པ་སྔ་མ་བཞིན་ནོ། །དེ་བཞིན་དུ་དྲི་ལ་སོགས་པ་ལ་ཡང་རྣམ་པ་གསུམ་གསུམ་དུ་རིག་པར་བྱའོ། །དེ་བཞིན་དུ་སྦྱར་ཏེ། རྒྱལ་པོ་ཆེན་པོ་ཁྱོད་ཀྱིས་ཇི་ལྟར་ན་བདག་ལྷ་དང་བཅས་པའི་འཇིག་རྟེན་གྱི་མིག་དང་། སྒྲོན་མ་དང་། མར་མེ་དང་། སྣང་བ་དང་། གྲུ་དང་། དོགས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3940E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":738,"text":"༄༅། །པས་ནན་ཏན་དུ་བྱེད་པ་འདི་ལྟ་བུས་དགེ་བའི་བཤེས་གཉེན་གྱི་གདམས་ངག་ལ་ནན་ཏན་དུ་བྱེད་པ་དང་། མཐུན་པར་ལེན་པ་འདི་ལྟ་བུས་བྱང་ཆུབ་ཀྱི་ཡན་ལག་ཡོངས་སུ་སྒྲུབ་པ་དང་། ཁེ་དང་། བཀུར་སྟི་དང་རྙེད་པ་དོན་དུ་མི་གཉེར་བ་འདི་ལྟ་བུས་བྱང་ཆུབ་སེམས་དཔའི་བསམ་པའི་ཁམས་དང་འགལ་བར་མི་བྱེད་པ་དང་། ཁྱིམ་དང༑ ལོངས་སྤྱོད་དང་། འདོད་པའི་དགའ་བ་དང་། བདེ་བ་དང་། ཕ་མ་དང་། གཉེན་བཤེས་དང་། དངོས་པོ་ཐམས་ཅད་ལ་ལྟོས་པ་མེད་པར་ཡོངས་སུ་བཏང་བ་འདི་ལྟ་བུས་བྱང་ཆུབ་སེམས་དཔའི་གྲོགས་ཡོངས་སུ་ཚོལ་བ་དང་། ལུས་དང་། སྲོག་ལ་ཕངས་པར་མི་རྩི་བ་འདི་ལྟ་བུས་ཐམས་ཅད་མཁྱེན་པ་ཉིད་ལ་མངོན་པར་མོས་པར་བྱེད་པ་དེ་ལྟ་བུའི་སེམས་ཅན་ནི། ཆོས་དཀོན་ནོ། །རིགས་ཀྱི་བུ་དག་།འདིས་ཇི་ལྟར་ཆེར་སྐྱེས་པ་འདི་གཅིག་ལ་ཇི་སྙེད་ཅིག་ཐོབ་པ་དང་། ཁོང་དུ་ཆུད་པ་དེ་ནི། བྱང་ཆུབ་སེམས་དཔའ་དེ་མ་ཡིན་པ་གཞན་གྱིས་བསྐལ་པ་བྱེ་བ་ཁྲག་ཁྲིག་བརྒྱ་ཕྲག་སྟོང་གིས་ཀྱང་བྱང་ཆུབ་སེམས་དཔའི་སྤྱོད་པ་དང་། སྨོན་ལམ་ཡོངས་སུ་རྫོགས་པར་བྱ་བ་ཐོབ་པ་དང་། ཁོང་དུ་ཆུད་པའམ། སངས་རྒྱས་ཀྱི་བྱང་ཆུབ་ཏུ་ཉེ་བར་འགྱུར་བའམ། སངས་རྒྱས་ཀྱི་ཞིང་ཡོངས་སུ་དག་པར་བྱ་བའམ། སེམས་ཅན་ཡོངས་སུ་སྨིན་པར་བྱ་བ་དང་། གདུལ་བའམ།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E6__PHAGS PA SANGS RGYAS PHAL PO CHE ZHES BYA BA SHIN TU RGYAS PA CHEN PO_I MDO_A Great and Exalted Sutra of the Greater Way, the Majority of the Enlightened One, in Extensive Detail, Part Six (Ārya Buddha Avataṃsaka Nāma Mahāvaipulya +.txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":739,"text":"༄༅། །བཀས། གནོད་པ་ཆུང་ངམ། ཉམ་ང་བ་ཉུང་ངམ། བསྐྱོད་པ་ཡང་ངམ། འཚོའམ། སྟོབས་དང་བདེ་བ་ལ་རེག་པར་གནས་སམ། ཞེས་ནད་དྲིས་ལ་འདི་སྐད་ཅེས། ཤེས་ལྡན་དག་།བཅོམ་ལྡན་འདས་ནི་ང་ལ་ཡུན་རིང་པོ་ནས་ཕངས་ཤིང་སྡུག་པ། བླ་མར་གྱུར་པ་ཡིན་ཏེ། དེ་ཁྱོད་ཀྱི་གྲོང་གི་ཉེ་འཁོར་དུ་ཡོངས་སུ་མྱ་ངན་ལས་འདས་པར་གྱུར་ན། ཤེས་ལྡན་དག་།བཅོམ་ལྡན་འདས་དེའི་སྐུ་གདུང་ཤ་རི་རམ་གྱི་སྐལ་བ་ང་ལ་བྱིན་ཅིག་དང་། དེས་ན་ངས་རྒྱལ་པོའི་ཁབ་ཏུ་བཅོམ་ལྡན་འདས་དེའི་སྐུ་གདུང་གི་མཆོད་རྟེན་བརྩིགས་ལ། གདུགས་དང་། རྒྱལ་མཚན་དང་། བ་དན་གཟུགས་ཤིང་། དྲི་དང་། ཕྲེང་བ་དང་། བདུག་པ་དང་། ཕྱེ་མ་དང་། རོལ་མོའི་སྒྲས་བཀུར་སྟིར་བྱ། བླ་མར་བྱ། རི་མོར་བྱ། མཆོད་པར་བྱ་སྟེ། མཆོད་པར་བྱས་ནས་དུས་སྟོན་ཆེན་པོ་ཡང་བྱའོ། །ཞེས་བསྒོ་ཞིག་།ལྷ་དེ་བཞིན་དུ་བགྱིའོ། །ཞེས་ཡུལ་མ་ག་དྷའི་སྣ་ཆེན་པོ་ལ་གཏོགས་པ་བྲམ་ཟེ་དབྱར་བྱེད་ཀྱིས། རྒྱལ་པོ་མ་སྐྱེས་དགྲ་ལ་མཉན་ནས་དཔུང་གི་ཚོགས་ཡན་ལག་བཞི་པ་གོ་བསྐོན་ཏེ། གྲོང་ཁྱེར་རྩྭ་ཅན་ག་ལ་བ་དེར་སོང་སྟེ་ཕྱིན་པ་དང་། གྲོང་ཁྱེར་རྩྭ་ཅན་གྱི་གྱད་རྣམས་ལ་འདི་སྐད་ཅེས་སྨྲས་སོ། །གྲོང་ཁྱེར་རྩྭ་ཅན་གྱི་གྱད་ཀྱི་འཁོར་མང་པོ་ཚོགས་ཤིང་འདུས་པ། ཤེས་ལྡན་དག་ཉོན་ཅིག་།ཤེས་ལྡན་དག་ལ་ཡུལ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E2__DUL BA PHRAN TSEGS KYI GZHI 2_Foundation of Assorted Topics of Vowed Morality, Part 2 (Vinaya Kṣudraka Vastu 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":740,"text":"ཡོན་ཏན་འདི་དག་རབ་ཏུ་ཐོབ་པར་བྱ་བའི་ཕྱིར་བྱང་ཆུབ་སེམས་དཔའི་སྤྱོད་པ་ཡོངས་སུ་ཚོལ་བ་ནི། ཁྱོད་ཀྱིས་ཐོབ་པར་བྱ་བ་ལེགས་པར་ཐོབ་བོ། །རིགས་ཀྱི་བུ། ཁྱོད་ན་རེ། ཇི་ལྟར་བྱང་ཆུབ་སེམས་དཔའི་སྤྱོད་པ་ལ་སྤྱད་པར་བྱ། ཇི་ལྟར་ནན་ཏན་དུ་བྱ་ཞེས་ཟེར་བ་ནི། རིགས་ཀྱི་བུ། ཁང་པ་བརྩེགས་པ་ཆེན་པོ་རྣམ་པར་སྣང་མཛད་ཀྱི་རྒྱན་གྱིས་བརྒྱན་པའི་སྙིང་པོ་འདི་ཉིད་ཀྱི་ནང་དུ་སོང་སྟེ་ལྟོས་ཤིག་དང་། དེར་ཁྱོད་ཀྱིས་ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བྱ་བ་དང་། བསླབ་ནས་ཀྱང་ཡོན་ཏན་ཇི་ལྟ་བུ་ཡོངས་སུ་འགྲུབ་པར་འགྱུར་བ་ཤེས་པར་འགྱུར་རོ། །དེ་ནས་ཚོང་དཔོན་གྱི་བུ་ནོར་བཟང་གིས་བྱང་ཆུབ་སེམས་དཔའ་བྱམས་པ་ལ་གཡས་ཕྱོགས་སུ་བསྐོར་བ་བྱས་ཏེ་འདི་སྐད་ཅེས་སྨྲས་སོ༑ ༑འཕགས་པ། ཕོ་བྲང་བརྩེགས་པའི་ཆབ་སྒོ་དབྱེར་གསོལ་ནང་དུ་མཆིའོ། །དེ་ནས་བྱང་ཆུབ་སེམས་དཔའ་བྱམས་པས་ཁང་པ་བརྩེགས་པ་རྣམ་པར་སྣང་མཛད་ཀྱི་རྒྱན་གྱིས་བརྒྱན་པའི་སྙིང་པོའི་སྒོ་དྲུང་དུ་ཕྱིན་ཏེ། ལག་པ་གཡས་པས་སེ་གོལ་གཏོགས་ཏེ་སྒྲ་བྱུང་བ་དང་། དེའི་སྒོ་དེའང་རང་བྱེ་བར་གྱུར་པ་དང་། དེས་སྨྲས་པ། རིགས་ཀྱི་བུ། ད་ཁང་པ་བརྩེགས་པ་འདིར་སོང་ཞིག་།དེ་ནས་ཚོང་དཔོན་གྱི་བུ་ནོར་བཟང་ངོ་མཚར་ཆེན་པོ་ཐོབ་པར་གྱུར་ཏེ། ཁང་པ་བརྩེགས་པ་དེའི་ནང་དུ་ཕྱིན་པ་དང་། ཕྱིན་མ་ཐག་ཏུ་སྒོ་དེ་ཡང་རང","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E6__PHAGS PA SANGS RGYAS PHAL PO CHE ZHES BYA BA SHIN TU RGYAS PA CHEN PO_I MDO_A Great and Exalted Sutra of the Greater Way, the Majority of the Enlightened One, in Extensive Detail, Part Six (Ārya Buddha Avataṃsaka Nāma Mahāvaipulya +.txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":741,"text":"བུའི་སྐམ་ལ་གནས་པ་ལ་བརྟེན་ནས་དགེ་འདུན་ལ་རྩོད་པ་མ་བྱུང་བ་རྣམས་ནི། འབྱུང་ལ། བྱུང་བ་རྣམས་ནི། སྟོན་པའི་བསྟན་པ་ཆོས་འདུལ་བས་མྱུར་དུ་ཞི་བར་མི་འགྱུར་རོ། །དེ་ལ་སྐམ་ལ་གནས་པ་ལུས་ཀྱིས་བསྡམས་ལ་ངག་གིས་མ་ཡིན་པ་གང་ཡིན་པ་དེ་ལྟ་བུའི་སྐམ་ལ་གནས་པ་ཡང་། མ་བསྐོས་པ་ནི། བསྐོ་བར་མི་བྱའོ། བསྐོས་པ་ནི། དབྱུང་བར་བྱའོ། །དེ་ཅིའི་ཕྱིར་ཞེ་ན། དེ་ལྟ་བུའི་སྐམ་ལ་གནས་པ་ལ་བརྟེན་ནས་ཀྱང་དགེ་འདུན་ལ་རྩོད་པ་མ་བྱུང་བ་རྣམས་ནི། འབྱུང་ལ། བྱུང་བ་རྣམས་ནི། སྟོན་པའི་བསྟན་པ་ཆོས་འདུལ་བས་མྱུར་དུ་ཞི་བར་མི་འགྱུར་རོ། །དེ་ལ་སྐམ་ལ་གནས་པ་ལུས་དང་ངག་གིས་བསྡམས་པ་གང་ཡིན་པ་དེ་ལྟ་བུའི་སྐམ་ལ་གནས་པ་མ་བསྐོས་པ་ནི། བསྐོ་བར་བྱའོ། །བསྐོས་པ་ནི། དབྱུང་བར་མི་བྱའོ། །དེ་ཅིའི་ཕྱིར་ཞེ་ན། དེ་ལྟ་བུའི་སྐམ་ལ་གནས་པ་ལ་བརྟེན་ནས་དགེ་འདུན་ལ་རྩོད་པ་མ་བྱུང་བ་རྣམས་ནི། མི་འབྱུང་ལ། བྱུང་བ་རྣམས་ནི། སྟོན་པའི་བསྟན་པ་ཆོས་འདུལ་བས་མྱུར་དུ་ཞི་བར་འགྱུར་རོ། །དགེ་སློང་དག་།དེ་ལྟ་བུའི་སྐམ་ལ་གནས་པ་ནི། རྩོད་པ་ཞི་བར་བྱེད་པ་ཡིན་གྱི། གཞན་དག་ནི། མ་ཡིན་ནོ། །དེ་ལྟ་བུ་སྐམ་ལ་གནས་པ་རྣམས་ཀྱིས་རྩོད་པ་སྐྱེས་ཤིང་བྱུང་བ་ཞི་བར་བྱ་སྟེ། དེ་ལྟ་བུའི་སྐམ་ལ་གནས་པ་རྣམས་ཀྱིས་རྩོད་པ་ཞི་བར་བྱས་པ་ནི། མངོན་སུམ་དག་པ་ཡིན་ནོ། །དེ་ལ་མངོན་སུམ་ཇི་ལྟ་བུ་ཞེ་ན། མངོན་སུམ་ནི། གཉིས་ཏེ། གང་ཟག་མངོན་སུམ་དང་། ཆོས་མངོན་སུམ་མོ། །གང","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E3INC__DUL BA GZHI 3_Foundation of Vowed Morality, Part 3 (Vinaya Vastu 3).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":742,"text":"དུ་མཐོང་ནས་ངོ་མཚར་དུ་གྱུར་ཏོ། །དེ་ནས་བཅོམ་ལྡན་འདས་དཔའ་བར་འགྲོ་བའི་ཏིང་ངེ་འཛིན་ལས་བཞེངས་པ་དང་། སངས་རྒྱས་ཀྱིས་འདུལ་བའི་སེམས་ཅན་དེ་དག་གིས་ཏིང་ངེ་འཛིན་དེ་ལས་བཞེངས་པར་མཐོང་ནས་ཟང་ཟིང་མེད་ཅིང་མཆོག་ཏུ་དགའ་བ་དང་། མགུ་བ་སྐྱེས་ཏེ་བཅོམ་ལྡན་འདས་ལ་མེ་ཏོག་དང་། སྤོས་དང་། ཕྲེང་བ་དང་། བྱུག་པ་དང་། ན་བཟའ་དང་། འཕྱང་འཕྲུལ་དང་། རྒྱན་ཇི་སྙེད་པ་དག་གིས་གཏོར་ཏོ། །དེ་ནས་བཅོམ་ལྡན་འདས་ཀྱིས་དེའི་ཚེ་ཚིགས་སུ་བཅད་པ་འདི་དག་བཀའ་སྩལ་ཏོ། །དྲང་སྲོང་ཆེན་པོ་མྱུར་དུ་ལོངས་ལ་ཉོན༑ ༑བྱང་ཆུབ་ལུང་བསྟན་ཞེས་ནི་འདྲེན་པ་གསུང་། །མཉམ་པ་མེད་པའི་མཐུས་ནི་ས་གཡོས་ཤིང་། །ནམ་མཁའ་ལ་ཡང་མེ་ཏོག་གདུགས་གཅིག་འདུག་།ཁྱོད་ནི་འཇིག་རྟེན་ཕན་ཕྱིར་སྟོན་དབང་པོ། །རྐང་གཉིས་བདག་གི་གཙོ་བོ་སངས་རྒྱས་སུ། །བསོད་ནམས་མཐའ་ཡས་ནམ་མཁའ་ཚད་མཉམ་པ། །ཁམས་གསུམ་སྙིང་པོ་འགྲོ་བའི་སྒྲོན་མར་འགྱུར། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་སྐར་མ་ལ་དགའ་བས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །གང་དུ་བདག་ཆོས་ཀྱི་འཁོར་ལོ་བསྐོར་བར་འགྱུར་བའི་སངས་རྒྱས་ཀྱི་ཞིང་དེ་ཅི་འདྲ་བར་འགྱུར། བཅོམ་ལྡན་འདས་ཀྱིས་བཀའ་སྩལ་པ། ཁྱོད་ནི་བསྐལ་པ་གྲངས་མེད་དཔག་ཏུ་མེད་པ་ན་བྱང་ཕྱོགས་སུ་སངས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00138E__PHAGS PA _DUS PA CHEN PO RIN PO CHE TOG GI GZUNGS ZHES BYA BA THEG PA CHEN PO_I MDO_An Exalted Sutra of the Greater Way entitled _The Great Gathering, the Secret Formula of the Tip of Jewel_ (Ārya Mahāsaṃnipāta Ratna Ketu Dhāraṇī +.txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":743,"text":"༄༅། །པ་ནི་བསྒོམ་པའི་ལམ་འདི་ཉིད་ལ་མོས་པའོ། །དེ་ཉིད་དེ་ནས་བཅོམ་ལྡན་འདས་ལ་ཞེས་བྱ་བ་ལ་སོགས་པ་ནས་རྨོངས་པར་མི་འགྱུར་ཞེས་བྱ་བའི་བར་གྱིས་གསུངས་ཏེ། མོས་པ་ཞེས་བྱ་བ་ནི་ངེས་པའི་དངོས་པོ་ཉིད་ལ་དེ་བཞིན་དུ་ཡིན་གྱི། གཞན་དུ་ནི་མ་ཡིན་ནོ་ཞེས་བྱ་བ་ནི་མོས་པ་སྟེ་དེ་བྱེད་པར་འགྱུར་རོ་ཞེས་བྱ་བའི་དོན་ཏོ། །ཚིག་གསུམ་གྱིས་རྣམ་པ་གཞན་བཀག་པས་དེ་ལ་མོས་པའི་མཚན་ཉིད་གསུངས་ཏེ། དེ་ལ་ནེམ་ནུར་ནི་གནོད་པ་སྟེ་གནོད་པར་བྱ་བ་དང་། གནོད་པར་བྱེད་པ་མེད་པའི་ཕྱིར་ནེམ་ནུར་མེད་པའོ། །ཐེ་ཚོམ་ནི་ཡིད་གཉིས་སོ། །རྨོངས་པ་ནི་མི་ཤེས་པའོ། །དེ་ནི་རྣམ་པ་གཞན་གསུམ་སྟེ་དེ་ནི་མོས་པའོ། །མོས་པའི་རྒྱུ་ནི་གསུམ་སྟེ། དེ་ལ་དྲན་པ་གཉིས་ནི་གང་ནས་ཤི་འཕོས་ནས་འདིར་སྐྱེས་བ་དང་། ཡུན་ཇི་སྲིད་ཅིག་ཏུ་སྤྱད་པའོ། །དེ་ཞེས་བྱ་བ་ནི་གང་མོས་པར་བྱེད་པ་དང་། མོས་པ་དང་། མོས་པར་བྱ་བའི་མཚོན་པའོ༑ །དེའི་ཕྱིར་དེ་བཅོམ་ལྡན་འདས་ཞེས་བྱ་བ་ལ་སོགས་པ་གསུངས་ཏེ། དོན་ཉིད་ཅེས་བྱ་བ་ནི་མངོན་པར་རྟོགས་པ་བརྒྱད་པོ་དག་གོ། །དོན་གྱི་ཚུལ་ཞེས་བྱ་བ་ནི་ཇི་ལྟར་དེ་དག་གི་རང་ཉིད་ཀྱི་དངོས་པོ་རྣམས་སོ། །ཆོས་ཉིད་ཅེས་བྱ་བ་ནི་མིང་དང་ཚིག་དང་ཡི་གེ་འདི་རྣམས་ཉིད་ཀྱིས་སོ། ། ཆོས་ཀྱི་ཚུལ་ཞེས་བྱ་བ་ནི་བསྡུས་པ་དང་རྒྱས་པ་ལ་སོགས་པ་རྣམས་ཀྱིས་སོ། །རྗེས་སུ་རྟོགས་པའི་ཕྱིར་རྗེས་སུ་འགྲོ་བའོ། །དེ་བཞིན་དུ་ཤེས་པའི་ཕྱིར་རྗེས་སུ་འཚལ་བའོ། །རྫོགས་པར་བགྱི་བ་ཞེས་བྱ་བའི་དེ་ཁོ་ན་བཞིན་དུ་གཞན་རྣམས་ལའོ། །དེ་ཅིའི་ཕྱིར་ཞེ་ན་ཞེས་བྱ་བ་ནི་རྟགས་གང་གི་ཕྱིར་རོ། །ཤཱ་རིའི་བུ་ཞེས་བྱ་བ་ལ་སོགས་པས་ནི་རྟགས་གསུངས་ཏེ། བདག་གིས་མཐོང་ངོ་ཞེས་བྱ་བ་ནི་བདག་གིས་མཐོང་བའོ། །བརྗོད་པར་འདོད་པ་དག་ལ་འབྲེལ་པའི་དྲུག་པ་ཡིན་ཏེ། དཔེར་ན་ལེགས་པར་བཤད་པའི་སློབ་པ་དང་། མེ་རྣམས་ཀྱིས་ཤིང་གི་མི་ཅོག་ཅེས་བྱ་བ་ལྟ་བུའོ༑ །རྣ་བླགས་པ་ཞེས་བྱ་བ་ནི་རྩེ་གཅིག་པ་དང་ལྡན་པར་བྱེད་པའོ། །གུས་པར་བྱ་སྟེ་ཞེས་བྱ་བ་ལ་གུས་པ་འམ་འདོད་པ་ཉིད་དོ། །རྣམ་པར་བཅད་པར་མི་བྱེད་པའི་ཕྱིར་བར་ཆད་མི་བྱེད་པའོ། །ཤཱ་རིའི་བུ་ཞེས་བྱ་བ་ལ་སོགས་པས་ནི་མཇུག་སྡུད་པའོ། །འདི་ལ་བསྲུང་བའི་ངང་ཚུལ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3803E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":744,"text":"༄༅། །ཇི་ལྟ་ཞེ་ན། རྣམ་པར་མི་རྟོག་འཕགས་བློའི་གཟུང་། །རྣམ་པ་ཀུན་དུ་བརྗོད་མེད་ཉིད། །སྔར་བཞིན་སྐྱེ་བ་བཀག་པའི་ཕྱིར། །སྐྱེ་མེད་རྫས་སུ་ཡོད་མིན་ཕྱིར། །ཞེས་བྱ་བ་ནི་རྣམ་པར་མི་རྟོག་པ་འཕགས་པའི་བློའི་གཟུང་བ་ནི་འཛིན་པ་མེད་པའི་ཚུལ་གྱིས་གཟུང་བ་ཡིན་ཏེ། སྔར་དེ་ཉིད་ཤེས་པ་ཚོལ་བའི་རབ་ཏུ་བྱེད་པར་བསྟན་པ་བཞིན་སྐྱེ་བ་བཀག་པའི་ཕྱིར་སྐྱེ་བ་མེད་པའི་ཕྱིར་དང་། ཀུན་རྫོབ་ཏུ་རྒྱུ་དང་རྐྱེན་རིགས་མཐུན་པ་ལས་འབྱུང་བའི་ཕྱིར་བདག་ཉིད་རྫས་སུ་ཡོད་པ་མ་ཡིན་པའི་ཕྱིར་རོ། །དེ་ནི་རྣམ་པ་ཀུན་དུ་བརྗོད་དུ་མེད་པ་ཉིད་ཀྱང་ཡིན་ཏེ། ངོ་བོ་ཉིད་སྟོང་པའི་ཕྱིར་རོ། །དེ་ལྟ་བུའི་ངོ་བོ་ཉིད་ནི་དོན་དམ་པ་ཡིན་པར་སྦྱར་རོ། །གཞན་ཡང་ཁྱེད་འདོད་པ་ལྟར། །ཡོད་དང་མེད་པའི་དངོས་ཉིད་ཀྱི། །ངོ་བོ་དོན་དམ་ཉིད་ཡིན་ན། །སྒྲོ་འདོགས་པ་དང་སྐུར་མཐའ་ལས། །གྲོལ་བ་ཁྱོད་ལ་ཇི་ལྟར་ཡོད། །ཅེས་བྱ་བ་ནི་འདི་ལྟར་སྒྲོ་འདོགས་པ་དང་། སྐུར་པ་འདེབས་པའི་མཐའ་གཉིས་ལས་གྲོལ་བར་འདོད་པས་ནི་ཡོད་པ་དང་མེད་པའི་མཐའ་གཉིས་ཡོངས་སུ་སྤང་བར་བྱ་བ་ཡིན་ན་ཁྱོད་ནི་ཡོད་པ་དང་མེད་པའི་དངོས་པོ་ཉིད་ཀྱི་ངོ་བོ་ནི་ཡོངས་སུ་གྲུབ་པའི་ངོ་བོ་ཉིད་ཀྱི་དོན་དམ་པ་ཉིད་ཡིན་པར་འདོད་པས་དེ་ལ་ཡོད་པ་ཉིད་ཡིན་ན་སྒྲོ་འདོགས་པའི་མཐའ་ལས་མི་འགྲོལ་ལ་མེད་པ་ཉིད་ཡིན་ན་སྐུར་པ་འདེབས་པའི་མཐའ་ལས་མི་འགྲོལ་བས་མཐའ་གཉིས་སྤངས་པའི་ཕྱིར་གྲོལ་བ་ཁྱོད་ལ་ཇི་ལྟར་ཡོད། ཁོ་བོ་འདོད་པ་ལྟར། ཡོད་མིན་དེ་ཉིད་སྐྱེ་མེད་ཕྱིར། །མེད་མིན་དེ་ཡོད་མ་ཡིན་ཕྱིར། །ཡོད་དང་མེད་པ་གཉིས་སྤངས་པས། །དེར་འདོད་དེ་ཕྱིར་གཉིས་སུ་མེད། །ཅེས་བྱ་བ་ནི་ཡོད་པ་མ་ཡིན་ཏེ། །དོན་དམ་པའི་དེ་ཉིད་དུ་དངོས་པོ་ཐམས་ཅད་སྐྱེ་བ་མེད་པའི་ཕྱིར་རོ། །མེད་པ་མ་ཡིན་ཏེ། ཡོད་པ་དེ་ཡོད་པ་མ་ཡིན་པའི་ཕྱིར་ཏེ། ཡོད་པ་ཡོད་ན་དེ་ལས་བཟློག་པས་མེད་པར་འགྱུར་བ་ཡིན་ན་ཡོད་པ་དེ་ཡོད་པ་མ་ཡིན་པའི་ཕྱིར་མེད་པར་ཡང་མི་འགྱུར་བའི་ཕྱིར་རོ། །དེ་ལྟར་ཡོད་པ་དང་མེད་པ་གཉིས་སྤངས་པས་གཉིས་སུ་མེད་པ་ནི་དེ་ཉིད་ཡིན་པར་འདོད་པས་དེའི་ཕྱིར་གཉིས་སུ་མེད་པ་དེ་ནི་རིགས་པ་དང་མི་འགལ་བ་ཡིན་ནོ། །ཁྱོད་འདོད་པ་ལྟར་ན་སྐྱོན་ཆེན་པོ་གཞན་འདིར་ཡང་འགྱུར་ཏེ། སྟོན་པ་དམིགས་མེད་མི་འགྱུར་ཏེ། །དེ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3856E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":745,"text":"༄༅༅། །རྒྱ་གར་སྐད་དུ། །ཨཱརྱ་ཁ་དི་ར་བ་ནཱི་ཏཱ་རཱ་སཱ་དྷ་ནཾ། བོད་སྐད་དུ། འཕགས་མ་སེང་ལྡེང་ནགས་ཀྱི་སྒྲོལ་མའི་སྒྲུབ་ཐབས། འཕགས་མ་སྒྲོལ་མ་ལ་ཕྱག་འཚལ་ལོ། །སྔོན་མ་བཞིན་དུ་སྟོང་ཕ་ཉིད་མཐར་ཐུག་པ་བསྒོམས་ནས་ཏཱཾ་གི་ས་བོན་ཡོངས་སུ་གྱུར་པ་ལས། ཨུཏྤ་ལའི་ལྟེ་བར་ཏཱཾ་གི་ས་བོན་ནོ། །དེ་ཡོངས་སུ་གྱུར་པ་ལས་སྐུ་མདོག་ལྗང་གུ་དོན་ཡོད་གྲུབ་པས་དབུ་བརྒྱན་པ། མཆོག་སྦྱིན་དང་ཨུཏྤ་ལ་ནི་གཡས་དང་གཡོན་གྱི་ཕྱག་ན་བསྣམས་པའོ། །མྱ་ངན་མེད་པའི་ཤིང་གི་འོད་ཟེར་ཅན་དང་། རལ་པ་གཅིག་མ་དག་གཡས་དང་། གཡོན་གྱི་ཕྱོགས་ཆར་གནས་པ། གཞོན་ནུ་མཛེས་ཤིང་རྒྱན་དང་ལྡན་མ། སེང་ལྡེང་གི་ནགས་སུ་སྣ་ཚོགས་པའི་སེམས་ཅན་གྱི་དོན་བྱེད་པར་བསམས་ལ་ཡེ་ཤེས་སེམས་དཔའ་དང་ལྷན་ཅིག་ཏུ་བྱས་ཏེ། ཨོཾ་ཏཱ་རེ་ཏུཏྟཱ་རེ་ཏུ་རེ་སྭཱ་ཧཱ་ཞེས་པའི་སྔགས་བཟླས་ལ། དེ་ཉིད་ཀྱི་ཡིད་ཀྱིས་ཇི་ལྟར་བདེ་བར་གནས་པར་བྱའོ། །སེང་ལྡེང་ནགས་ཀྱི་སྒྲོལ་མའི་སྒྲུབ་ཐབས་རྫོགས་སོ།། །།རྫོགས་པའི་སངས་རྒྱས་ཀྱིས་གསུངས་པའོ།།","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD3482E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":746,"text":"བག་ལ་ཉལ་སྤངས་པ་ཡོངས་སུ་གཅོད་པར་བྱེད་ཅིང་ཤེས་པར་བྱེད་དེ། འདི་ལྟ་སྟེ། ཡུལ་ལྐོག་ཏུ་གྱུར་པ་ལ་སེམས་པ་དང་། ཡུལ་ལྐོག་ཏུ་མ་གྱུར་པ་ལ་བཏང་སྙོམས་སུ་འཇོག་པ་སྟེ། དེ་དག་ནི་སྤང་བའི་འདུ་བྱེད་བརྒྱད་པོ་དག་ཡིན་ནོ། །སྤང་བའི་འདུ་བྱེད་བརྒྱད་པོ་དེ་དག་ནི་བག་ལ་ཉལ་ཡང་དག་པར་འཇོམས་པའི་སྦྱོར་བ་ཡིན་ཏེ། དེ་ལ་འདུན་པ་ནི་འདུན་པ་ཁོ་ན་ཡིན་ནོ། རྩོལ་བ་གང་ཡིན་པ་དེ་ནི་བརྩོན་འགྲུས་ཡིན་ནོ། །དད་པ་གང་ཡིན་པ་དེ་ཡང་དད་པ་ཁོ་ན་ཡིན་ནོ། །ཤིན་ཏུ་སྦྱངས་པ་གང་ཡིན་པ་དང་། དྲན་པ་གང་ཡིན་པ་དང་། ཤེས་བཞིན་གང་ཡིན་པ་དང་། སེམས་པ་གང་ཡིན་པ་དང་། བཏང་སྙོམས་གང་ཡིན་པ་དེ་ནི་ཐབས་ཡིན་ཏེ། འདུན་པ་ལ་སོགས་པའི་ཏིང་ངེ་འཛིན་སྔ་མ་གང་དག་ཡིན་པ་དང་། སྤང་བའི་འདུ་བྱེད་འདི་དག་གང་དག་ཡིན་པ་དེ་དག་ཐམས་ཅད་གཅིག་ཏུ་བསྡུས་ཏེ། བག་ལ་ཉལ་དག་སྤངས་ཤིང་ཏིང་ངེ་འཛིན་ཡོངས་སུ་གྲུབ་པ་ནི། འདུན་པའི་ཏིང་ངེ་འཛིན་སྤང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ་ཞེས་བྱ་བ་དང་། བརྩོན་འགྲུས་དང་། སེམས་དང་། དཔྱོད་པའི་ཏིང་ངེ་འཛིན་སྤང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ་ཞེས་བྱའོ། །ཅིའི་ཕྱིར་རྫུ་འཕྲུལ་གྱི་རྐང་པ་ཞེས་བྱ་ཞེ་ན། སྨྲས་པ། འདི་ལྟ་སྟེ། དཔེར་ན་གང་ལ་རྐང་པ་ཡོད་པ་དེས་འགྲོ་བ་དང་། ལྡོག་པ་དང་། ཕ་རོལ་གནོན་པར་ནུས་པ་དེ་བཞིན་དུ། གང་ལ་ཆོས་དེ་དག་ཀྱང་ཡོད་ལ། ཏིང་ངེ་འཛིན་དེ་དག་ཀྱང་ཡོངས་སུ་རྫོགས་པར་ཡོད་ཅིང་། དེ་དེ་ལྟར་སེམས་ཡོངས་སུ་དག་པ་དང་། ཡོངས་སུ་བྱང་བ་དང་། ཉོན་མོངས་པ་མེད་པ་དང་། ཉེ་བའི་ཉོན་མོངས་པ་དང་བྲལ་བ་དང་། དྲང་པོར་གྱུར་པ་དང་། ལས་སུ་རུང་བར་གནས་པ་དང་། མི་གཡོ་བ་ཐོབ་པར་གྱུར་ན། འཇིག་རྟེན་ལས་འདས་པའི་ཆོས་རྣམས་ཐོབ་པར་བྱ་བ་དང་། རིག་པར་བྱ་བའི་ཕྱིར། འགྲོ་བ་དང་ལྡོག་པ་དང་། ཕ་རོལ་གནོན་པར་ནུས་ཏེ། འདི་ལྟ་སྟེ། འཇིག་རྟེན་ལས་འདས་པའི་ཆོས་དེ་དག་ནི་རྫུ་འཕྲུལ་དམ་པ་དང་འབྱོར་པ་དམ་པ་ཡིན་པས་ན། དེའི་ཕྱིར་ན་རྫུ་འཕྲུལ་གྱི་རྐང་པ་ཞེས་བྱའོ། །དེ་ལྟར་ཏིང་ངེ་འཛིན་ལ་གནས་པ་དེ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4036E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":747,"text":"བར་འགྱུར་བ་དེ་དག་ནི་ཡུན་ཇི་སྲིད་ཅིག་ཏུ་གནས་པར་འགྱུར། ཅི་བྱང་ཆུབ་སེམས་དཔའ་དེ་དག་སངས་རྒྱས་ལ་ལྟ་བ་དང་། ཆོས་ཉན་པ་དང་། དགེ་འདུན་ལ་བསྙེན་བཀུར་བགྱིད་པ་དང་མི་འབྲལ་ལགས་སམ། འོན་ཏེ་དེ་ལྟ་མ་ལགས། འཇིག་རྟེན་གྱི་ཁམས་པདམ་དེ་ནི་སྔོན་མིང་ཅི་ཞེས་བགྱི་བར་གྱུར། དེར་རྒྱལ་བའི་ཉི་མ་ནུབ་ནས་ཡུན་ཇི་སྲིད་ཅིག་ལགས་ནས། དེའི་འོག་ཏུ་དེ་བཞིན་གཤེགས་པ་པདམ་དམ་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས། ཅིའི་རྐྱེན་གྱིས་ན་ཕྱོགས་བཅུའི་སངས་རྒྱས་ཀྱི་ཞིང་གཞན་དག་ན་སངས་རྒྱས་བཅོམ་ལྡན་འདས་གང་དག་ཆོ་འཕྲུལ་དག་མཛད་པའི་སངས་རྒྱས་ཀྱི་རྣམ་པར་འཕྲུལ་པ་དག་དང་། སངས་རྒྱས་ཀྱི་ཆོ་འཕྲུལ་དག་ཁ་ཅིག་གིས་ནི་མཐོང་ལ། ཁ་ཅིག་གིས་ནི་མི་མཐོང་བར་གྱུར་ལགས། བཅོམ་ལྡན་འདས་ཀྱིས་བཀའ་སྩལ་བ། རིགས་ཀྱི་བུ། འདི་ལྟ་སྟེ། དཔེར་ན། རིའི་རྒྱལ་བོ་རི་རབ་ལ་འཕང་དུ་ནི་དཔག་ཚད་འབུམ་དྲུག་ཁྲི་བརྒྱད་སྟོང་ཡོད་ལ། རྒྱར་ནི་དཔག་ཚད་བརྒྱད་ཁྲི་བཞི་སྟོང་ཡོད་པ་སྐྱེས་བུ་བརྩོན་འགྲུས་དང་ལྡན་པ། སྟོབས་དང་ལྡན་པ་ལ་ལ་ཞིག་འོངས་ནས་སྟིང་ངེ་འཛིན་གྱི་མཐུས་རིའི་རྒྱལ་པོ་རི་རབ་དེ་ཡུངས་འབྲུའི་ཚད་ཙམ་དུ་བཀྲུམ་ནས། ཡུངས་འབྲུ་ཙམ་དུ་གྱུར་པ་དེ་དག་ནི་བགྲང་བ་ལས་ཡང་དག་པར་འདས་པས་ན། ཡུངས་འབྲུ་ཙམ་པོ་དེ་དག་ནི་ཐམས་ཅད་མཁྱེན་པའི་ཡེ་ཤེས་མ་གཏོགས་པར","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00112E__PHAGS PA SNYING RJE PADMA DKAR PO ZHES BYA BA THEG PA CHEN PO_I MDO_An Exalted Sutra of the Greater Way entitled _The White Lotus of Compassion_ (Ārya Karuṇā Puṇḍarīka Nāma Mahāyāna Sūtra).txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":748,"text":"ལྔའོ། །དང་པོ་གསུམ་གྱི་ནང་དུ་ཡང་། །ཆ་ཆུང་ཕྱེད","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD3140E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":749,"text":"ཀྲུང་གིས་འགྲོ་སྟེ། དཔེར་ན། འདབ་ཆགས་བྱ་བཞིན་ནོ། །ས་ལའང་གྱེན་དུ་འབྱུང་བ་དང་། འོག་ཏུ་འཛུལ་བ་བྱེད་དོ། །དཔེར་ན། ཆུ་ལ་བྱ་བ་བཞིན་ནོ། །ཆུ་ལའང་འབྱིང་བ་མེད་པར་འགྲོ་སྟེ། དཔེར་ན། ས་ལ་བྱ་བ་བཞིན་ནོ། །དུ་བར་འཐུལ་ཞིང་མེར་འབར་ཏེ། དཔེར་ན། མེའི་ཕུང་པོ་ཆེན་པོ་བཞིན་ནོ། །ཉི་མ་ཟླ་བ་འདི་ལྟར་རྫུ་འཕྲུལ་ཆེ་ལ་འདི་ལྟར་མཐུ་ཆེ་ཞིང་འདི་ལྟར་དབང་ཆེ་བ་དག་ཀྱང་ལག་པས་བྱུགས་ཤིང་ཚངས་པའི་འཇིག་རྟེན་གྱི་བར་དུ་ལུས་ཀྱིས་དབང་བསྒྱུར་ཏེ་རྫུ་འཕྲུལ་དེས་རློམ་སེམས་སུ་འགྱུར་བ་མེད་དོ། །དེ་ཅིའི་ཕྱིར་ཞེ་ན། རང་བཞིན་གྱིས་སྟོང་པ་དང་། རང་བཞིན་གྱིས་དབེན་པ་དང་། རང་བཞིན་གྱིས་མ་སྐྱེས་པའི་ཕྱིར་དེས་རྫུ་འཕྲུལ་གང་གིས་རློམ་སེམས་སུ་འགྱུར་བའི་རྫུ་འཕྲུལ་དེ་ལྟ་བུ་མི་དམིགས་ཏེ། དེ་ཐམས་ཅད་མཁྱེན་པ་ཉིད་ཡིད་ལ་བྱ་བ་མ་གཏོགས་པར་རྫུ་འཕྲུལ་ལམ་རྫུ་འཕྲུལ་མངོན་པར་སྒྲུབ་པའི་བསམ་པ་ཙམ་ཡང་མི་སྐྱེད་དོ། །ཤཱ་རདྭ་ཏིའི་བུ། དེ་ལྟར་ན། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་རྫུ་འཕྲུལ་གྱི་རྣམ་པ་མངོན་དུ་བྱ་བའི་མངོན་པར་ཤེས་པའི་ཡེ་ཤེས་མངོན་པར་སྒྲུབ་པ་ཡིན་ནོ། །དེ་ལྷའི་རྣ་བའི་ཁམས་རྣམ་པར་དག་པ་མི་ལས་འདས་པས་ལྷ་དང་མི་གཉིས་ཀའི་སྒྲ་ཐོས་ཏེ། ལྷའི་རྣ་བའི་ཁམས་དེས་བདག་ནི་སྒྲ་ཉན་ཅེས་བྱ་བར་རློམ་སེམས་སུ་འགྱུར་བ་མེད་དོ། །དེ་ནི་འདི་ལྟར་དེས་རང་བཞིན་སྟོང་པ་དང་། རང་བཞིན་དབེན","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E1INC_SHES RAB KYI PHA ROL TU PHYIN PA STONG PHRAG BRGYA PA 1_The Perfection of Wisdom in 100,000 Lines, Part 1 (Ṣatasāhasrikā Prajña Pāramitā 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":750,"text":"རང་བཞིན་སྟོང་པ་ཉིད་ཡོངས་སུ་མི་འཛིན་པ་དང་། ཆོས་ཐམས་ཅད་སྟོང་པ་ཉིད་ཡོངས་སུ་མི་འཛིན་པ་དང་། རང་གི་མཚན་ཉིད་སྟོང་པ་ཉིད་ཡོངས་སུ་མི་འཛིན་པ་དང་། མི་དམིགས་པ་སྟོང་པ་ཉིད་ཡོངས་སུ་མི་འཛིན་པ་དང་། དངོས་པོ་མེད་པ་སྟོང་པ་ཉིད་ཡོངས་སུ་མི་འཛིན་པ་དང་། ངོ་བོ་ཉིད་སྟོང་པ་ཉིད་ཡོངས་སུ་མི་འཛིན་པ་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཡོངས་སུ་མི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ་དྲན་པ་ཉེ་བར་གཞག་པ་རྣམས་ཡོངས་སུ་མི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ། ཡང་དག་པར་སྤོང་བ་རྣམས་ཡོངས་སུ་མི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ་རྫུ་འཕྲུལ་གྱི་རྐང་པ་རྣམས་ཡོངས་སུ་མི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ་དབང་པོ་རྣམས་ཡོངས་སུ་མི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ་སྟོབས་རྣམས་ཡོངས་སུ་མི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ་བྱང་ཆུབ་ཀྱི་ཡན་ལག་རྣམས་ཡོངས་སུ་མི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ་འཕགས་པའི་ལམ་ཡན་ལག་བརྒྱད་པ་ཡོངས་སུ་མི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ་མཆིས་པའི་སླད་དུ་འཕགས་པའི་བདེན་པ་རྣམས་ཡོངས་སུ་མི་འཛིན་པ་དང་། ཆོས་ཐམས་ཅད་ཡོངས་སུ་བཟུང་བ་མ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E2INC_SHES RAB KYI PHA ROL TU PHYIN PA STONG PHRAG BRGYA PA 2_The Perfection of Wisdom in 100,000 Lines, Part 2 (Ṣatasāhasrikā Prajña Pāramitā 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":751,"text":"ལུས་ཀྱི་འདུས་ཏེ་རེག་པ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། འདུས་མ་བྱས་སྟོང་པ་ཉིད་རྣམ་པར་དག་པ་དང་། ལུས་ཀྱི་འདུས་ཏེ་རེག་པ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །འདུས་མ་བྱས་སྟོང་པ་ཉིད་རྣམ་པར་དག་པས་ཡིད་ཀྱི་འདུས་ཏེ་རེག་པ་རྣམ་པར་དག་པ། ཡིད་ཀྱི་འདུས་ཏེ་རེག་པ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། འདུས་མ་བྱས་སྟོང་པ་ཉིད་རྣམ་པར་དག་པ་དང་། ཡིད་ཀྱི་འདུས་ཏེ་རེག་པ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །འདུས་མ་བྱས་སྟོང་པ་ཉིད་རྣམ་པར་དག་པས་མིག་གི་འདུས་ཏེ་རེག་པའི་རྐྱེན་གྱིས་ཚོར་བ་རྣམ་པར་དག་པ། མིག་གི་འདུས་ཏེ་རེག་པའི་རྐྱེན་གྱིས་ཚོར་བ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། འདུས་མ་བྱས་སྟོང་པ་ཉིད་རྣམ་པར་དག་པ་དང་། མིག་གི་འདུས་ཏེ་རེག་པའི་རྐྱེན་གྱིས་ཚོར་བ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །འདུས་མ་བྱས་སྟོང་པ་ཉིད་རྣམ་པར་དག་པས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E7INC_SHES RAB KYI PHA ROL TU PHYIN PA STONG PHRAG BRGYA PA 7_The Perfection of Wisdom in 100,000 Lines, Part 7 (Ṣatasāhasrikā Prajña Pāramitā 7).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":752,"text":"ཞེན་པར་མི་བགྱིད་ལ་འདོགས་པར་མི་བགྱིད་དོ། །དེའི་ཚེ་འདི་ནི་སྐྱེ་མཆེད་དྲུག་ཅེས་བགྱི་བར་སྐྱེ་མཆེད་དྲུག་ལ་མི་དམིགས་ཤིང་མི་ལེན་མི་གནས་ཏེ། མངོན་པར་ཞེན་པར་མི་བགྱིད་ལ་འདོགས་པར་མི་བགྱིད་དོ། །དེའི་ཚེ་འདི་ནི་རེག་པ་ཞེས་བགྱི་བར་རེག་པ་ལ་མི་དམིགས་ཤིང་མི་ལེན་མི་གནས་ཏེ། མངོན་པར་ཞེན་པར་མི་བགྱིད་ལ་འདོགས་པར་མི་བགྱིད་དོ། །དེའི་ཚེ་འདི་ནི་ཚོར་བ་ཞེས་བགྱི་བར་ཚོར་བ་ལ་མི་དམིགས་ཤིང་མི་ལེན་མི་གནས་ཏེ། མངོན་པར་ཞེན་པར་མི་བགྱིད་ལ་འདོགས་པར་མི་བགྱིད་དོ། །དེའི་ཚེ་འདི་ནི་སྲེད་པ་ཞེས་བགྱི་བར་སྲེད་པ་ལ་མི་དམིགས་ཤིང་མི་ལེན་མི་གནས་ཏེ། མངོན་པར་ཞེན་པར་མི་བགྱིད་ལ་འདོགས་པར་མི་བགྱིད་དོ། །དེའི་ཚེ་འདི་ནི་ལེན་པ་ཞེས་བགྱི་བར་ལེན་པ་ལ་མི་དམིགས་ཤིང་མི་ལེན་མི་གནས་ཏེ། མངོན་པར་ཞེན་པར་མི་བགྱིད་ལ་འདོགས་པར་མི་བགྱིད་དོ། །དེའི་ཚེ་འདི་ནི་སྲིད་པ་ཞེས་བགྱི་བར་སྲིད་པ་ལ་མི་དམིགས་ཤིང་མི་ལེན་མི་གནས་ཏེ། མངོན་པར་ཞེན་པར་མི་བགྱིད་ལ་འདོགས་པར་མི་བགྱིད་དོ། །དེའི་ཚེ་འདི་ནི་སྐྱེ་བ་ཞེས་བགྱི་བར་སྐྱེ་བ་ལ་མི་དམིགས་ཤིང་མི་ལེན་མི་གནས་ཏེ། མངོན་པར་ཞེན་པར་མི་བགྱིད་ལ་འདོགས་པར་མི་བགྱིད་དོ། །དེའི་ཚེ་འདི་ནི་རྒ་ཤི་ཞེས་བགྱི་བར་རྒ་ཤི་ལ་མི་དམིགས་ཤིང་མི་ལེན་མི་གནས་ཏེ། མངོན་པར་ཞེན་པར་མི་བགྱིད་ལ་འདོགས་པར་མི་བགྱིད་དོ། །བཅོམ་ལྡན་འདས། གང་གི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ན། ཆོས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E4INC_SHES RAB KYI PHA ROL TU PHYIN PA STONG PHRAG BRGYA PA 4_The Perfection of Wisdom in 100,000 Lines, Part 4 (Ṣatasāhasrikā Prajña Pāramitā 4).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":753,"text":"༄༅། །པར་བྱའོ་ཞེས་ཟེར་རོ། །བྱེ་བྲག་ཏུ་སྨྲ་བ་རྣམས་ན་རེ་ཀུན་དུ་བསྡུས་པ་ནི་དམིགས་པ་ལ་མངོན་པར་སྡུད་པའི་ཕྱིར་དགེ་བ་ཡིན་ནོ། །རྣམ་པར་གཡེང་བ་ནི་རྣམ་པར་གཡེང་བ་དང་མཚུངས་པར་ལྡན་པའི་ཕྱིར་ཉོན་མོངས་པ་ཅན་ཡིན་ནོ་ཞེས་ཟེར་རོ། །ནུབ་ཕྱོགས་པ་རྣམས་ན་རེ་ཀུན་ཏུ་བསྡུས་པ་ནི་གཉིད་དང་མཚུངས་པར་ལྡན་པ་ཡིན་ནོ། །རྣམ་པར་གཡེང་བ་ནི་ཉོན་མོངས་པ་ཅན་གཞན་ཡིན་ནོ་ཞེས་ཟེར་རོ། །དེ་སྐད་དུ་མི་བརྗོད་དེ། ཉོན་མོངས་པ་ཅན་གྱི་གཉིད་དང་མཚུངས་པར་ལྡན་པའི་ཕྱིར་སེམས་དེ་ཉིད་བསྡུས་པ་ཡང་ཡིན་ལ་རྣམ་པར་གཡེངས་པ་ཡང་ཡིན་པར་འགྱུར་རོ། །བསྟན་བཅོས་ལས། སེམས་ཀུན་དུ་བསྡུས་པ་ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་སོ། །དེ་ཤེས་པའི་ཤེས་པ་ནི་བཞི་སྟེ། ཆོས་ཤེས་པ་དང་། རྗེས་སུ་ཤེས་པ་དང་། ཀུན་རྫོབ་ཤེས་པ་དང་། ལམ་ཤེས་པའོ་ཞེས་འབྱུང་བ་དང་ཡང་འགལ་བར་འགྱུར་རོ། །སེམས་ཞུམ་པ་ནི་ལེ་ལོ་དང་མཚུངས་པར་ལྡན་པའི་ཕྱིར་ཉོན་མོངས་པ་ཡིན་ནོ། །རབ་ཏུ་བཟུང་བ་ནི་བརྩོན་འགྲུས་དང་མཚུངས་པར་ལྡན་པའི་ཕྱིར་དགེ་བ་ཡིན་ནོ། །ཆུང་ངུ་ནི་རྣམ་པར་བྱང་བ་ཆུང་དུ་དག་གིས་བསྟེན་པའི་ཕྱིར་ཉོན་མོངས་པ་ཅན་ཡིན་ནོ། །ཆེན་པོར་གྱུར་པ་ནི་དེ་ལས་བཟློག་པ་ཡིན་པའི་ཕྱིར་དགེ་བ་ཡིན་ནོ། །རྩ་བ་དང་། རིན་དང་། འཁོར་དང་། རྗེས་སུ་འབྲང་བ་དང་། སྟོབས་ཆེ་ཆུང་གི་ཡང་ཕྱིར་ཏེ། ཉོན་མོངས་པ་ཅན་ནི་མི་དགེ་བའི་རྩ་བ་གཉིས་ཀྱིས་རྩ་བ་དང་བཅས་པ་ཡིན་ནོ། །དགེ་བ་ནི་དགེ་བའི་རྩ་བ་གསུམ་གྱིས་སོ། །ཉོན་མོངས་པ་ཅན་ནི་འབད་པས་བསྒྲུབ་པར་བྱ་བ་མ་ཡིན་པའི་ཕྱིར་རིན་ཆུང་བ་ཡིན་ནོ། །དགེ་བ་ནི་ཚོགས་ཆེན་པོས་བསྒྲུབ་པར་བྱ་བ་ཡིན་པའི་ཕྱིར་རིན་ཆེ་བ་ཡིན་ནོ། །ཉོན་མོངས་པ་ཅན་ནི་དེ་དང་འདྲ་བ་མ་འོངས་པ་འཐོབ་པའི་ཕྱིར་འཁོར་མང་བ་མ་ཡིན་ལ་ཕུང་པོ་གསུམ་གྱིས་རྗེས་སུ་འབྲང་བ་དང་བཅས་པ་ཡིན་ནོ། ། དགེ་བ་ནི་འཁོར་མང་བ་ཡིན་ལ་ཕུང་པོ་བཞིས་རྗེས་སུ་འབྲང་བ་དང་བཅས་པ་ཡིན་ནོ། །ཡང་ཉོན་མོངས་པ་ཅན་ནི་སྟོབས་ཆུང་བ་ཡིན་ནོ། །དགེ་བ་ནི་སྟོབས་ཆེ་བ་ཡིན་ནོ། །སྡུག་བསྔལ་ལ་ཆོས་ཤེས་པའི་བཟོད་པ་གཅིག་གིས་ཀྱང་ཕྲ་རྒྱས་བཅུ་གཏན་དུ་འཇོམས་པར་བྱེད་པས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4090.2E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":754,"text":"ཀྱི་སྐུ་གཟུགས་འབྲིར་སྩོལ་ལ་སྐྱེས་ལན་དུ་བསྐུར་བར་གསོལ། རྒྱལ་པོས་སྨྲས་པ། གལ་ཏེ་དེ་ལྟ་ན། བཅོམ་ལྡན་འདས་ལ་ཞུའོ། །ཞེས་དེ་ནས་རྒྱལ་པོ་གཟུགས་ཅན་སྙིང་པོ་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་གཉིས་ལ་མགོ་བོས་ཕྱག་འཚལ་ཏེ་མཐའ་གཅིག་ཏུ་འདུག་གོ་།མཐའ་གཅིག་ཏུ་འདུག་ནས་བཅོམ་ལྡན་འདས་ལ་རྒྱལ་པོ་གཟུགས་ཅན་སྙིང་པོས་འདི་སྐད་ཅེས་གསོལ་ཏོ། །བཙུན་པ། གྲོང་ཁྱེར་སྒྲ་སྒྲོག་ན་རྒྱལ་པོ་ཨུ་ཏྲ་ཡ་ན་ཞེས་བགྱི་བ་བདག་གི་མཐོང་བའི་གྲོགས་ཤིག་མཆིས་པ་དེས། བདག་ལ་ནོར་བུའི་ཁྲབ་ཡན་ལག་ལྔ་དང་ལྡན་པ་ཞིག་སྐྱེས་སུ་བསྐུར་ཏེ། དེའི་སླད་དུ་གལ་ཏེ་བཅོམ་ལྡན་འདས་ཀྱིས་གནང་ན། བདག་གིས་ཀྱང་རས་ལ་བཅོམ་ལྡན་འདས་ཀྱི་སྐུ་གཟུགས་འབྲིར་སྩལ་ཏེ་དེ་ལ་སྐྱེས་ལན་དུ་བསྐུར་བར་བགྱིའོ། །བཅོམ་ལྡན་འདས་ཀྱིས་བཀའ་སྩལ་པ། རྒྱལ་པོ་ཆེན་པོ་གནང་གི་།སྐུར་ཅིག་།ཁྱོད་ཀྱིས་སེམས་བསྐྱེད་པ་བཟང་སྟེ། རྒྱལ་པོ་ཨུ་ཏྲ་ཡ་ནས་མཐོང་མ་ཐག་ཁོ་ནར་དད་པ་སྐྱེ་བར་འགྱུར་ཞིང་། བདེན་པ་མཐོང་བར་བྱེད་པར་འགྱུར་རོ༑ ༑རྒྱལ་པོ་གཟུགས་ཅན་སྙིང་པོས་བཅོམ་ལྡན་འདས་ཀྱི་ཞབས་གཉིས་ལ་མགོ་བོས་ཕྱག་འཚལ་ཏེ་བཅོམ་ལྡན་འདས་ཀྱི་སྤྱན་སྔ་ནས་སོང་ངོ། །དེས་ཡུལ་ཐམས་ཅད་ན་གནས་པའི་རི་མོ་མཁན་དག་བཀུག་སྟེ་སྨྲས་པ། ཤེས་ལྡན་དག་།བཅོམ་ལྡན་འདས་ཀྱི་སྐུ་གཟུགས་རས་ལ་བྲིས་ཤིག་།དེ་དག་གིས་སྨྲས་པ། ལྷ། འབྲི་བར་འཚལ་ལོ། །དེ་དག་གིས་བཅོམ་ལྡན་འདས་ཀྱི་མཚན་མ་གཟུང་བ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E4__DUL BA RNAM PAR _BYED PA 4_The Divisions of Vowed Morality, Part 4 (Vinaya Vibhaṃga 4).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":755,"text":"༄༅། །རྣམ་བརྒྱན་པ། །བདེ་བ་ཐམས་ཅད་ཀྱི་ནི་གནས། །སངས་རྒྱས་རིན་ཆེན་ཟ་མ་ཏོག་།ཅེས་པ་བདེ་བ་ཆེན་པོ་རྡོ་རྗེ་སེམས་དཔའོ། །དེ་ཉིད་ནི་སྟོན་པ་པོ་ད་སྟེ་བདེ་བ་ཆེན་པོའོ། །ཐོས་པ་ནི་མཁྱེན་པའོ། །བདག་གིས་ནི་བདག་ཉིད་ཀྱིས་སོ། །དུས་གཅིག་ན་ནི་སྐད་ཅིག་གཅིག་གིས་མངོན་པར་རྫོགས་པར་བྱང་ཆུབ་པ་ནའོ། །བཅོམ་ལྡན་འདས་ནི་བདེ་བ་ཆེན་པོའོ། །དེ་བཞིན་གཤེགས་པ་ཐམས་ཅད་ནི་དགོངས་པའི་སྐད་ཀྱིས་ཕུང་པོ་ལྔ་རྣམས་སོ། །དེ་རྣམས་ཀྱི་སྐུ་དང་གསུང་དང་ཐུགས་རྡོ་རྗེ་བཙུན་མོ་ཞེས་པ་ལ་སྐུ་དང་གསུང་དང་ཐུགས་ཀྱི་བྱ་བ་རྡོ་རྗེ་བཙུན་མོ་རྣམས་ནི་ཡུལ་གྱི་ཆོས་ཅན་ནམ་མཁའ་ལ་སོགས་པའི་ཁམས་རྣམས་ཏེ། སྲོག་འགྲོ་བ་དང་འོང་བའི་བྱེ་བྲག་གིས་ཡོན་ཏན་གཅིག་དང་གཉིས་དང་གསུམ་དང་བཞི་དང་ལྔའི་བྱེ་བྲག་གིས་གཙུག་ཏོར་དང་དཔྲལ་བ་དང་མགྲིན་པ་དང་སྙིང་ག་དང་ལྟེ་བའི་པདྨ་རྣམས་ཀྱི་བྷ་ག་རྣམས་སུ་དང་། ལྟེ་བ་དང་གསང་བ་དང་རྡོ་རྗེ་ནོར་བུར་ཡོན་ཏན་གསུམ་གྱི་དབྱེ་བས་གནས་པ་རྣམས་ཏེ། དགའ་བ་ལ་སོགས་པའི་དབྱེ་བས་བྱང་ཆུབ་ཀྱི་སེམས་དེ་རྣམས་སུ་བཞུགས་སོ་ཞེས་པའོ། །ཟློག་པས་ནི་དེ་ལས་བཟློག་པ་ཡོན་ཏན་ཟད་པས་རྡོ་རྗེ་ནོར་བུ་དང་གསང་བར་དང་། ཡུལ་ཟད་པས་ལྟེ་བ་དང་སྙིང་ག་དང་མགྲིན་པ་དང་དཔྲལ་བ་དང་གཙུག་ཏོར་ཏེ་འདི་རྣམས་སུ་བཞུགས་ཏེ། རྒྱུ་མཐུན་པ་ལ་སོགས་པའི་དབྱེ་བས་སོ་ཞེས་པའོ། །དེ་ལྟར་ཁམས་དང་ཕུང་པོ་ལ་སོགས་པ་རྣམས་སྒྲིབ་པ་མེད་པ་ཉིད་ཀྱིས་རྫོགས་པར་བརྗོད་པར་བྱ་སྟེ་བདེ་བ་ཆེན་པོའི་ལས་སོ། །ཨེ་ཡིག་ནི་སྤྱན་མའོ། །ཝཾ་ཡིག་ནི་མཱ་མ་ཀཱིའོ། །མ་ཡིག་ནི་གོས་དཀར་མོའོ། །ཡཱ་ཡིག་ནི་སྒྲོལ་མའོ། །ཤྲུ་ཡིག་ནི་རྡོ་རྗེ་དབྱིངས་ཀྱི་དབང་ཕྱུག་མའོ། །ཏཾ་ཡིག་ནི་ཤེས་རབ་ཀྱི་ཕ་རོལ་ཏུ་ཕྱིན་མའོ་ཞེས་པའོ། །དེ་ནས་ཕུང་པོ་རྣམས་ཏེ། ཨེ་ཡིག་ནི་རྡོ་རྗེ་སེམས་དཔའོ། །ཀ་ཡིག་ནི་མི་བསྐྱོད་པའོ། །སྨིན་ཡིག་ནི་དོན་ཡོད་གྲུབ་པའོ། །ས་ཡིག་ནི་རིན་ཆེན་དབང་པོའོ། །མ་ཡིག་ནི་འོད་དཔག་ཏུ་མེད་པའོ། །ཡེ་ཡིག་ནི་རྣམ་པར་སྣང་མཛད་དོ། །བྷ་ཡིག་ནི་དྲི་རྡོ་རྗེ་མའོ། །ག་ཡིག་ནི་རོ་རྡོ་རྗེ་མའོ། །ཝཱན་ཡིག་ནི་གཟུགས་རྡོ་རྗེ་མའོ། །ས་ཡིག་ནི་རེག་བྱ་རྡོ་རྗེ་མའོ། །རྦ་ཡིག","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1180E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":756,"text":"རླུང་གིས་ཕུལ་བ་ན། དཀའ་དཀའ་ལྟར་ཇི་ཞིག་ལྟ་སྟེ་འབྱུང་ངོ། །དེ་བྱུང་མ་ཐག་ཏུ་ཕྱི་རོལ་གྱི་རླུང་རྨ་ལ་རྩི་དྲག་པོའི་རེག་པ་ཅན་ལྟ་བུའམ། ལག་པའམ། གོས་ཀྱིས་རེག་ན། རལ་གྲིས་བཅད་པ་བཞིན་དུ་སྡུག་བསྔལ་གྱི་ཚོར་བ་ཆེན་པོ་དྲག་པ། རྩུབ་པ། མི་བཟད་པ། ཡིད་དུ་མི་འོང་བ་མྱོང་བར་འགྱུར་རོ། །དེ་སྡུག་བསྔལ་དེ་ལྟ་བུས་ཉེན་ན། དབང་པོ་འབྲིང་པོ་ཡིན་པའི་ཕྱིར་དྲན་པ་ཉམས་པ་དང་། སེམས་ཉེ་བར་ཉམས་པར་འགྱུར་ཏེ། དེ་ལྟར་ན། དེ་ཤེས་བཞིན་མ་ཡིན་པར་མའི་མངལ་ནས་འབྱུང་བ་ཡིན་ནོ། །དགའ་བོ། དེ་ལྟར་ན། མའི་མངལ་དུ་འཇུག་པ་ཡང་སྡུག་བསྔལ་བ། མའི་མངལ་ན་གནས་པ་ཡང་སྡུག་བསྔལ་པ། མའི་མངལ་ནས་འབྱུང་བ་ཡང་སྡུག་བསྔལ་བ་ཡིན་ན། དགའ་བོ། དེ་ལ་སྲིད་པ་འདོད་པ་མའི་མངལ་གྱི་གནས་ན་གནས་པ་ལ་མནོག་ཅི་ཞིག་ཡོད། ཇི་ལྟར་འདི་ཤེས་བཞིན་དུ་མའི་མངལ་དུ་འཇུག་ཅིང་། ཤེས་བཞིན་མ་ཡིན་པར་མའི་མངལ་ན་གནས། ཤེས་བཞིན་མ་ཡིན་པར་མའི་མངལ་ནས་འབྱུང་ཞེ་ན། འདི་ན་ལ་ལ་སོ་སོའི་སྐྱེ་བོ་ཁོ་ན་རང་བཞིན་གྱིས་ཚུལ་ཁྲིམས་དང་ལྡན་པར་གྱུར་ཅིང་། དགེ་བའི་ཆོས་ཅན། དགེ་བ་ལ་འདུན་པ། དགེ་བ་ཀུན་ཏུ་སྤྱོད་པ། སྡོམ་པ་མང་བ། སོ་སོར་རྟོག་པ་མང་བ། བག་ཡོད་པར་གནས་པ། འགྱོད་པ་མེད་པའམ། རྒྱུན་ཏུ་ཞུགས་པ་རེ་ལྟར་ཐོགས་ན་སྲིད་པ་ལན་བདུན་པའམ། རིགས་ནས་རིགས་སུ་སྐྱེ་བའམ། ལན་གཅིག་ཕྱིར་འོང་བའམ། བར་ཆད་གཅིག་པ་ཞིག་འཆི་བའི་དུས་བྱེད་ན།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E1INC__DUL BA PHRAN TSEGS KYI GZHI 1_Foundation of Assorted Topics of Vowed Morality, Part 1 (Vinaya Kṣudraka Vastu 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":757,"text":"༄༅། །པ་ལ་སོགས་པའི་སྡུག་བསྔལ་དང་། སེམས་ཅན་དམྱལ་བ་རྣམས་ཀྱི་ནང་དུ་གནོད་པ་སྣ་ཚོགས་ལ་སོགས་པའི་སྡུག་བསྔལ་འདོད་པར་འགྱུར་བ་དང་། བསོད་ནམས་བྱ་བའི་དངོས་པོ་རྣམ་པ་གསུམ་པོ་དག་ལ་རབ་ཏུ་བཀོད་པ་རྣམས་ལྷ་རྣམས་ཀྱི་ནང་དུ་ལྷའི་རྒྱལ་སྲིད་འདོད་ལ་མི་རྣམས་ཀྱི་ནང་དུ་ནི་གླིང་གཅིག་གི་དབང་ཕྱུག་འདོད་དེ། དེ་དག་དེར་སེམས་ཅན་ཐམས་ཅད་ལ་ལོངས་སྤྱོད་པར་འགྱུར་ཞིང་། དེ་དག་ཀྱང་སེམས་ཅན་ཐམས་ཅད་ཀྱི་ཁ་ཟས་དང་། ལོངས་སྤྱོད་དུ་འགྱུར་བས་དེ་ལྟར་སྐྱེས་བུ་བླུན་པོ་དེ་དག་ཡུན་རིང་པོར་འཁོར་བར་སྡུག་བསྔལ་ཉམས་སུ་མྱོང་བར་འགྱུར་ཏེ། བྲམ་ཟེ་ཁྱོད་ཀྱི་རྨི་ལམ་དེ་ནི་དེའི་སྔ་ལྟས་ཡིན་ནོ། །བྲམ་ཟེ་གང་ཁྱོད་ཀྱི་རྨི་ལམ་ན་མི་ཁ་ཅིག་སྣ་མའི་མེ་ཏོག་གི་ཕྲེང་བ་དག་གིས་མགོ་བརྒྱན་ཅིང་། མ་ཧེའི་ཤིང་རྟ་དག་ལ་ཞོན་ཏེ་ལམ་གོལ་བར་ཞུགས་ནས་གཡས་ཕྱོགས་སུ་ལྟ་ཞིང་དོང་བར་མཐོང་བ་དེའང་བྲམ་ཟེ་ཁྱོད་ཀྱི་ས་བསོད་ནམས་བྱ་བའི་དངོས་པོ་གསུམ་པོ་དག་ལ་རབ་ཏུ་བཀོད་པའི་རིགས་ཀྱི་བུ་དག་ཅིག་བདག་དུལ་བར་བྱ་བ་དང་། བདག་ཞི་བར་བྱ་བ་འབའ་ཞིག་གི་ཕྱིར་ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པར་འགྱུར་ཏེ། བྲམ་ཟེ་དེ་ནི་ཉན་ཐོས་ཀྱི་ཐེག་པ་པའི་གང་ཟག་དེ་དག་གི་སྔ་ལྟས་ཡིན་ནོ། །རིགས་ཀྱི་བུ། དེ་ནས་བྲམ་ཟེ་རྒྱ་མཚོའི","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00112E__PHAGS PA SNYING RJE PADMA DKAR PO ZHES BYA BA THEG PA CHEN PO_I MDO_An Exalted Sutra of the Greater Way entitled _The White Lotus of Compassion_ (Ārya Karuṇā Puṇḍarīka Nāma Mahāyāna Sūtra).txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":758,"text":"སེམས་དཔའ་སེམས་དཔའ་ཆེན་པོ་བློ་གྲོས་ཆེན་པོས་བཅོམ་ལྡན་འདས་ལ་སླར་ཉན་པ་དང་། བཅོམ་ལྡན་འདས་ཀྱིས་དེ་ལ་འདི་སྐད་ཅེས་བཀའ་སྩལ་ཏོ། །བློ་གྲོས་ཆེན་པོ། འདས་པ་དང་། མ་འོངས་པ་དང་། ད་ལྟར་བྱུང་བའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱི་ཆོས་ཀྱི་ཚུལ་ནི་རྣམ་པ་གཉིས་སོ། ། འདི་ལྟ་སྟེ། བསྟན་པའི་ཚུལ་དང་། གྲུབ་པའི་མཐའ་སོ་སོར་གཞག་པའི་ཚུལ་ལོ། །དེ་ལ་བསྟན་པ་བརྗོད་པའི་ཚུལ་གང་ཞེ་ན། འདི་ལྟ་སྟེ། བློ་གྲོས་ཆེན་པོ། ཆོས་སྣ་ཚོགས་ཀྱི་མདོ་བཤད་པ་སྟེ། སེམས་ཅན་རྣམས་ལ་སེམས་དང་། མོས་པ་ཇི་ལྟ་བ་བཞིན་དུ་སྟོན་པའོ། །བློ་གྲོས་ཆེན་པོ། དེ་ལ་གྲུབ་པའི་མཐའི་ཚུལ་གང་ཞེ་ན། འདི་ལྟ་སྟེ། གང་གིས་རྣལ་འབྱོར་ཅན་རྣམས་རང་གི་སེམས་སྣང་བ་ནི་རྣམ་པར་རྟོག་པ་རྣམ་པར་ལྡོག་པར་བྱེད་པའོ། །འདི་ལྟ་སྟེ། གཅིག་པ་དང་། ཐ་དད་པ་དང་། གཉིས་ཀ་དང་། གཉིས་ཀ་མ་ཡིན་པའི་ཕྱོགས་དང་བྲལ་བ་སེམས་དང་། ཡིད་དང་། ཡིད་ཀྱི་རྣམ་པར་ཤེས་པ་ལས་འདས་པ་བདག་གི་སོ་སོ་རང་གིས་རིག་པ་འཕགས་པའི་སྤྱོད་ཡུལ་རྒྱུ་དང་། ལྟ་བ་དང་། རིགས་པའི་མཚན་ཉིད་ལས་རྣམ་པར་བཟློག་པ། མུ་སྟེགས་བྱེད་དང་། ཉན་ཐོས་དང་། རང་སངས་རྒྱས་ཀྱི་ཐེག་པ་པ་ལོག་པའི་རྟོག་པ་ཅན","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00107E__PHAGS PA LANGKAR GSHEGS PA_I THEG PA CHEN PO_I MDO_An Exalted Sutra of the Greater way entitled _A Journey to Langka_ (Ārya Laṃka Avatāra Mahāyāna Sūtra).txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":759,"text":"༄༅། །བཀུག་ནས་འདི་སྐད་ཅེས་སྨྲས་སོ། །མཁས་པ་དེས་པ། ཁྱོད་ཀྱིས་གླང་པོ་ཆེ་དམ་པ་འདི། མྱུར་དུ་ལེགས་པར་དུལ་བར་བྱོས་ལ་ང་ལ་ཕུལ་ཅིག་།ལྷ། བཀའ་བཞིན་འཚལ་ཞེས་གླང་པོ་འདུལ་མཁན་མཁས་པས། རྒྱལ་པོ་འོད་ལྡན་ལས་མཉན་ནས་གླང་པོ་ཆེ་དམ་པ་དེ། འདུལ་བར་བྱེད་དེ། དེ་དུལ་བར་རིག་ནས་རྒྱལ་པོ་འོད་ལྡན་ལ་ཕུལ་ཏེ། ལྷའི་གླང་པོ་ཆེ་དམ་པ་ནི། དུལ་ལགས་པས། ལྷ། ད་དེའི་དུས་ལ་བབ་པར་མཁྱེན་པར་མཛད་དུ་གསོལ། །དེ་ནས་རྒྱལ་པོ་འོད་ལྡན་གླང་པོ་ཆེ་དམ་པ་དེ་ལ་ཞོན་ཏེ། གླང་པོ་འདུལ་མཁན་ཡང་གོང་དུ་ཞོན་ནས་རི་དྭགས་འཆོར་དུ་སོང་ངོ། །ཇི་ཙམ་ན་གླང་པོ་ཆེ་དེས། ནགས་ཀྱི་བལ་གླང་མོའི་དྲི་ཚོར་ནས། དེས་དྲི་དེའི་རྗེས་བཞིན་རྒྱུགས་སོ། །དེ་ནས་རྒྱལ་པོ་གླང་པོ་ཆེ་རླུང་ལྟར་མགྱོགས་པས་ཁྱེར་བ་དང་། གླང་པོ་ཆེ་འདུལ་མཁན་ལ་སྨྲས་པ། ཀྱེ་གླང་པོ་འདུལ་མཁན། །ནམ་མཁའ་འགུལ་བ་འདྲ་ཞིང་ཕྱོགས་ཀུན་མྱུར་དུ་འདུལ་བར་འགྲོ་བ་འདྲ། ས་ནི་མཐའ་དག་འཁོར་ལོ་བཞིན་འཁོར་ཤིང་རྣམས་མཁའ་ལ་འཁོར་བ་འདྲ། གླང་པོའི་དབང་པོ་གངས་རི་འགྲོ་བ་ལྟ་བུ་འདི་རྒྱུག་མཐོང་ནས་ནི། །རི་བོ་འདི་རྒྱུགས་སྙམ་ནས་རི་རྣམས་གྱ་ཚོམ་མྱུར་དུ་རྒྱུག་པ་འདྲ། །ཀྱེ་གླང་པོ་ཆེ་འདུལ་མཁན་གླང་པོ་ཆེའི་དབང་པོ་ཐུལ་ཅིག་།ཐུལ་ཅིག་།གླང་ཆེན་དབང་པོ་ཚར་གཅད་པར། །བཟང་པོ་རབ་ཏུ་འབད་པར་གྱིས། །གླང་ཆེན་གཉའ་རེངས་ཁྱེར་བ་ཡིས། །ཁོ་བོ་ཇིར་འགྱུར་གཏོལ་མེད་ཁྱེར། །གླང་པོ་ཆེ་འདུལ་བས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E2__DUL BA GZHI 2_Foundation of Vowed Morality, Part 2 (Vinaya Vastu 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":760,"text":"༄༅། །མཁྱེན་པ་ཉིད་ཅེས་བགྱི། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། ཇི་ཙམ་ཕྱི་དང་ནང་གི་ཆོས་ཇི་སྙེད་པ་ཙམ་ནི། ཐམས་ཅད་ཉན་ཐོས་དང་རང་སངས་རྒྱས་རྣམས་ཀྱི་ཤེས་ཏེ། ལམ་ཐམས་ཅད་དུ་ནི། མ་ཡིན་ནོ། །རབ་འབྱོར། གང་ཡང་འདི་སྐད་དུ་ཅིའི་ཕྱིར་ན། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་ལ་ལམ་གྱི་རྣམ་པ་ཤེས་པ་ཉིད་ཅེས་བྱ་ཞེས་ཟེར་བ་ནི། རབ་འབྱོར། ལམ་ཐམས་ཅད་བྱང་ཆུབ་སེམས་དཔའ་སེམས་དཔའ་ཆེན་པོས་བསྒྲུབ་པར་བྱ། ལམ་ཐམས་ཅད་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་པར་བྱ་སྟེ། ཉན་ཐོས་དང་རང་སངས་རྒྱས་ཀྱི་ལམ་གང་ཇི་སྙེད་པ་དང་། བྱང་ཆུབ་སེམས་དཔའི་ལམ་གང་ཇི་སྙེད་པ་དེ་དག་ཐམས་ཅད་ཡོངས་སུ་རྫོགས་པར་བྱ་བ་ཡིན་ལ། ལམ་དེ་དག་གིས་ཀྱང་ལམ་གྱི་བྱ་བ་བྱ་དགོས་ཏེ། ཡང་དག་པའི་མཐའ་མངོན་དུ་མི་བྱེད་པའི་ཕྱིར་རོ། །གསོལ་པ། བཅོམ་ལྡན་འདས། དེ་ལྟར་བྱང་ཆུབ་སེམས་དཔའ་སེམས་དཔའ་ཆེན་པོས་སངས་རྒྱས་ཀྱི་ལམ་ཡོངས་སུ་རྫོགས་པར་བགྱི་བར་འཚལ་ན། འོ་ན་ནི། དེས་ཡང་དག་པའི་མཐའ་ཡང་མངོན་དུ་བགྱི་བར་འགྱུར་རོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། སངས་རྒྱས་ཀྱི་ཞིང་ཡོངས་སུ་དག་པར་མ་བྱས་ལ། སེམས་ཅན་ཡོངས་སུ་སྨིན་པར་མ་བྱས་པར་བྱང་ཆུབ་སེམས་དཔའ་སེམས་དཔའ་ཆེན་པོ་དེས་ཡང","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E11INC_SHES RAB KYI PHA ROL TU PHYIN PA STONG PHRAG BRGYA PA 11_The Perfection of Wisdom in 100,000 Lines, Part 11 (Ṣatasāhasrikā Prajña Pāramitā 11).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":761,"text":"བཞིན་སྟོང་པ་ཉིད་དོ། །ཆོས་ཐམས་ཅད་སྟོང་པ་ཉིད་ཉིད་ཀྱང་ཆོས་ཀྱི་དབྱིངས་སོ། །ཆོས་ཀྱི་དབྱིངས་ཉིད་ཀྱང་ཆོས་ཐམས་ཅད་སྟོང་པ་ཉིད་དོ། །རང་གི་མཚན་ཉིད་སྟོང་པ་ཉིད་ཉིད་ཀྱང་ཆོས་ཀྱི་དབྱིངས་སོ། །ཆོས་ཀྱི་དབྱིངས་ཉིད་ཀྱང་རང་གི་མཚན་ཉིད་སྟོང་པ་ཉིད་དོ། །མི་དམིགས་པ་སྟོང་པ་ཉིད་ཉིད་ཀྱང་ཆོས་ཀྱི་དབྱིངས་སོ། །ཆོས་ཀྱི་དབྱིངས་ཉིད་ཀྱང་མི་དམིགས་པ་སྟོང་པ་ཉིད་དོ། ། དངོས་པོ་མེད་པ་སྟོང་པ་ཉིད་ཉིད་ཀྱང་ཆོས་ཀྱི་དབྱིངས་སོ། །ཆོས་ཀྱི་དབྱིངས་ཉིད་ཀྱང་དངོས་པོ་མེད་པ་སྟོང་པ་ཉིད་དོ། །ངོ་བོ་ཉིད་སྟོང་པ་ཉིད་ཉིད་ཀྱང་ཆོས་ཀྱི་དབྱིངས་སོ། །ཆོས་ཀྱི་དབྱིངས་ཉིད་ཀྱང་ངོ་བོ་ཉིད་སྟོང་པ་ཉིད་དོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་ཉིད་ཀྱང་ཆོས་ཀྱི་དབྱིངས་སོ། །ཆོས་ཀྱི་དབྱིངས་ཉིད་ཀྱང་དངོས་པོ་མེད་པའི་ངོ་བོ་ཉིད་སྟོང་པ་ཉིད་དོ། །དྲན་པ་ཉེ་བར་གཞག་པ་ཉིད་ཀྱང་ཆོས་ཀྱི་དབྱིངས་སོ། །ཆོས་ཀྱི་དབྱིངས་ཉིད་ཀྱང་དྲན་པ་ཉེ་བར་གཞག་པ་རྣམས་སོ། །ཡང་དག་པར་སྤོང་བ་ཉིད་ཀྱང་ཆོས་ཀྱི་དབྱིངས་སོ། །ཆོས་ཀྱི་དབྱིངས་ཉིད་ཀྱང་ཡང་དག་པར་སྤོང་བ་རྣམས་སོ། །རྫུ་འཕྲུལ་གྱི་རྐང་པ་ཉིད་ཀྱང་ཆོས་ཀྱི་དབྱིངས་སོ། །ཆོས་ཀྱི་དབྱིངས་ཉིད་ཀྱང་རྫུ་འཕྲུལ་གྱི་རྐང་པ་རྣམས་སོ། །དབང་པོ་ཉིད་ཀྱང་ཆོས་ཀྱི་དབྱིངས་སོ། །ཆོས་ཀྱི་དབྱིངས་ཉིད་ཀྱང་དབང་པོ་རྣམས་སོ། །སྟོབས་ཉིད་ཀྱང་ཆོས་ཀྱི་དབྱིངས་སོ། །ཆོས་ཀྱི་དབྱིངས་ཉིད་ཀྱང་སྟོབས་རྣམས་སོ། །བྱང་ཆུབ་ཀྱི་ཡན་ལག་ཉིད་ཀྱང་ཆོས་ཀྱི་དབྱིངས་སོ། །ཆོས་ཀྱི་དབྱིངས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E12INC_SHES RAB KYI PHA ROL TU PHYIN PA STONG PHRAG BRGYA PA 12_The Perfection of Wisdom in 100,000 Lines, Part 12 (Ṣatasāhasrikā Prajña Pāramitā 12).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":762,"text":"ཤེས་པ་ཉིད་སྐྱེ་བར་རུང་བ་ཉིད་དུ་བསྒྲུབ་པའི་ཕྱིར། དེ་བཞིན་གཤེགས་པའི་རང་བཞིན་གྱི་འོད་དག་གི་ས་ལྷ་ལ་སོགས་པའི་རྣམ་པར་སྨིན་པའི་འོད་མོག་མོག་པོར་མཛད་པ་ནི་ང་རྒྱལ་བཅོམ་པའི་རྒྱུད་ཁོ་ན་ལ་རྟོགས་པ་སྐྱེའོ་ཞེས་བྱ་བར་ཤེས་པར་བྱ་བའི་ཕྱིར་མཛད་དེ། དེའི་ཕྱིར་ཚིག་ཟུར་གྱིས་རྟེན་བརྗོད་པ་ཡིན་ནོ། །དེ་ཡང་བྱང་ཆུབ་ཏུ་སེམས་བསྐྱེད་པ་ཁོ་ན་ཡིན་པས་ཡུལ་སོ་སོར་ངེས་པ་ཡིན་ནོ། །ཐེག་པ་གསུམ་རྣམ་པར་བཞག་པ་ནི་དགོངས་པ་ཅན་ཡིན་གྱི། མཚན་ཉིད་པ་ནི་མ་ཡིན་ནོ་ཞེས་ལུགས་ལས་འབྱུང་བས་སྐྱེ་བོ་ཐམས་ཅད་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་མཐར་ཐུག་པ་ཅན་ཡིན་ཏེ། དེའི་ཕྱིར་འདོད་ཆགས་དང་བྲལ་བ་དང་། ཅིག་ཤོས་ཀྱི་རྣལ་འབྱོར་པས་ཀྱང་སངས་རྒྱས་ཉིད་ཐོབ་པར་བྱ་བའི་ཕྱིར་ལམ་ཤེས་པ་ཉིད་བསྒོམ་པར་བྱ་བ་ཡིན་པས་ཁྱབ་པ་ཡིན་ནོ། །བྱང་ཆུབ་སེམས་བསྐྱེད་པ་ནི་འཁོར་བ་ཇི་སྲིད་པར་སེམས་ཅན་གྱི་དོན་བྱེད་པར་ཞུགས་པ་ཉིད་ཀྱིས་ཉོན་མོངས་པ་རྣམ་པ་ཐམས་ཅད་དུ་སྤངས་པ་མ་ཡིན་པ་ཞེས་བྱ་བ་ནི་རང་བཞིན་ཡིན་ནོ། །དེའི་འོག་ཏུ་དེ་ལྟ་བུའི་རང་བཞིན་ཅན་གྱི་ལས་ནི་ཡང་དག་པའི་མཐའ་མངོན་དུ་མི་བྱེད་པ་དང་ཤེས་རབ་དང་ཐབས་ལ་མཁས་པས་སེམས་ཅན་ཡོངས་སུ་མ་བསྡུས་པ་ཡོངས་སུ་སྡུད་པ་ལ་སོགས་པ་ཡིན་པས་བྱེད་པ་ཡིན་ནོ། །དེ་ལྟར་རྟེན་ལ་སོགས་པ་བརྗོད་ནས་ལམ་ཤེས་པ་ཉིད་ཀྱི་སྐབས་སུ་ལམ་ཐམས་ཅད་རྫོགས་པར་བྱ་དགོས་པས། ཉན་ཐོས་ཀྱི་ལམ། ལམ་ཤེས་ཉིད་ཀྱི་ཚུལ་ལ་ནི། །འཕགས་པའི་བདེན་པ་བཞི་དག་གི། །རྣམ་པ་མི་དམིགས་སྒོ་ནས་ནི། །ཉན་ཐོས་ལམ་འདི་ཤེས་པར་བྱ། །ཞེས་བྱ་བ་གསུངས་ཏེ། དེ་ལ་སྡུག་བསྔལ་གྱི་བདེན་པའི་གོ་རིམས་བཞིན་དུ། མི་རྟག་པ་དང་། སྡུག་བསྔལ་བ་དང་། སྟོང་པ་དང་། བདག་མེད་པ་སྟེ། དེ་དག་གི་མཚན་ཉིད་ཞི་བའི་རྣམ་པ་བཞི་དག་དང་། ཀུན་འབྱུང་བའི་བདེན་པའི་རྒྱུ་དང་། ཀུན་འབྱུང་བ་དང་། རབ་ཏུ་སྐྱེ་བ་དང་། རྐྱེན་གྱི་ངོ་བོ་ཉིད་དང་། ནད་དང་། འབྲས་དང་། ཟུག་རྔུ་དང་། སྡིག་པའི་རྣམ་པ་རྣམས་དང་། ཡིད་འབྱུང་བ་དང་། འདོད་ཆགས་དང་བྲལ་བར་བྱ་བ་དང་། འགོག","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3793E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":763,"text":"བའོ༑ ༑འདི་ནི། སྟོན་པས་བསྟན་པའོ། །སྙམ་དུ་ཤེས་པར་བྱ་སྟེ། བཅང་བར་བྱའོ། །གཞན་ཡང་དགེ་སློང་ཞིག་འོངས་ནས་དེ་འདི་སྐད་དུ་སྨྲ་སྟེ། གནས་འདི་ཞེས་བྱ་བ་ན་དགེ་སློང་ཆེན་པོའི་དགེ་འདུན་དག་ཅིག་གནས་བརྟན་དང་བཅས། སོ་སོར་ཐར་པ་དང་བཅས་ཤིང་འཁོད་པའི་དགེ་སློང་གི་དགེ་འདུན་དེ་དག་ལས་བདག་གིས་མངོན་སུམ་དུ་ཐོས་ནས་མངོན་སུམ་དུ་བླངས་པ་ཞེས་བྱ་བ་ནས་སྔ་མ་བཞིན་དུ་སྟེ། དེ་སྐད་སྨྲ་བ་དེ་ལ་དེས་འདི་སྐད་སྨྲ་སྟེ། ཚེ་དང་ལྡན་པ། དེ་ལྟར་ཆོས་འདི་ནི། དགེ་སློང་གི་དགེ་འདུན་དེས་ཆོས་སུ་འདུ་ཤེས། འདུལ་བར་འདུ་ཤེས་ཏེ་ཆོས་དང་འདུལ་བར་སྨྲས་པ་ལས། ཚེ་དང་ལྡན་པས་ཀྱང་ཆོས་འདི་བཞིན་དུ་ལེགས་པར་བླངས་སོ། །ཞེས་བྱ་བ་ནས་སྔ་མ་བཞིན་དུ་བཅང་བར་བྱའོ། །གཞན་ཡང་དགེ་སློང་ཞིག་འོངས་ནས་དེས་འདི་སྐད་དུ་སྨྲས་ཏེ། གནས་འདི་ཞེས་བྱ་བ་ན་མདོ་སྡེ་འཛིན་པ། འདུལ་བ་འཛིན་པ། མ་ལྟ་བུ་འཛིན་པའི་དགེ་སློང་རབ་ཏུ་མང་བ་དག་ཅིག་འཁོད་པའི་དགེ་སློང་དེ་དག་ལས་བདག་གིས་མངོན་སུམ་དུ་ཐོས་ནས་མངོན་སུམ་དུ་བླངས་པ་ནི། འདི་ལྟ་སྟེ། ཆོས་འདི་ཞེས་བྱ་བ་ནས་སྔ་མ་བཞིན་དུ་དེ་སྐད་སྨྲ་བ་ལ། དེས་འདི་སྐད་དུ་སྨྲ་བར་བྱ་སྟེ། ཚེ་དང་ལྡན་པ༑ དེ་ལྟར་ཆོས་འདི་ནི། དགེ་སློང་དག་གིས་ཆོས་སུ་འདུ་ཤེས། འདུལ་བར་འདུ་ཤེས་ཏེ་ཆོས་དང་། འདུལ་བར་སྨྲས་པ་ལས། ཚེ་དང་ལྡན་པས་ཀྱང་དེ་ལྟ་བུའི་ཆོས་དགེ་བར་བླངས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00007EB2__DUL BA GZHUNG DAM PA 2_The Perfect Classic on Vowed Morality, Part 2 (Vinaya Uttara Grantha B, 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":764,"text":"༄༅། །འགྱུར་བ་ཡིན། སྔར་གྱི་དོན་དྲན་པ་དང་མཐོང་བ་ལས་གསལ་བ་དང་ཅིག་ཤོས་ཀྱི་རྣམ་པ་ཅན་གྱི་གསལ་བ་ལས་ཐ་དད་པ་གཞན་ཅི་མཚུངས་པའི་རྣམ་པ་ཅན་གྱི་རྟོགས་པའི་རྒྱུ་མཚན་སྤྱི་ཡིན་ནོ་ཞེས་གང་བརྗོད་པ། དོན་བྱ་བ་གཅིག་པས་བྱས་པ་འམ། དེའི་རྣམ་པ་གཅིག་བྱས་པས་མཚུངས་པའི་རྟོག་པར་འགྱུར་གྱི་སྤྱིའི་རང་བཞིན་གྱིས་བྱས་པ་ནི་མ་ཡིན་ཏེ། བྲམ་ཟེ་ཉིད་ལ་སོགས་པར་མཚུངས་པ་བཞིན་ནོ། །གལ་ཏེ་བྲམ་ཟེ་ཉིད་ལ་སོགས་པའི་རིགས་མེད་ན་ཅི་ལྟར་བསོད་ནམས་དང་སྡིག་པ་རྣམ་པར་གནས་ཤེ་ན། རིགས་ཡོད་ཀྱང་ཅི་ལྟར་རིགས་ནི་གསད་པ་མ་ཡིན་ལ་ཆང་འཐུང་བ་ཡང་མ་ཡིན་ནོ། །སྡིག་པ་དང་བསོད་ནམས་ནི་ལུང་ལས་གཞན་པའི་ཚད་མ་ཡོད་པ་མ་ཡིན་ནོ་ལུང་དེ་ཉིད་ཇི་ལྟར་རྟོགས་ཏེ། རིགས་མེད་པར་ནི་བྲམ་ཟེ་གསད་པར་མི་བྱའོ་ཞེས་བྱ་བར་རྟོགས་པར་ནུས་པ་མ་ཡིན་ཏེ། གསལ་བར་སོ་སོར་རྟོགས་པར་མི་སྲིད་པའི་ཕྱིར་རོ་ཞེ་ན། ཉེ་བར་བསྟན་པའི་མ་མཚུངས་པའི་རྣམ་པ་ལས་འཛིན་པ་ཡིན་པའི་ཕྱིར་སྐྱོན་མེད་དོ། །མཚུངས་པའི་རྣམ་པར་འཛིན་པ་ཡང་ཐོག་མ་མེད་པའི་བག་ཆགས་ཀྱི་ཉེ་བར་བསྟན་པ་ལས་ཡིན་གྱི། འདིར་དེ་ལས་གཞན་པའི་ཚད་མས་གྲུབ་པ་ནི་མེད་དོ། །གཞན་ཡང་། མཚུངས་པའི་རྟོགས་པས་གསལ་བ་ལས། །ཐ་དད་པ་ཡི་ལུས་རིག་གམ། །འོན་ཏེ་གཞན་ཡིན་གཞན་དུ་ནི། །རྣམ་པར་དཔྱོད་ཅེས་ཤེས་པར་བྱ། །ཁྱད་པར་ལས་ནི་ཐ་དད་པའི། །བདག་ཉིད་རིགས་པས་གྲུབ་ལྡན་མིན། །དེ་ལས་གཞན་དུ་རིགས་པ་ལ། །གཞལ་བྱ་ཡོད་པ་ཉིད་ཡོད་མིན། །གལ་ཏེ་མཚུངས་པའི་རྟོགས་པ་ཐ་དད་པའི་རྣམ་པ་དང་འབྲེལ་པ་ཡིན་ན། དེ་དེ་ལྟར་མ་གྲུབ་པའི་ཕྱིར་དེ་ལས་སྤྱི་ཅི་ལྟར་འགྲུབ། འོན་ཏེ་རྟོགས་པ་ཙམ་ཡིན་ན། དེའི་ཚེ་སྤྱི་མི་འགྲུབ་པོ། །རྟོགས་པ་ཙམ་གྱིས་ནི་དོན་གྱི་ཁྱད་པར་འགྲུབ་པ་མ་ཡིན་ནོ། །གང་གི་རྣམ་པར་རྟོག་པ་དེ་ཉིད་དེས་འགྲུབ་པར་འགྱུར་གྱི། གཞན་དུ་ནི་ཧ་ཅང་ཐལ་བར་འགྱུར་རོ། །གལ་ཏེ་སྤྱི་ནི་ཐ་དད་པ་དང་ཐ་དད་པ་མེད་པ་ཡིན་ནོ་ཞེ་ན། ཕན་ཚུན་འགལ་བའི་ཕྱིར་རོ། །འདི་ལྟར། ཐ་དད་ལས་གཞན་ཐ་མི་དད། །དེ་ཡང་ཅི་ལྟར་ཐ་དད་འགྱུར། །ཐ་དད་སྣང་ནི་ཐ་དད་དེ། །ཡང་ཐ་དད་མིན་ཅི་ལྟར་འགྱུར། །གལ་ཏེ་ཚུལ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4221.2E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":765,"text":"༄༅། །འདི་འབའ་ཞིག་ཏུ་མ་ཟད་དེ། ཇི་ལྟར་འདས་པའི་དུས་ན་ཡང་། །ངའི་ཚིག་ཉན་པ་གང་ཡིན་པ་དེ་དག་ནི་འཇིགས་པ་ཆེན་པོ་ལས་ཐར་ལ། ལྷ་སྦྱིན་གྱི་ཚིག་ཉན་པ་གང་ཡིན་པ་དེ་དག་ནི་ཚུལ་མ་ཡིན་པས་མ་རུང་བར་གྱུར་པ་དེ་ཉོན་ཅིག་།དགེ་སློང་དག་སྔོན་བྱུང་བ་རི་བོར་ཞིག་དང་ཉེ་བ་མེ་ཏོག་དང་། འབྲས་བུ་དང་། ཆུ་ཕུན་སུམ་ཚོགས་པ་ན་སྤྲེའུ་ཡི་ཚོགས་ཀྱི་དཔོན་པོ་གཉིས་ཤིག་གནས་ཏེ། རེ་རེ་ལ་ཡང་འཁོར་ལྔ་བརྒྱ་ལྔ་བརྒྱ་ཡོད་དོ། །དེ་ན་ཚོགས་ཀྱི་དཔོན་པོ་ཅིག་ཤོས་གཉིད་ལོག་པའི་རྨི་ལམ་ན་བདག་གསོན་པ་ཉིད་དུ་འཁོར་ལྔ་བརྒྱ་དང་ཟངས་སུ་བཅུག་པར་མཐོང་ངོ། །མཐོང་ནས་ཀྱང་སྐྲག་སྡངས་བྲེད་དེ་སྐྱི་བུང་ཞེས་བྱེད་ནས། ནམ་དོ་མནངས་ཏེ་ནངས་པ་དང་། སྤྲེའུ་རྣམས་བསགས་ཏེ་རྨི་ལམ་བཟླས་པར་བརྩམས་པ། ཤེས་ལྡན་དག་།མདང་སུམ་ངས་རྨི་ལམ་ངན་པ་ཞིག་མཐོང་གིས་གནས་འདི་ནས་འདིར་འདོང་ངོ། །སྤྲེའུ་རྣམས་ཀྱིས་སྨྲས་པ། དེ་བཞིན་དུ་བགྱིས་ཏེ་འབྲོས་པར་བགྱིའོ། །བྱང་ཆུབ་སེམས་དཔའ་རྣམས་ནི་རྨི་ལམ་རྣོ་བ་ཡིན་པས། བདག་ཉིད་ཆེན་པོ་དེས་ཚོགས་ཀྱི་དཔོན་པོ་ཅིག་ཤོས་ལ་སྨྲས་པ། བདག་གིས་རྨི་ལམ་འདི་འདྲ་བ་རྨིས་ནས་འདོང་ན། གཞན་དུ་འདོང་ངམ། དེ་ཡི་དམ་ཆེས་ནས་སྨྲས་པ། ཅི་རྨི་ལམ་དུ་རྨིས་སོ་ཅོག་བདེན་པར་འགྱུར","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E4INC__DUL BA GZHI 4_Foundation of Vowed Morality, Part 4 (Vinaya Vastu 4).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":766,"text":"སྟེ་འོན་ཀྱང་པདམའི་གནས་སུ་ཨུཏྤལ་སྔོན་དམར་རོ། །གོས་དཀར་མོ་ནི་སྣང་བ་མཐའ་ཡས་དང་མཚུངས་པའོ། །སྒྲོལ་མ་ནི་དོན་ཡོད་གྲུབ་པ་ལྟ་བུ་སྣ་ཚོགས་རྡོ་རྗེ་དང་འཁོར་ལོ་དང་ཨུཏྤལ་སྡོ་སེར་དང་དྲིལ་བུ་དང་ནོར་བུ་རིན་པོ་ཆེ་དང་རལ་གྲི་འཛིན་པའོ། །རིམ་པ་གཉིས་པར་མེའི་མཚམས་སུ་གཟུགས་རྡོ་རྗེ་མ་སྤྱན་མ་ལྟ་བུ་སྟེ་འོན་ཀྱང་དང་པོའི་ཕྱག་དག་གིས་མེ་ལོང་དམར་པོ་འཛིན་པའོ། །བདེན་བྲལ་དུ་སྒྲ་རྡོ་རྗེ་མ་སེར་མོ་ཞལ་སེར་པོ་དང་ནག་པོ་དང་དཀར་པོ་དང་ལྡན་པ་རྩ་བའི་ཕྱག་གཉིས་ཀྱིས་པི་ཝང་སྔོན་མོ་བསྒྲིང་བའོ། །ཕྱག་ལྷག་མ་དག་གིས་རྡོ་རྗེ་དང་ཨུཏྤལ་སྔོན་མོ་དང་རིན་པོ་ཆེ་དང་རལ་གྲི་འཛིན་པའོ༑ །རླུང་དུ་དྲི་རྡོ་རྗེ་མ་ནི་གོས་དཀར་མོ་ལྟ་བུ་རྩ་བའི་ཕྱག་གཉིས་ཀྱིས་དྲིའི་དུང་ཆོས་སེར་པོ་འཛིན་པའོ། །དབང་ལྡན་དུ་རོ་རྡོ་རྗེ་མ་ལྗང་གུ་ཞལ་ལྗང་གུ་དང་ནག་པོ་དང་དཀར་པོ་ཕྱག་དང་པོ་གཉིས་རོའི་སྣོད་དམར་པོ་འཛིན་པའོ། །ལྷག་མ་རྣམས་ཀྱིས་རྡོ་རྗེ་དང་འཁོར་ལོ་དང་རིན་པོ་ཆེ་དང་རལ་གྲི་འཛིན་པའོ༑ །རིམ་པ་གསུམ་པའི་ཤར་གྱི་སྣམ་བུ་ལ་བྱམས་པ་དང་སའི་སྙིང་པོའོ། །ལྷོའི་སྣམ་བུ་ལ་ཕྱག་ན་རྡོ་རྗེ་དང་ནམ་མཁའི་སྙིང་པོའོ། །ནུབ་ཀྱི་སྣམ་བུ་ལ་སྤྱན་རས་གཟིགས་དང་འཇམ་པའི་དབྱངས་སོ། །བྱང་དུ་སྒྲིབ་པ་ཐམས་ཅད་རྣམ་པར་སེལ་བ་དང་ཀུན་དུ་བཟང་པོའོ། །བརྒྱད་པོ་འདི་དག་ནི་རང་གི་རིགས་ཀྱི་བདག་པོ་དང་མཚུངས་པ་སྟེ། འོན་ཀྱང་བྱམས་པ་ནི་རྩ་བའི་ཕྱག་གིས་འཁོར་ལོས་མཚན་པའི་ཡལ་ག་དང་བཅས་པའི་ཀླུ་ཤིང་གི་མེ་ཏོག་འཛིན་པའོ། །ཤར་ལ་སོགས་པའི་སྒོ་དང་མེ་ལ་སོགས་པའི་མཚམས་དང་སྟེང་དང་འོག་ཏུ་གོ་རིམས་བཞིན་དུ་ཁྲོ་བོ་བཅུའོ། །དེ་ལ་གཤིན་རྗེ་གཤེད་ནི་ནག་པོ་ནག་པོ་དང་དཀར་པོ་དང་དམར་པོ་རྡོ་རྗེའི་ཐོབ་དང་འཁོར་ལོ་དང་རྡོ་རྗེ་དང་ཐུགས་ཀར་ཞགས་པ་དང་བཅས་པའི་སྡིགས་མཛུབ་དང་དྲིལ་བུ་དང་དགྲ་སྟྭ་འཛིན་པའོ། །ཤེས་རབ་མཐར་བྱེད་ནི་དཀར་པོ་ཞལ་དཀར་པོ་དང་ནག་པོ་དང་དམར་པོ། རྡོ་རྗེ་དང་རྡོ་རྗེས་མཚན་པའི་དབྱུག་པ་དཀར་པོ་དང་། རལ་གྲི་དང་ཐུགས་ཀར་ཞགས་པ་དང་བཅས་པའི་སྡིགས་མཛུབ་དང་དྲིལ་བུ་དང་དགྲ་སྟ་འཛིན་པའོ། །པདམ་མཐར་བྱེད་ནི་དམར་པོ་ཞལ་དམར་པོ་དང་ནག་པོ་དང","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD3141E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":767,"text":"ཇི་ལྟར་སྤྱོད་ཅིང་ཇི་ལྟ་ཇི་ལྟར་གནས་ན་ཉེས་པ་འབྱུང་བར་མི་འགྱུར་བ་དེ་ལྟ་དེ་ལྟར་སྤྱོད་ཅིང་དེ་ལྟ་དེ་ལྟར་གནས་ཀྱང་ཅི་མ་རུང་སྙམ་དུ་རབ་ཏུ་སྒྲིམ་པར་བྱེད་པ་དེ་ནི་བྱང་ཆུབ་སེམས་དཔའི་སྔ་ནས་བྱ་བའི་བག་ཡོད་པའོ། །དེ་སྔ་ནས་བྱ་བའི་བག་ཡོད་པ་དེ་ཉིད་ལ་བརྟེན་ནས་ཇི་ལྟ་ཇི་ལྟར་སྤྱོད་ཅིང་ཇི་ལྟ་ཇི་ལྟར་གནས་ན་ཉེས་པ་འབྱུང་བར་མི་འགྱུར་བ་དེ་ལྟ་དེ་ལྟར་སྤྱོད་ཅིང་དེ་ལྟ་དེ་ལྟར་གནས་པ་དེ་ནི་དེའི་ལྷན་ཅིག་རྗེས་སུ་སྤྱོད་པའི་བག་ཡོད་པའོ། །བྱང་ཆུབ་སེམས་དཔའ་སྡོམ་པའི་ཚུལ་ཁྲིམས་ལ་གནས་པ་ནི་དགེ་བ་མི་སྤྱོམས་ཤིང་སྡིག་པ་རྣམ་པར་འབྱེད་པ་དང་། འདོད་པ་ཆུང་བ་དང་། ཆོག་ཤེས་པ་དང་། སྡུག་བསྔལ་ལ་ཇི་མི་སྙམ་པ་དང་། ཡོངས་སུ་གདུང་བ་མེད་པའི་རང་བཞིན་ཅན་དང་། རྒོད་པ་མེད་པ་དང་། ཡེང་ཡེང་པོ་མ་ཡིན་པ་དང་། སྤྱོད་ལམ་རབ་ཏུ་ཞི་བ་དང་། ཚུལ་འཆོས་པ་ལ་སོགས་པ་ལོག་པར་འཚོ་བར་བྱད་པའི་ཆོས་ཐམས་ཅད་རྣམ་པར་སྤངས་པ་སྟེ། ཡན་ལག་བཅུ་པོ་དེ་དག་དང་ལྡན་པའི་བྱང་ཆུབ་སེམས་དཔའ་སྡོམ་པའི་ཚུལ་ཁྲིམས་ལ་གནས་པ་འདི་ལྟ་སྟེ། འདས་པའི་འདོད་པ་རྣམས་ལ་མི་ལྟ་བ་དང་། མ་འོངས་པ་རྣམས་ལ་མངོན་པར་དགའ་བ་མེད་པ་དང་། ད་ལྟར་བྱུང་བ་རྣམས་ལ་ལྷག་པར་ཞེན་པ་མེད་པ་དང་། རབ་ཏུ་དབེན་པ་ན་གནས་པར་མངོན་པར་དགའ་བ་དང་། ངག་དང་རྟོགས་པ་ཡོངས་སུ་དག་པར་བྱེད་པ་དང་། བདག་ཉིད་ལ་ཁྱད་དུ་མི་གསོད་པ་དང་། དེས་པ་དང་། བཟོད་པ་དང་། བག་ཡོད་པ་དང་། ཆོ་ག་དང་། འཚོ་བ་རྣམ་པར་དག་པའི་ཕྱིར་ལེགས་པར་གདམས་པའི་ཚུལ་ཁྲིམས་ཅན་ཡིན་ནོ། །ཡང་བྱང་ཆུབ་སེམས་དཔའ་དགེ་བ་ཆོས་སྡུད་པའི་ཚུལ་ཁྲིམས་ལ་གནས་པ་ནི་ལུས་དང་ལོངས་སྤྱོད་ལ་ལྟ་བ་བྱུང་བ་ཆུང་ངུ་ཡང་དང་དུ་ལེན་པར་མི་བྱེད་ན་མང་པོ་ལྟ་ཅི་སྨོས། འཆལ་བའི་ཚུལ་ཁྲིམས་ཀྱི་གཞིར་གྱུར་པ་ཉོན་མོངས་པ་དང་། ཉེ་བའི་ཉོན་མོངས་པ་ཁྲོ་བ་དང་། ཁོན་དུ་འཛིན་པ་ལ་སོགས་པ་བྱུང་བ་ཐམས་ཅད་དང་དུ་ལེན་པར་མི་བྱེད་དོ། །གཞན་དག་ལ་ཀུན་ནས་མནར་སེམས་དང་། ཁོང་ཁྲོ་བ་དང་། འཁོན་པའི་སེམས་བྱུང་བ་དང་དུ་ལེན་པར་མི་བྱེད་དོ། །སྙོམ་ལས་དང་ལེ་ལོ་སྐྱེས་པ་དང་དུ་ལེན་པར་མི་བྱེད་དོ། །སྙོམས་པར་འཇུག་པའི་རོ་མྱོང་བ་དང་། སྙོམས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4037E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":768,"text":"༄༅། །བ་དེ་ནི། འོད་སྲུང་། ཚུལ་ཁྲིམས་འཆལ་པ་ཚུལ་ཁྲིམས་དང་ལྡན་པ་ལྟར་བཅོས་པ་གསུམ་པའོ། །འོད་སྲུང་། གཞན་ཡང་འདི་ལ་དགེ་སློང་ཁ་ཅིག་སྦྱངས་པའི་ཡོན་ཏན་བཅུ་གཉིས་ཡང་དག་པར་བླངས་ཀྱང་དམིགས་པར་ལྟ་བ་ཡིན་ཏེ། ངར་འཛིན་པ་དང་། ང་ཡིར་འཛིན་པ་ལ་གནས་པ་དེ་ནི། འོད་སྲུང་། ཚུལ་ཁྲིམས་འཆལ་པ་ཚུལ་ཁྲིམས་དང་ལྡན་པ་ལྟར་བཅོས་པ་བཞི་པ་སྟེ། འོད་སྲུང་། བཞི་པོ་དེ་དག་ནི་ཚུལ་ཁྲིམས་འཆལ་པ་ཚུལ་ཁྲིམས་དང་ལྡན་པ་ལྟར་བཅོས་པ་ཡིན་ནོ། །འོད་སྲུང་། ཚུལ་ཁྲིམས་ཞེས་བྱ་བ་ནི་གང་ལ་བདག་མེད་པ་དང་། བདག་གི་བ་མེད་པ་དང་། བྱ་བ་མེད་པ་དང་། མི་བྱ་བ་ཡང་མེད་པ་དང་། བྱེད་པ་མེད་པ་དང་། བྱེད་པ་མེད་པ་ཡང་མ་ཡིན་པ་དང་། རྒྱུ་བ་མ་ཡིན་པ་དང་། མི་རྒྱུ་བ་ཡང་མ་ཡིན་པ་དང་། རབ་ཏུ་སྤྱོད་པ་མེད་པ་དང་། རབ་ཏུ་སྤྱོད་པ་མེད་པ་ཡང་མ་ཡིན་པ་དང་། མིང་མེད་པ་དང་། གཟུགས་མེད་པ་དང་། མཚན་མ་མེད་པ་དང་། མཚན་མ་མེད་པ་ཡང་མ་ཡིན་པ་དང་། རབ་ཏུ་ཞི་བ་མ་ཡིན་པ་དང་། རབ་ཏུ་མ་ཞི་བ་ཡང་མ་ཡིན་པ་དང་། འཛིན་པ་མེད་པ་དང་། འདོར་བ་མེད་པ་དང་། གཟུང་བ་མེད་པ་དང་། གཟུང་བ་མེད་པ་ཡང་མ་ཡིན་པ་དང་། སེམས་ཅན་མེད་པ་དང་། སེམས་ཅན་དུ་འདོགས་པ་མེད་པ་དང་། ཚིག་མེད་པ་དང་། ཚིག་ཏུ་འདོགས་པ་མེད་པ་དང་། སེམས་མེད་པ་དང་། སེམས་སུ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.c (dkon brtsegs)\/KL00087E__PHAGS PA _OD SRUNG GI LE_U ZHES BYA BA THEG PA CHEN PO_I MDO_An Exalted Sutra of the Greater Way entitled _The Account of Kashyapa_ (Ārya Kāśyapa Parivarta Nāma Mahāyāna Sūtra).txt","subfolder":"A.i.2.c (dkon brtsegs)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":769,"text":"བ་ཞིག་ཡོད་པར་གྱུར་ཏོ། །འདོད་ཆགས་མ་བྲལ་བས་ནི་དེ་ཡི་ལུས། །ཇི་སྲིད་མཐོང་བར་གྱུར་པ་དེ་སྲིད་དུ། །དེ་ཡི་གཟུགས་དང་ཡོན་ཏན་རྣམས་ལ་ཆགས། །དེ་ཡི་ལྟ་བ་བཟློག་པར་ཡོང་མི་ནུས། །དེ་བས་ན་གཉེན་རྣམས་ཀྱིས་ཀྱང་། དེའི་མིང་མྱོས་བྱེད་མ་ཞེས་བཏགས་སོ། ། དེ་ནས་དེའི་ཕས་རྒྱལ་པོ་ལ་གསོལ་པ། ལྷ་ཁྱེད་ཀྱི་ཡུལ་དུ་བུད་མེད་རིན་པོ་ཆེ་ཞིག་བྱུང་བར་གྱུར་ན། ཕྱག་ཏུ་བཞེས་སམ་མི་བཞེས་པ་ལྷ་ཉིད་མཁྱེན་ཏོ་ཞེས་གསོལ་ཏོ། །དེ་ནས་རྒྱལ་པོ་དེས་བུད་མེད་ཀྱིས་མཚན་ཉིད་ལ་མཁས་པའི་བྲམ་ཟེ་རྣམས་ལ་འདི་ཅི་ལ་འོས་པ་ཡིན་ནམ་མ་ཡིན་ཁྱེད་ཀྱིས་ལྟོས་ཤིག་ཅེས་བཀའ་སྩལ་ཏོ། །དེ་ནས་བུ་མོ་དེའི་ཕས་བྲམ་ཟེ་དེ་དག་རང་གྱི་ཁྱིམ་དུ་ཕྱིན་ནས་མྱོས་བྱེད་མ་ལ། བཟང་མོ་ཁྱོད་རང་གིས་བྲམ་ཟེ་རྣམས་ལ་ཁ་ཟས་དྲངས་ཤིག་ཅེས་སྨྲས་པ་དང་། བུ་མོ་དེས་དེ་བཞིན་དུ་བགྱིའོ་ཞེས་མཉན་ནས། བྲམ་ཟེ་རྣམས་ལ་གོ་རིམས་བཞིན་དུ་ཁ་ཟས་དྲངས་སོ། །དེ་ནས་བྲམ་ཟེ་དེ་དག་དེའི་གདོང་དུ་མིག་མི་འཛུམས་པར་ལྟ། འདོད་ཆགས་ཀྱིས་ནི་བརྟེན་པ་ཉམས་པར་གྱུར། །མིག་དང་ཡིད་ལ་དབང་ཡང་མེད་པར་གྱུར། །འདོད་པས་མྱོས་ནས་འདུ་ཤེས་ཉམས་པར་གྱུར། །གང་གི་ཚེ་བརྟན་ཅིང་མི་གཡོ་བར་འཁོད་པར་ཡང་གནས་མ་ནུས་པར་གྱུར་པ་དེའི་ཚེ། ཁ་ཟས་བཟའ་བ་ལྟ་ག་ལ་ནུས་ཏེ། དེ་ནས་ཁྱིམ་བདག་དེས་རང་གི་བུ་མོ་དེ་དག་གི་མིག་ལམ་དུ་མི་སྣང་བར་བྱས་ཏེ། བདག་ཉིད་ཀྱིས་བྲམ་ཟེ་རྣམས་ལ་ཁ་ཟས་བྱིན་ཏེ་སླར་གྱིས་སོ། །དེ་ནས་དེ་དག་གིས་བསམས་པ། འདི་ནི་བཅོས་མའི་གཟུགས་ཡིན་ནོ། །བུ་མོ་འདིའི་གཟུགས་བྱད་ནི་ཡིད་འཕྲོག་པར་བྱེད་པ་ཞིག་གོ་།འདི་ནི་རྒྱལ་པོས་གཟིགས་པར་བྱ་བ་ཡང་མི་རིགས་ན། བཙུན་མོ་འབུལ་དུ་ལྟ་ག་ལ་རུང་། འདི་བྱད་བཞིན་བཟང་ཆེས་པས་གདོང་མི་ཟ་བར་རྒྱལ་པོ་དེ་སེམས་མྱོས་ནས་ཆོས་དང་སྲིད་ཀྱི་དོན་བསྒྲུབ་པ་ལ་གཡེལ་བར་འགྱུར་ཞིང་། རྒྱལ་པོའི་དོན་བསྒྲུབ་རྒྱུ་དུས་ལས་ཡོལ་བས་འབངས་རྣམས་ལ་ཕན་པ་དང་། བདེ་བའི་ལམ་ཆད་དེ་འདིས་ཕུང་བར་འགྱུར་རོ། །འདི་ནི་མཐོང་བར་གྱུར་པ་ཙམ་གྱིས་ཀྱང་། །དྲང་སོང་རྣམས་ལའང་དངོས་གྲུབ་གེགས་གྱུར་ན། །","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.9 (SKYES RABS)\/TD04150_SKYES PA_I RABS KYI RGYUD (Jātaka Mālā).txt","subfolder":"A.ii.9 (SKYES RABS)","origin":"Allochthonous","scripture_category":"non-scripture","reference":"Jātaka tales"},"SCCT_class":"NSCR"}
{"id":770,"text":"དུའང་འགྲོ་བ་མེད། གར་ཡང་གནས་པར་འགྱུར་བ་མེད་དོ། །ལུས་ཀྱི་རྣམ་པར་ཤེས་པའི་མཚན་ཉིད་ནི་གང་ནས་ཀྱང་འོང་བ་མེད། གང་དུའང་འགྲོ་བ་མེད། གར་ཡང་གནས་པར་འགྱུར་བ་མེད་དོ། །ཡིད་ཀྱི་རྣམ་པར་ཤེས་པ་ནི་གང་ནས་ཀྱང་འོང་བ་མེད། གང་དུའང་འགྲོ་བ་མེད། གར་ཡང་གནས་པར་འགྱུར་བ་མེད་དེ། དེ་ཅིའི་ཕྱིར་ཞེ་ན། རབ་འབྱོར། ཡིད་ཀྱི་རྣམ་པར་ཤེས་པའི་རང་བཞིན་ནི་གང་ནས་ཀྱང་འོང་བ་མེད། གང་དུའང་འགྲོ་བ་མེད། གར་ཡང་གནས་པར་འགྱུར་བ་མེད་དོ། །ཡིད་ཀྱི་རྣམ་པར་ཤེས་པའི་དེ་བཞིན་ཉིད་ནི་གང་ནས་ཀྱང་འོང་བ་མེད། གང་དུའང་འགྲོ་བ་མེད། གར་ཡང་གནས་པར་འགྱུར་བ་མེད་དོ། །ཡིད་ཀྱི་རྣམ་པར་ཤེས་པའི་ངོ་བོ་ཉིད་ནི་གང་ནས་ཀྱང་འོང་བ་མེད། གང་དུའང་འགྲོ་བ་མེད། གར་ཡང་གནས་པར་འགྱུར་བ་མེད་དོ། །ཡིད་ཀྱི་རྣམ་པར་ཤེས་པའི་མཚན་ཉིད་ནི་གང་ནས་ཀྱང་འོང་བ་མེད། གང་དུའང་འགྲོ་བ་མེད། གར་ཡང་གནས་པར་འགྱུར་བ་མེད་དོ། །མིག་གི་འདུས་ཏེ་རེག་པ་ནི་གང་ནས་ཀྱང་འོང་བ་མེད། གང་དུའང་འགྲོ་བ་མེད། གར་ཡང་གནས་པར་འགྱུར་བ་མེད་དེ། དེ་ཅིའི་ཕྱིར་ཞེ་ན། རབ་འབྱོར། མིག་གི་འདུས་ཏེ་རེག་པའི་རང་བཞིན་ནི་གང་ནས་ཀྱང་འོང་བ་མེད། གང་དུའང་འགྲོ་བ་མེད། གར་ཡང་གནས་པར་འགྱུར་བ་མེད་དོ། །མིག་གི་འདུས་ཏེ་རེག་པའི་དེ་བཞིན་ཉིད་ནི་གང་ནས་ཀྱང་འོང་བ་མེད། གང་དུའང","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E3INC_SHES RAB KYI PHA ROL TU PHYIN PA STONG PHRAG BRGYA PA 3_The Perfection of Wisdom in 100,000 Lines, Part 3 (Ṣatasāhasrikā Prajña Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":771,"text":"ཤེས་ཞེས་བྱ་བའི་ཐ་ཚིག་གོ། །འཆི་འཕོ་དང་སྐྱེ་བ་མངོན་པར་ཤེས་པ་ནི་ལྷའི་མིག་གིས་སེམས་ཅན་འཆི་འཕོ་བ་དང་། སྐྱེ་བ་དང་། ཁ་དོག་བཟང་པོ་དང་། ཁ་དོག་ངན་པ་དང་། བདེ་འགྲོར་འགྲོ་བ་དང་། ངན་འགྲོར་འགྲོ་བ་དང་། ཕྱི་མའི་མཐའ་ལས་བརྩམས་ཏེ། འཆི་འཕོ་དང་སྐྱེ་བ་མཐོང་བ་ཡང་དག་པར་འབྱོར་པའི་ཏིང་ངེ་འཛིན་ལ་སོགས་པའོ། །ཟག་པ་ཟད་པ་ཤེས་པ་ཡང་དག་པར་འབྱོར་བའི་ཞེས་བྱ་བ་ནི་ཐབས་གང་གིས་ཟག་པ་རྣམས་ཡོངས་སུ་ཟད་པ་དང་། དེ་དག་ཡོངས་སུ་ཟད་པ་གང་ཡིན་པ་དེ་ཤེས་པ་འགྲུབ་པའི་རྒྱུ་ཞེས་བྱ་བའི་ཐ་ཚིག་གོ། །མཚན་དང་དཔེ་བྱང་བཟང་པོ་རྣམས་ནི་གང་ཏིང་ངེ་འཛིན་དང་ཤེས་རབ་ཀྱི་དབང་གིས་སངས་རྒྱས་བཅོམ་ལྡན་འདས་རྣམས་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུས་རྣམ་པར་མཛེས་པའི་གཟུགས་ཀྱི་སྐུས་འདུལ་བ་རྣམས་ལ་ཀུན་དུ་སྟོན་ཏོ། །དེ་དག་གི་དེ་དག་ནི་དེའི་རང་བཞིན་དུ་རིག་པར་བྱ་སྟེ། སངས་རྒྱས་བཅོམ་ལྡན་འདས་རྣམས་ནི་ཆོས་ཀྱི་སྐུས་རབ་ཏུ་ཕྱེ་བའི་ཕྱིར་རོ། །བྱང་ཆུབ་སེམས་དཔའ་དེ་ལྟར་སྟོན་ནུས་པ་རྣམས་ཀྱང་ཏིང་ངེ་འཛིན་དང་ཤེས་རབ་ཀྱི་རང་བཞིན་ནོ། །ང་ལ་གཞན་པ་འཁོར་གྱི་དཀྱིལ་འཁོར་དག་ཏུ་སྐྱེས་པ་རྣམས་ནི་དེ་ལས་བྱུང་བའི་རྣམ་པར་སྨིན་པའི་རང་བཞིན་དུ་རིག་པར་བྱའོ། །སངས་རྒྱས་བཅོམ་ལྡན་འདས་རྣམས་དང་། བྱང་ཆུབ་སེམས་དཔའ་མངོན་པར་ཤེས་པ་ཆེན་པོ་ཐོབ་པ་རྣམས་ཀྱི་རྣམ་པ་ཐམས་ཅད་ཡོངས་སུ་དག་པ་ནི་བཞི་སྟེ། དེ་ལ་ཇི་ལྟར་བཞེད་པ་བཞིན་དུ་གནས་ལེན་བ་དང་། བཞུགས་པ་དང་། ཡོངས་སུ་གཏོང་བ་ཡང་དག་པར་འབྱོར་པའི་ཞེས་བྱ་བ་ནི་གང་དུ་བཞེད་པ་དེར་སྐྱེ་བ་འཛིན་པ་དང་། དེར་སྐྱེས་ནས་ཀྱང་ཚེའི་འདུ་བྱེད་བྱིན་གྱིས་བརླབས་ཏེ་ཇི་སྲིད་བཞེད་པར་བཞུགས་པ་དང་། གང་གི་ཚེ་བཞེད་པ་དེའི་དུས་ན་ཚེ་དེའི་འདུ་བྱེད་འདེར་བ་སྟེ། གོ་རིམས་བཞིན་ནོ། །ཇི་ལྟར་བཞེད་པ་བཞིན་དུ་དམིགས་པའི་དབང་དུ་མཛད་པའི་སྤྲུལ་པ་དང་སྒྱུར་བ་དང་། མཁྱེན་པ་ཡང་དག་པར་འབྱོར་པ་དང་ཞེས་བྱ་བ་ནི་སྔོན་མ་བྱུང་བའི་གཟུགས་ལ་སོགས་པ་སྤྲུལ་པ་དང་། སྔོན་བྱུང་བའི་གཟུགས་ལ་སོགས་པ་གསེར་ལ་སོགས་པར་བསྒྱུར་བ་དང་། རྣམ་པ་ཐམས་ཅད་དུ་ཐུགས་སུ་ཆུད་པའི་ཕྱིར་དེ་གོ་རིམས་བཞིན་ནོ། །ཇི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4053E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":772,"text":"༄༅། །པ་དེ་ཉིད་ནི་འདིར་འགྲོ་བ་མ་ཡིན་ཏེ། འོ་ན་ཅི་ཞེ་ན། དེ་ལས་གཞན་འགྲོའོ་སྙམ་དུ་སེམས་ན། འདི་ཡང་ཡོད་པ་མ་ཡིན་ཏེ། གང་གི་ཕྱིར། འགྲོ་བ་གང་གིས་འགྲོ་པོར་མངོན། །དེ་ལས་གཞན་པ་དེ་འགྲོ་མིན། །གང་ཕྱིར་འགྲོ་པོ་གཅིག་པོ་ལ། །འགྲོ་བ་གཉིས་སུ་མི་འཐད་དོ། །འགྲོ་བ་པོར་གྱུར་པ་དེ་ནི་འགྲོ་བ་གང་གིས་འགྲོ་བ་པོར་མངོན་པ་དེ་ལས་གཞན་ཡང་འགྲོ་བ་མ་ཡིན་ཏེ། །འགྲོ་བ་གཉིས་སུ་ཐལ་བར་འགྱུར་བའི་ཕྱིར་རོ། །འགྲོ་བ་གང་གིས་འགྲོ་བ་པོར་མངོན་པར་གསལ་བ་དང་། འགྲོ་བ་པོར་གྱུར་ནས་གཞན་གང་ཞིག་འགྲོའོ་ཞེས་བྱ་བ་སྟེ། འགྲོ་བ་འདི་གཉིས་སུ་ཐལ་བར་འགྱུར་ན། འགྲོ་བ་པོ་གཅིག་ལ་འགྲོ་བ་གཉིས་ཀྱང་མེད་པས་འདི་ནི་མི་རིགས་སོ། །འདིས་ནི་སྨྲ་བ་པོ་ཚིག་སྨྲའོ་ཞེས་པ་དང་། བྱེད་པ་པོ་བྱ་བ་བྱེད་དོ་ཞེས་བྱ་བ་ཡང་བསལ་བ་ཡིན་ནོ། །དེའི་ཕྱིར་དེ་ལྟར། འགྲོ་བོ་ཡིན་པར་གྱུར་བ་ནི། ། འགྲོ་རྣམས་གསུམ་དུ་འགྲོ་མི་བྱེད། །མ་ཡིན་པར་ནི་གྱུར་དེ་ཡང་། །འགྲོ་རྣམ་གསུམ་དུ་འགྲོ་མི་བྱེད། །ཡིན་དང་མ་ཡིན་གྱུར་པ་ཡང་། །འགྲོ་རྣམ་གསུམ་དུ་འགྲོ་མི་བྱེད། །དེ་ལ་འདིར་འགྲོ་བར་བྱ་བ་ནས་འགྲོ་བ་ཞེས་བྱའོ། །དེ་ལ་འགྲོ་བ་པོ་ཡིན་པར་གྱུར་པ་ནི། གང་ཞིག་འགྲོ་བའི་བྱ་བ་དང་ལྡན་པའོ། །འགྲོ་བ་པོ་མ་ཡིན་པར་གྱུར་པ་ནི་འགྲོ་བའི་བྱ་བ་དང་བྲལ་བའོ། །ཡིན་པ་དང་མ་ཡིན་པར་གྱུར་པ་ནི་གཉི་གའི་ངོ་བོ་གང་ཡིན་པའོ། །དེ་བཞིན་དུ་འགྲོ་བ་ཡང་འགྲོ་བའི་བྱ་བ་དང་འབྲེལ་བའི་སྒོ་ནས་རྣམ་པ་གསུམ་དུ་རིག་པར་བྱའོ། །དེ་ལ་འགྲོ་བ་པོ་ཡིན་པར་གྱུར་པ་ནི་ཡིན་པར་གྱུར་པ་དང་མ་ཡིན་པར་གྱུར་པ་དང་། ཡིན་པ་དང་མ་ཡིན་པར་གྱུར་པའི་འགྲོ་བ་རྣམ་པ་གསུམ་དུ་འགྲོ་བར་མི་བྱེད་དེ། །འདི་ཡང་ལས་དང་བྱེད་པ་བརྟག་པ་ལས་འཆད་པར་འགྱུར་རོ། །དེ་བཞིན་དུ་འགྲོ་བ་པོ་མ་ཡིན་པར་གྱུར་པ་ཡང་འགྲོ་བ་རྣམ་པ་གསུམ་དུ་འགྲོ་བར་མི་བྱེད་ལ། ཡིན་པ་དང་མ་ཡིན་པར་གྱུར་པར་ཡང་མི་བྱེད་དོ་ཞེས་དེ་ཉིད་ལས་སྟོན་པར་འགྱུར་རོ། །གང་གི་ཕྱིར་དེ་ལྟར་རྣམ་པར་དཔྱད་ན། འགྲོ་བ་པོ་དང་བགྲོད་པ་དང་འགྲོ་བ་རྣམས་ཡོད་པ་མ་ཡིན་པ། དེ་ཕྱིར་འགྲོ་དང་འགྲོ་པོ་དང་། །བགྲོད་པར་བྱ་བ་ཡོད་མ་ཡིན། །ཞེས་བྱའོ། །","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3860E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":773,"text":"༄༅། བྱ་བ་ནི་དེའི་རྒྱུ་ལས་སོ། །བཅོམ་ལྡན་འདས་མ་ལ་དད་ཅིང་མོས་པ་ནི་སེམས་དང་བའོ། ལྷག་པའི་བསམ་པ་ནི་སེམས་བསྐྱེད་པའོ། །ཉམ་པ་ལ་སོགས་པ་དང་། འདིའི་དོན་རྣམ་པར་འགྲེལ་པ་དང་། ཡིད་ཀྱིས་རྗེས་སུ་རྟོག་པ་དང་། ཡོངས་སུ་དཔྱོད་པ་དང་། གླེགས་བམ་དུ་ཆུད་པར་བྱས་པ་དང་། དམ་པའི་ཆོས་ཡུན་རིང་དུ་གནས་པར་བྱ་བ་དང་། ཚུལ་དང་མ་བྲལ་བས་བཞག་པ་ནི་སྤྱོད་པ་ལྷག་པའོ། །བསོད་ནམས་ལྷག་པ་ནི་གཞུང་ཇི་ལྟ་བ་བཞིན་ཏེ། ལྷག་མ་ནི་སྔ་མ་བཞིན་ཏེ། དེ་ནི་རང་གི་དོན་དུ་མོས་པ་འབྲིང་གི་ཆུང་ངུའོ། །ཀཽ་ཤི་ཀ་རིན་པོ་ཆེ་སྣ་བདུན་གྱི་མཆོད་རྟེན་ལྟ་ཞོག་ཅེས་བྱ་བ་ནས་བསོད་ནམས་མང་དུ་བསྐྱེད་དོ་ཞེས་བྱ་བ་གཉིས་པའི་བར་གྱིས་ནི་བསྔོ་བ་བསྟན་ཏོ། །གླིང་རྫ་རྔ་ཆེན་པོ་ཙམ་གྱི་འབྲས་བུ་ཡོད་པའི་ཤིང་འཛམ་བུས་མཚོན་པའི་ཕྱིར་འཛམ་བུའི་གླིང་ངོ། །དེའི་གཞི་ཞེས་བྱ་བ་ནི་འདི་བླས་སྐྱེ་བ་གང་ཡོད་པ་དེ་ལ་དེ་སྐད་ཅེས་བྱའོ། ། ལྷག་མ་ནི་རྟོགས་སླའོ། །འདི་ལ་སོགས་པ་གང་དུ་ཕན་ཡོན་བརྗོད་པ་ནི་སྤྱོད་པ་ལྷག་པའོ། །དེ་ལ་གང་ཇི་སྐད་བསྟན་པའི་ཕན་ཡོན་གྱིས་དད་པ་ལྷག་པར་བསྐྱེད་པ་དེ་ནི་སྤྱོད་པ་ལྷག་པ་སྟེ། དེ་ནི་རང་དོན་ལ་མོས་པ་འབྲིང་གི་འབྲིང་ངོ། །ཀཽ་ཤི་ཀ་གླིང་ཆེན་པོ་བཞི་པ་ལྟ་ཞོག་གི་ཞེས་བྱ་བ་ལ་སོགས་པ་ནས། བསོད་ནམས་མང་དུ་བསྐྱེད་དོ་ཞེས་བྱ་བ་གཉིས་པའི་བར་གྱིས་ནི་དྲུག་པ་བསྟན་ཏོ། །འདི་ལ་གླིང་ཆེན་པོ་ཡོད་པས་ན་གླིང་ཆེན་པོ་བཞི་པའོ། །འཇིག་རྟེན་འཛིན་པས་ན་འཇིག་རྟེན་གྱི་ཁམས་སོ། །ལྷག་མ་ནི་སྔ་མ་བཞིན་ཏེ། དེ་ནི་རང་གི་དོན་ལ་མོས་པ་འབྲིང་གི་ཆེན་པོའོ།། ཀཽ་ཤི་ཀ་སྟོང་སྤྱི་ཕུད་ཀྱི་འཇིག་རྟེན་གྱི་ཁམས་ལྟ་ཞོག་གི་ཞེས་བྱ་བ་ཀ་སོགས་པ་ནས་བསོད་ནམས་མང་དུ་བསྐྱེད་དོ་ཞེས་བྱ་བ་གཉིས་པའི་བར་གྱིས་ནི་བདུན་པའོ། །འདི་ལ་གླིང་བཞི་པ་སྟོང་གི་ཚད་ཡོད་པ་དེ་ནི་གླིང་བཞི་པ་སྟོང་ངོ། །དེ་ཉིད་ཚད་པས་སྤྱི་ཕུད་དང་ལྡན་པའི་ཕྱུར་སྤྱི་ཕུ་དེ། དེ་ནི་རང་གི་དོན་ལ་མོས་པ་ཆེན་པའི་ཆུང་ངུའོ། །དེ་གཉིས་ནི་བརྒྱད་པའོ། །འདི་ལ་སྟོང་གཉིས་ཀྱི་ཚད་ཡོད་པ། དེ་ནི་སྟོང་གཉིས་པ་སྟེ། སྟོང་སྤྱི་ཕུད་སྟོང་ཞེས་བྱ་བའི་དོན་ཏོ། །དེ་ནི་བར་མ་ཡིན་ཏེ། སྟོང་ཆུང་ངུ་དང་། སྟོང་ཆེན་པའི་བར་ཡིན་པའི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3803E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":774,"text":"༄༅། །བསྐུལ་བ་དང་། གསོལ་བ་འདེབས་པ་གང་ལགས་པ་དང་། ཕྱག་འཚལ་བ་དང་། འཆགས་པ་དང་། རྗེས་སུ་ཡི་རང་བ་དང་། བསྐུལ་བ་དང་། གསོལ་བ་འདེབས་པ་དེའང་མ་མཆིས་པ། ལེན་པ་མ་མཆིས་པ། འདུས་མ་བགྱིས་པའོ། །དེ་ལྟར་ཕྱག་འཚལ་བ་དང་། འཆགས་པ་དང་། རྗེས་སུ་ཡི་རང་བ་དང་། བསྐུལ་བ་དང་། གསོལ་བ་འདེབས་པ་གང་ལགས་པ་དེའང་མ་མཆིས་པ། ལེན་པ་མ་མཆིས་པ། འདུས་མ་བགྱིས་པ་སྟེ། དེ་བཞིན་དུ་བྱང་ཆུབ་ཀྱང་ལེན་པ་མ་མཆིས་པ། འདུས་མ་བགྱིས་པ་སྟེ། ཆོས་ཉིད་དེ་དང་། མ་ཆད་པ་དང་། མ་ལྷག་པ་དང་། མ་སྨད་པ་དང་། མཉམ་པ་མ་མཆིས་པ་དང་། མི་མཐོ་བ་དང་། མི་དམའ་བའི་ཡོངས་སུ་བསྔོ་བས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཆོས་ཕྲ་རབ་ཙམ་ཡང་མི་དམིགས་པར་ཡོངས་སུ་བསྔོའོ་ཞེས་བརྗོད་པར་བྱའོ། །མིག་གཟུགས་རྣམས་ལ་མི་འཇུག་སྟེ། གཟུགས་ཀྱང་མིག་ལ་མ་ཡིན་མོད་ཀྱི། འོན་ཀྱང་དམིགས་པའི་རྒྱུ་རྐྱེན་གྱིས་རྣམ་པར་ཤེས་པ་འབྱུང་སྟེ། རྣམ་པར་ཤེས་པ་དེའང་མིག་ལས་མ་བྱུང་། གཟུགས་ལས་ཀྱང་མ་ཡིན་ཏེ། བྱུང་ནས་ཀྱང་ཞིག་ཅིང་མེད་དེ་མི་གནས་སོ། །དེ་བཞིན་དུ་རྣ་བ་ལ་མ་ཡིན། སྒྲ་ལ་མ་ཡིན། སྣ་ལ་མ་ཡིན། དྲི་ལ་མ་ཡིན། ལྕེ་ལ་མ་ཡིན། རོ་ལ་མ་ཡིན། ལུས་ལ་མ་ཡིན། རེག་བྱ་ལ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00284__PHAGS PA PHUNG PO GSUM PA ZHES BYA BA THEG PA CHEN PO_I MDO_An Exalted Sutra of the Greater Way entitled _The Three Heaps_ (Ārya Triskandhaka Nāma Mahāyāna Sūtra).txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":775,"text":"༄༅། །གཟུགས་མེད་པའི་སྙོམས་པར་འཇུག་པ་རྣམས་ལ་གཟུགས་མེད་པའི་སྙོམས་པར་འཇུག་པ་རྣམས་ཡོངས་སུ་མི་འཛིན་ཏོ། །དེ་ནི། འདི་ལྟར་རྣམ་པར་ཐར་པ་རྣམས་ལ་ཡོངས་སུ་འཛིན་པ་མེད་དེ། ཕྱི་ནང་སྟོང་པ་ཉིད་ཀྱི་ཕྱིར། རྣམ་པར་ཐར་པ་རྣམས་ལ་རྣམ་པར་ཐར་པ་རྣམས་ཡོངས་སུ་མི་འཛིན་ཏོ། །དེ་ནི། འདི་ལྟར་མཐར་གྱིས་གནས་པའི་སྙོམས་པར་འཇུག་པ་རྣམས་ལ་ཡོངས་སུ་འཛིན་པ་མེད་དེ། ཕྱི་ནང་སྟོང་པ་ཉིད་ཀྱི་ཕྱིར་མཐར་གྱིས་གནས་པའི་སྙོམས་པར་འཇུག་པ་རྣམས་ལ་མཐར་གྱིས་གནས་པའི་སྙོམས་པར་འཇུག་པ་རྣམས་ཡོངས་སུ་མི་འཛིན་ཏོ། །དེ་ནི། འདི་ལྟར་རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་ལ་ཡོངས་སུ་འཛིན་པ་མེད་དེ། ཕྱི་ནང་སྟོང་པ་ཉིད་ཀྱི་ཕྱིར་རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་ལ་རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་ཡོངས་སུ་མི་འཛིན་ཏོ། །དེ་ནི། འདི་ལྟར་མངོན་པར་ཤེས་པ་རྣམས་ལ་ཡོངས་སུ་འཛིན་པ་མེད་དེ། ཕྱི་ནང་སྟོང་པ་ཉིད་ཀྱི་ཕྱིར་མངོན་པར་ཤེས་པ་རྣམས་ལ་མངོན་པར་ཤེས་པ་རྣམས་ཡོངས་སུ་མི་འཛིན་ཏོ། །དེ་ནི། འདི་ལྟར་ཏིང་ངེ་འཛིན་རྣམས་ལ་ཡོངས་སུ་འཛིན་པ་མེད་དེ། ཕྱི་ནང་སྟོང་པ་ཉིད་ཀྱི་ཕྱིར་ཏིང་ངེ་འཛིན་རྣམས་ལ་ཏིང་ངེ་འཛིན་རྣམས་ཡོངས་སུ་མི་འཛིན་ཏོ།།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E5INC_SHES RAB KYI PHA ROL TU PHYIN PA STONG PHRAG BRGYA PA 5_The Perfection of Wisdom in 100,000 Lines, Part 5 (Ṣatasāhasrikā Prajña Pāramitā 5).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":776,"text":"༄༅། །འབྱོར། བྱང་ཆུབ་སེམས་དཔའ་སེམས་དཔའ་ཆེན་པོ་ནི་ས་དགུ་པོ་འདི་དག་ལས་འདས་ནས། སངས་རྒྱས་ཀྱི་ས་ལ་གནས་པར་འགྱུར་ཏེ། རབ་འབྱོར། དེ་དག་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ས་བཅུ་ཡིན་ནོ། །རབ་འབྱོར། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ནི་ཐེག་པ་ཆེན་པོ་ལ་ཡང་དག་པར་ཞུགས་པ་ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པ་ཁྲི་བརྒྱད་སྟོང་པ་ལས། ས་ཡོངས་སུ་སྦྱང་བ་བྱ་བའི་ལེའུ་ཞེས་བྱ་སྟེ་བཅུ་བདུན་པའོ།། །།རབ་འབྱོར། གང་ཁྱོད་འདི་སྐད་དུ་ཐེག་པ་དེ་གང་ནས་ངེས་པར་འབྱུང་བར་འགྱུར། ཞེས་ཟེར་བ་ནི། ཁམས་གསུམ་ནས་ངེས་པར་འབྱུང་བར་འགྱུར་ཞིང་། རྣམ་པ་ཐམས་ཅད་མཁྱེན་པ་ཉིད་ག་ལ་བ་དེར་གནས་པར་འགྱུར་ཏེ། དེའང་གཉིས་སུ་མེད་པའི་ཚུལ་གྱིས་གནས་པར་འགྱུར་རོ། །དེ་ཅིའི་ཕྱིར་ཞེ་ན། རབ་འབྱོར། འདི་ལྟར་ཐེག་པ་ཆེན་པོ་གང་ཡིན་པ་དང་། རྣམ་པ་ཐམས་ཅད་མཁྱེན་པ་ཉིད་གང་ཡིན་པའི་ཆོས་འདི་གཉིས་ནི་ལྡན་པའང་མ་ཡིན། མི་ལྡན་པའང་མ་ཡིན་ཏེ། གཟུགས་མེད་པ། བསྟན་དུ་མེད་པ། ཐོགས་པ་མེད་པ་སྟེ། འདི་ལྟར་མཚན་ཉིད་མེད་པར་མཚན་ཉིད་གཅིག་པའོ། །དེ་ཅིའི་ཕྱིར་ཞེ་ན། རབ་འབྱོར། མཚན་ཉིད་མེད་པའི་ཆོས་ལ་ནི་ངེས་པར་འབྱུང་བའམ། ངེས་པར་འབྱུང་བར་འགྱུར་བའམ། ངེས་པར","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E1__PHAGS PA SHES RAB KYI PHA ROL TU PHYIN PA KHRI BRGYAD STONG PA 1_The Exalted Perfection of Wisdom in 18,000 Lines, Part 1 (Ārya Aṣṭadaśa Sāhasrikā Prajñā Pāramitā Mahāyāna Sūtra 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":777,"text":"བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་པ་ལགས། ཇི་ལྟར་ན་གཏི་མུག་དང་བཅས་པའི་སེམས་ལ་གཏི་མུག་དང་བཅས་པའི་སེམས་ཞེས་བགྱི་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་པ་ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་སེམས་ཀྱི་འདོད་ཆགས་དང་ཞེ་སྡང་དང་གཏི་མུག་དང་བཅས་པ་གང་ཡིན་པ་དེ་ནི་སེམས་ཀྱི་ཡང་དག་པ་ཇི་ལྟ་བ་བཞིན་མ་ཡིན་ནོ། །དེ་ཅིའི་ཕྱིར་ཞེ་ན། རབ་འབྱོར་ཡང་དག་པ་ཇི་ལྟ་བ་བཞིན་དུ་གྱུར་པའི་སེམས་ནི་དམིགས་སུ་མེད་ཅིང་སེམས་ལས་བྱང་བའི་ཆོས་རྣམས་ཀྱང་དམིགས་སུ་མེད་ན། འདོད་ཆགས་དང་བཅས་པའམ། ཞེ་སྡང་དང་བཅས་པའམ། གཏི་མུག་དང་བཅས་པའི་སེམས་དམིགས་པ་ལྟ་ཅི་ཞིག་སྨོས། རབ་འབྱོར་དེ་ལྟར་ན་དེ་བཞིན་གཤེགས་པས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བརྟེན་ཏེ། སེམས་ཅན་དེ་དག་གི་སེམས་འདོད་ཆགས་དང་བཅས་པ་ལ་འདོད་ཆགས་དང་བཅས་པའི་སེམས་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །ཞེ་སྡང་དང་བཅས་པའི་སེམས་ལ་ཞེ་སྡང་དང་བཅས་པའི་སེམས་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །གཏི་མུག་དང་བཅས་པའི་སེམས་ལ་གཏི་མུག་དང་བཅས་པའི་སེམས་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །རབ་འབྱོར་ཇི་ལྟར་ན་དེ་ལྟར་དེ་བཞིན་གཤེགས་པས་སེམས་ཅན་དེ་དག་གི་སེམས་འདོད་ཆགས་དང་བྲལ་བ་ལ་འདོད་ཆགས་དང་བྲལ་བའི་སེམས་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན། ཞེ་སྡང་དང་བྲལ་བའི་སེམས་ལ་ཞེ་སྡང་དང་བྲལ་བའི་སེམས་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན། གཏི་མུག་དང་བྲལ་བའི་སེམས་ལ་གཏི་མུག་དང་བྲལ་བའི་སེམས་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཅེ་ན། རབ་འབྱོར་སེམས་ཀྱི་འདོད་ཆགས་དང་བྲལ་བ་གང་ཡིན་པ་དེ་ནི་སེམས་ཀྱི་འདོད་ཆགས་དང་བཅས་པ་ཉིད་མ་ཡིན་ནོ། །དེ་ཅིའི་ཕྱིར་ཞེ་ན། སེམས་གཉིས་འགྲོགས་ཤིང་ཕྲད་པ་མེད་པས་སོ། །རབ་འབྱོར་དེ་ལྟར་ན་སེམས་ཀྱི་ཞེ་སྡང་དང་བྲལ་བ་གང་ཡིན་པ་དེ་ནི་སེམས་ཀྱི་ཞེ་སྡང་དང་བཅས་པ་མ་ཡིན། རབ་འབྱོར་སེམས་ཀྱི་གཏི་མུག་དང་བྲལ་བ་གང་ཡིན་པ་དེ་ནི་སེམས་ཀྱི་གཏི་མུག་དང་བཅས་པ་མ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.2E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":778,"text":"པའི་སྟོབས་ཀྱིས་འཁོར་བ་དང་མྱ་ངན་ལས་འདས་པ་ལ་མི་གནས་པའི་མཚན་ཉིད་ཀྱི་ཤེས་རབ་དང་ཐབས་སོ། །དེའི་འོག་ཏུ་དེ་དག་སྐྱེས་པས་ཉན་ཐོས་ལ་སོགས་པ་དང་ཐུན་མོང་མ་ཡིན་པའི་ཆོས་སོ། །དེའི་འོག་ཏུ་བསམ་པ་ཇི་ལྟ་བ་བཞིན་དུ་གཞུག་པ་ལ་སོགས་པ་ལ་ལྡེམ་པོར་དགོངས་པའི་སྒོ་ནས་ཐེག་པ་གསུམ་གྱི་ལམ་ལ་དགོད་པའི་མཚན་ཉིད་ཀྱི་གཞན་གྱི་དོན་གྱི་གོ་རིམས་སོ། །དེའི་འོག་ཏུ་འཁོར་བ་ཇི་སྲིད་པར་མཚན་མ་མེད་ཅིང་ལྷུན་གྱིས་གྲུབ་པར་གཞན་གྱི་དོན་གྱི་ཡེ་ཤེས་འབྱུང་བའི་ཕྱིར་ཏེ། འདི་ནི་གོ་རིམས་ཡིན་ནོ། །འདིས་ཀྱང་སྐྱེས་བུའི་དོན་ཐམས་ཅད་ཕུན་སུམ་ཚོགས་པ་ཡིན་ནོ། །སྒྲུབ་པའི་ཆོས་ཀྱི་གནས་སྐབས་ཐ་དད་པའི་བྱེ་བྲག་གིས་བྱང་ཆུབ་སེམས་དཔའ་རྣམ་པ་བཅུ་གསུམ་པོ་ཇི་སྐད་དུ་བཤད་པའི་ཆོས་ཀྱི་གཞིར་གྱུར་པའི་ཆོས་ཀྱི་དབྱིངས་ཀྱི་ངོ་བོ་ཉིད་ཁོ་ན་ལ་རིགས་ཞེས་བསྟན་ཏོ། །གལ་ཏེ་ཆོས་ཀྱི་དབྱིངས་ཁོ་ན་འཕགས་པའི་ཆོས་རྟོགས་པར་འགྱུར་བའི་རྒྱུ་ཡིན་པའི་ཕྱིར་དེའི་བདག་ཉིད་ཅན་གྱི་བྱང་ཆུབ་སེམས་དཔའ་བླ་ན་མེད་པའི་སངས་རྒྱས་ཀྱི་ཆོས་རྣམས་ཀྱི་རང་བཞིན་དུ་གནས་པའི་རིགས་ཡིན་ན། འོ་ན་ནི་དེའི་ཚེ་དེ་ནི་སྤྱིར་གནས་པ་ཡིན་པའི་ཕྱིར་བྱང་ཆུབ་སེམས་དཔའ་ཁོ་ན་མ་ཡིན་ནོ་སྙམ་པའི་སྐྱེ་བོ་བློ་དམན་པའི་ངོར་དོགས་པ་བསུ་ནས་བར་སྐབས་ཀྱི་ཚིགས་སུ་བཅད་པ། ཆོས་ཀྱི་དབྱིངས་ལ་དབྱེར་མེད་ཕྱིར། །རིགས་ནི་ཐ་དད་རུང་མ་ཡིན། །ཞེས་བྱ་བ་གསུངས་སོ། །ཇི་ལྟར་ཉན་ཐོས་ཀྱི་ཐེག་པ་ལ་སོགས་པ་རྟོགས་པའི་རིམ་གྱིས་དམིགས་པ་དེ་བཞིན་དུ། འཕགས་པའི་ཆོས་རྟོགས་པར་བྱ་བའི་ཕྱིར། ཆོས་ཀྱི་དབྱིངས་རྒྱུའི་ངོ་བོར་རྣམ་པར་འཇོག་པའི་སྒོ་ནས་རིགས་ཉིད་དུ་ཐ་སྙད་འདོགས་སོ། །ཞེས་བྱ་བའི་ལན་ཞིག་ཀྱང་གཟིགས་མོད་ཀྱི། སླ་ཆོས་ཉིད་དུ་འཇིག་རྟེན་པའི་དངགས་ཀྱིས་ལན་གཞན་དུ། རྟེན་པའི་ཆོས་ཀྱི་བྱེ་བྲག་གིས། །དེ་ཡི་དབྱེ་བ་ཡོངས་སུ་བརྗོད། །ཅེས་བྱ་བ་གསུངས་ཏེ། དཔེར་ན་འཇིམ་པ་གཅིག་ལས་མངོན་པར་གྲུབ་ཅིང་མེ་ལྕེ་གཅིག་གིས་སོ་བཏང་བའི་རྟེན་བུམ་པ་ལ་སོགས་པ། བརྟེན་པ་སྦྲང་རྩི་དང་ལི་ཁ་ར་ལ་སོགས་པའི་སྣོད་ཉིད་ཀྱིས་ཐ་དད་པ་དེ་བཞིན་དུ། རྟེན","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3793E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":779,"text":"ཅི་རིགས་པར་བྱ་བ་དག་བྱའོ། །དེ་དེ་ལྟར་མང་དུ་ཐོས་པས་ཆོས་ཉན་པ་རྣམས་ཀྱི་སེམས་མགུ་བར་བྱེད་ནུས་པ་ཡིན་ཏེ། སེམས་ཅན་དེ་དག་ཀྱང་དེ་ལ་དགའ་བ་དང་དད་པ་དང་རངས་པ་འཐོབ་པར་འགྱུར་རོ་ཞེས་གསུངས་སོ།། །།བམ་པོ་དགུ་པ། ཁྱིམ་བདག་དྲག་ཤུལ་ཅན་གྱིས་ཞུས་པའི་མདོ་ལས་ཀྱང་། ཁྱིམ་བདག་གཞན་ཡང་བྱང་ཆུབ་སེམས་དཔའ་རབ་ཏུ་བྱུང་བ་དགོན་པ་ལ་གནས་པས་འདི་ལྟར་བདག་ཅིའི་ཕྱིར་དགོན་པ་ལ་གནས། དགོན་པ་ན་གནས་པ་འབའ་ཞིག་ནི་དགེ་སྦྱོང་མ་ཡིན་ཏེ། འདི་ན་མ་བྱང་བ་མ་སྦས་པ་མ་ཞི་བ་མ་དུལ་བ་མི་འགྲུས་པ་རབ་ཏུ་མི་བརྩོན་པ༑ འདི་ལྟ་སྟེ་རི་དགས་དང་སྤྲེའུ་དང་བྱ་མང་པོ་དང་ཆོམ་རྐུན་དང་། གདོལ་པ་དག་ཀྱང་མང་དུ་གནས་ཏེ། དེ་དག་ཀྱང་དགེ་སྦྱོང་གི་ཡོན་ཏན་དང་ལྡན་པ་མ་ཡིན་པས། གང་གི་ཕྱིར་བདག་དགོན་པ་ལ་གནས་པ་འདི་ལྟ་སྟེ། དགེ་སྦྱོང་གི་དོན་དེ་ཡོངས་སུ་རྫོགས་པར་བྱའོ་སྙམ་དུ་བརྟག་པར་བྱའོ། །དེ་བཞིན་དུ་སྦྱར་ཏེ། ཁྱིམ་བདག་གཞན་ཡང་བྱང་ཆུབ་སེམས་དཔའ་རབ་ཏུ་བྱུང་བ་དགོན་པ་ན་གནས་པས་བདག་ཅིའི་ཕྱིར་དགོན་པར་འོངས་སྙམ་དུ་བརྟག་པར་བྱ་སྟེ་དེ་ཡང་འདི་ལྟར་བདག་ནི་འཇིགས་ཤིང་སྐྲག་པའི་ཕྱིར་དགོན་པར་འོངས་སོ། །ཅི་ཞིག་གིས་འཇིགས་ཤིང་སྐྲག་ཅེ་ན། འདུ་འཛིས་འཇིགས་ཤིང་སྐྲག་གོ༑ །འགྲོགས་པས་འཇིགས་ཤིང་སྐྲག་གོ། །འདོད་ཆགས་དང་ཞེ་སྡང་དང་གཏི་མུག་གིས་འཇིགས་ཤིང་སྐྲག་གོ། །ང་རྒྱལ་དང་རྒྱགས་པ་དང་། འཆབ་པས་འཇིགས་ཤིང་སྐྲག་གོ། །ཆགས་པ་དང་ཕྲག་དོག་དང་སེར་སྣས་འཇིགས་ཤིང་སྐྲག་གོ། །གཟུགས་དང་སྒྲ་དང་དྲི་དང་རོ་དང་རེག་བྱས་འཇིགས་ཤིང་སྐྲག་གོ། །ཕུང་པོའི་བདུད་ཀྱིས་འཇིགས་ཤིང་སྐྲག་གོ། །ཉོན་མོངས་པའི་བདུད་ཀྱིས་འཇིགས་ཤིང་སྐྲག་གོ། །འཆི་བདག་གི་བདུད་ཀྱིས་འཇིགས་ཤིང་སྐྲག་གོ། །ལྷའི་བུའི་བདུད་ཀྱིས་འཇིགས་ཤིང་སྐྲག་གོ། །མི་རྟག་པ་ལ་རྟག་པར་ཕྱིན་ཅི་ལོག་པས་འཇིགས་ཤིང་སྐྲག་གོ། །སྡུག་བསྔལ་ལ་བདེ་བར་ཕྱིན་ཅི་ལོག་པས་འཇིགས་ཤིང་སྐྲག་གོ། །བདག་མེད་པ་ལ་བདག་ཏུ་ཕྱིན་ཅི་ལོག་པས་འཇིགས་ཤིང་སྐྲག་གོ། །མི་གཙང་བ་ལ་གཙང་བར་ཕྱིན་ཅི་ལོག་པས་འཇིགས་ཤིང་སྐྲག་གོ། །སེམས་དང་ཡིད་དང་རྣམ་པར་ཤེས་པས་འཇིགས་ཤིང་སྐྲག་གོ། །སྲེད་པས་འཇིགས་ཤིང་སྐྲག་གོ།","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3940E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":780,"text":"དོ་སྙམ་དུ་ཤེས་པས་གལ་ཏེ་ཁྱེའུ་དག་དབྲོག་པར་ནུས་ན་ནི་བདག་ཅག་གི་འཚོ་བའི་བར་གྱི་འཚོ་བ་ཡོད་ལ། ཅི་སྟེ་མ་ནུས་ན་ནི་རྒྱན་དབྲོག་པར་བྱ་སྟེ། དེས་ཀྱང་བདག་ཅག་བརྩལ་མི་དགོས་པར་ལོ་སྐོར་དུ་ལོངས་སྤྱོད་ཅིང་བདེ་བར་འཁོད་པར་འགྱུར་རོ་སྙམ་པའི་བློ་སྐྱེས་སོ། །དེ་དག་བརྡ་བྱས་ཏེ་ལམ་གྱི་བར་དུ་དོང་ནས་འཁོད་པ་དང་། ཁྱེའུ་དེ་དག་ཀྱང་རྒྱན་ཐམས་ཅད་ཀྱིས་ཀླུབས་ཏེ་འོངས་ནས། ཆོམ་རྐུན་པ་དེ་དག་གིས་ཁྱེའུ་དེ་དག་གྲུར་བཅུག་སྟེ་ཁྱེར་རོ། །ཁྱེའུ་དེ་དག་གི་ཕྱི་བཞིན་ཁྱེའུ་མངག་གཞུག་པ་དག་འདོང་བ་དེ་དག་གིས་ཁྱེའུ་དེ་དག་ཆོམ་རྐུན་པ་དག་གིས་བརྐུས་པ་མཐོང་ནས། དེ་དག་གིས་ཚེ་དང་ལྡན་པ་པི་ལིན་དའི་བུའི་མག་པའི་དྲུང་དུ་བརྒྱུགས་ཏེ་སྦྲན་པ། ཇོ་བོ་ཁྱོད་ཀྱི་སྲས་བུ་དག་སྟོན་ཟླ་ཐ་ཆུང་གི་གཡོན་ཅན་དག་གིས་བརྐུས་ཀྱིས་ཐབས་དགོངས་ཤིག་།བྲམ་ཟེ་ཡང་བརྒྱུགས་ཏེ་མ་ག་དྷར་བྱུང་བའི་རྒྱལ་པོ་བཟོ་སྦྱངས་གཟུགས་ཅན་སྙིང་པོའི་གན་དུ་སོང་ནས་སྨྲས་པ། ལྷ་བདག་གི་བུ་དག་སྟོན་ཟླ་ཐ་ཆུང་གི་གཡོན་ཅན་དག་གིས་ཕྲོགས་ཀྱིས་བུའི་སློང་མོ་སྩལ་དུ་གསོལ༑ རྒྱལ་པོ་གཟུགས་ཅན་སྙིང་པོས་རྒྱལ་པོ་གཞོན་ནུ་མ་སྐྱེས་དགྲ་ལ་བསྒོ་བ། སོང་ལ་བྲམ་ཟེའི་བུ་རྣམས་དང་ཆོམ་རྐུན་པ་དག་མྱུར་དུ་ཁུག་ཅིག་།མ་སྐྱེས་དགྲ་ཡུན་རིང་པོ་ནས་བྲམ་ཟེ་དེ་དང་ནང་དང་བཅས་པར་གྱུར་པས། དེའི་མོད་ལ་མ་སོང་ངོ། །དེ་ན་ལྷ་གང་དག་ཚེ་དང་ལྡན་པ་པི་ལིན་དའི་བུ་ལ་མངོན་པར་དད་པ་དེ་དག་གིས་ཚེ་དང་ལྡན་པ་པི་ལིན་དའི་བུ་ལ་འདི་སྐད་ཅེས་སྨྲས་སོ། །","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E1__DUL BA RNAM PAR _BYED PA 1_The Divisions of Vowed Morality, Part 1 (Vinaya Vibhaṃga 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":781,"text":"པ་བདག་སྟེ། དེ་དག་ཀྱང་རོ་ཁ་བ་དང་། སྐྱུར་བ་དང་། ཚ་བ་དང་། བསྐ་བ་དང་། ལན་ཚྭའི་རོ་དང་། མངར་བ་སྟེ། ཡིད་དུ་འོང་བ་དང་། ཡིད་དུ་མི་འོང་བ་དང་། བཏང་སྙོམས་ཀྱི་གནས་མྱང་བར་བྱ་བ་དག་གོ། །དེ་ལ་རོ་དང་། མྱང་བར་བྱ་བ་དང་། མིད་པར་བྱ་བ་དང་། བཟའ་བ་དང་། བཏུང་བ་དང་། བལྡག་པ་དང་། གཞིབ་པ་དང་། ཉེ་བར་སྤྱད་པ་ལ་སོགས་པ་ནི་རྣམ་གྲངས་སུ་གཏོགས་པའོ། །ལྕེའི་སྤྱོད་ཡུལ་དང་། ལྕེའི་ཡུལ་དང་། ལྕེའི་རྣམ་པར་ཤེས་པའི་སྤྱོད་ཡུལ་དང་། ལྕེའི་རྣམ་པར་ཤེས་པའི་ཡུལ་དང་། ལྕེའི་རྣམ་པར་ཤེས་པའི་དམིགས་པ་དང་། ཡིད་ཀྱི་རྣམ་པར་ཤེས་པའི་སྤྱོད་ཡུལ་དང་། ཡིད་ཀྱི་རྣམ་པར་ཤེས་པའི་ཡུལ་དང་། ཡིད་ཀྱི་རྣམ་པར་ཤེས་པའི་དམིགས་པ་ནི་རྣམ་གྲངས་སུ་གཏོགས་པའོ། །གྲོགས་དང་ལས་ནི་སྔ་མ་བཞིན་དུ་རིག་པར་བྱའོ། །ལུས་ཀྱི་རྣམ་པར་ཤེས་པ་གང་ཞེ་ན། གང་ལུས་ལ་བརྟེན་ནས་རེག་བྱ་སོ་སོར་རྣམ་པར་རིག་པའོ། །གནས་གང་ཞེ་ན། ལུས་ནི་ལྷན་ཅིག་འབྱུང་བའི་གནས་སོ། །ཡིད་ནི་དེ་མ་ཐག་པའི་གནས་སོ། །ས་བོན་ཐམས་ཅད་པ་ཀུན་གཞི་རྣམ་པར་ཤེས་པ་དེ་ཉིད་ནི་ས་བོན་གྱི་གནས་སོ། །ལུས་གང་ཞེ་ན། གང་འབྱུང་བ་ཆེན་པོ་བཞི་པོ་དག་རྒྱུར་བྱས་པ་ལུས་ཀྱི་རྣམ་པར་ཤེས་པའི་རྟེན་པོ་གཟུགས་དང་བ་སྟེ། བསྟན་དུ་མེད་ལ་ཐོགས་པ་དང་བཅས་པའོ། །ཡིད་དང་ས་བོན་གྱི་རྣམ་པར་དབྱེ་བ་ནི་སྔ་མ་བཞིན་ནོ། །དམིགས་པ་གང་ཞེ་ན། རེག་བྱ་རྣམ་པ་བསྟན་དུ་མེད་ལ་ཐོགས་པ་དང་བཅས་པ་དག་སྟེ། འདི་ལྟ་སྟེ། ས་དང་། ཆུ་དང་། མེ་དང་། རླུང་དང་། ཡང་བ་ཉིད་དང་། ལྕི་བ་ཉིད་དང་། འཇམ་པ་ཉིད་དང་། རྩུབ་པ་ཉིད་དང་། གྲང་བ་དང་། བཀྲེས་པ་དང་། སྐོམ་པ་དང་། ངོམས་པ་དང་། ཉམས་སྟོབས་དང་། ཉམ་ཆུང་བ་དང་། ནད་དང་། རྒ་བ་དང་། འཆི་བ་དང་། གཡའ་བ་དང་། བརྒྱལ་བ་དང་། འདྲེད་པ་དང་། ངལ་བ་དང་། ངལ་སོས་པ་དང་། ནེམ་ནེམ་པོ་ཉིད་དང་། མདངས་བཟང་བ་དང་། དེ་ལྟ་བུ་དང་མཐུན་པའི་རེག་བྱ་རྣམ་པ་མང་པོ་དག་གོ། །དེ་ཡང་རེག་ན་བདེ་བ་དང་། རེག་ན་སྡུག་བསྔལ་བ་དང་། བཏང་སྙོམས་ཀྱིས་གནས་ཀྱི་རེག་པར་བྱའོ། །དེ་ལ་རེག་བྱ་དང་། རེག་པ་དང་། རེག་པར་བྱ་བ་དང་། རྩུབ་པ་དང་། རླན་པ་དང་།","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4035E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":782,"text":"ཁྱི་གདོང་མ་དམར་སྔོ། བྱང་དུ་སེང་གདོང་མ་ལྗང་སྔོ། བཞི་པོ་འདི་དག་ཀྱང་གཡས་བརྐྱང་གཡོན་བསྐུམ་གྱིས་ཉི་མ་ལ་གནས་པའོ། །གཡས་དང་གཡོན་པའི་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པ་མིང་གིས་རྗེས་སུ་མཐུན་པའི་ཞལ་གཅིག་མ་ཕྱག་གཉིས་གཉིས་དང་ལྡན་པའོ། ། འདི་དག་གི་ཁྱད་པར་ནི་བདག་མེད་མ་དང་མཚུངས་པའོ། །བདག་མེད་མ་ལ་སོགས་པ་རྣམས་ལ་གོ་རིམས་བཞིན་དུ་མི་བསྐྱོད་པ་དང་རྟག་པ་དང་། རིན་ཆེན་འབྱུང་ལྡན་དང་སྣང་བ་མཐའ་ཡས་དང་དོན་ཡོད་གྲུབ་པ་དང་མི་བསྐྱོད་པ་དང་། རྟག་པ་དང་རིན་ཆེན་འབྱུང་ལྡན་དང་། སྣང་བ་མཐའ་ཡས་དང་རྣམ་པར་སྣང་མཛད་དང་། རིན་ཆེན་འབྱུང་ལྡན་དང་སྣང་བ་མཐའ་ཡས་དང་རྣམ་པར་སྣང་མཛད་དང་མི་བསྐྱོད་པ་རྣམས་ཀྱིས་རྒྱས་བཏབ་པའོ། །གླིང་བུ་མ་ལ་སོགས་པ་དང་སྟག་གདོང་མ་ལ་སོགས་པ་རྣམས་ལ་རྣམ་པར་སྣང་མཛད་དང་རིན་ཆེན་འབྱུང་ལྡན་དང་སྣང་བ་མཐའ་ཡས་དང་དོན་ཡོད་གྲུབ་པ་རྣམས་ཀྱིས་སོ། །བདག་མེད་མའི་ཐུགས་ཀའི་ས་བོན་ནི་ཨཱཾ། ཨོཾ་ཨཾ་སྭཱ་ཧཱ། ཞེས་བྱ་བ་ནི་གྷསྨ་རཱིའི་སྔགས་ཏེ་ལས་ཐམས་ཅད་པའོ། །ཡང་ན་བདག་མེད་མ་ལ་སོགས་པ་ལྷ་མོ་བཅོ་ལྔའི་བདག་ཉིད་ཀྱི་དཀྱིལ་འཁོར་རོ། །དེ་ལ་ལྷ་མོ་ཐམས་ཅད་སྐུ་མདོག་ནག་མོ་གཡས་གཡོན་གྱི་ཕྱག་གཉིས་ཀྱིས་གྲི་གུག་དང་ཐོད་པ་འཛིན་པ་མཆོད་ཕྱིར་ཐོགས་པ་འདྲ་བའི་ཁ་ཊྭཱཾ་ག་དང་བཅས་པའོ། །གཞན་རྣམས་ནི་གོང་མ་བཞིན་ནོ། །ཨོཾ་ཨཱཿ་བཛྲ་གྷསྨ་རཱི་ཨོཾ་ཧཱུཾ་སྭཱ་ཧཱ། ཞེས་བྱ་བ་ནི་གྷསྨ་རཱིའི་སྔགས་སོ།། །།གང་གི་ཚེ་དཀྱིལ་འཁོར་གྱི་བདག་པོ་ཀུ་རུ་ཀུལླེ་དམར་མོ་ཕྱག་བཞི་མ་གཡས་གཉིས་ཀྱིས་མདའ་དང་ལྕགས་ཀྱུ་འཛིན་པ། གཡོན་གཉིས་ཀྱིས་ཨུཏྤལ་ལ་དམར་པོ་དང་གཞུ་འཛིན་པ་ཞལ་གཅིག་པ་སྤྱན་གསུམ་པ་སྣང་བ་མཐའ་ཡས་ཀྱིས་རིགས་ཀྱི་བདག་པོ་བྱས་པ། རྡོ་རྗེ་མ་ལ་སོགས་བཅུ་བཞི་སྐུ་མདོག་དམར་མོ་ཕྱག་གཉིས་ཀྱིས་མདའ་དང་གཞུ་འཛིན་པ་བཅོ་ལྔ་པོ་ཐམས་ཅད་ཀྱང་པདམ་དམར་པོ་དང་རོའི་སྙིང་གར་ཟླ་བ་སྐྱིལ་ཀྲུང་ཕྱེད་པས་གནས་པའོ། །ཀུ་རུ་ཀུལླེ་སྙིང་གའི་ས་བོན་ནི་ཧྲཱིཿ་ཨོཾ་ཀུ་རུ་ཀུ་ལླེ་ཧྲཱིཿ་སྭཱ་ཧཱ། ཞེས་བྱ་བ་ནི་སྙིང་པོའི་སྔགས་སོ། །གཞན་ནི་སྔར་བཞིན་དུ་སྟེ་དེའི་ཚེ་ཀུ་རུ་ཀུལླེའི་དཀྱིལ་འཁོར་དུ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD3141E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":783,"text":"༄༅། །ནོ༑ ༑དེ་བཞིན་ཉིད་མི་དམིགས་པས། དེ་བཞིན་ཉིད་དམིགས་སུ་མེད་དོ། །དེ་ཅིའི་ཕྱིར་ཞེ་ན། རབ་འབྱོར། དེ་བཞིན་ཉིད་དམིགས་སུ་མེད་པ་ནི། དམིགས་པའང་མ་ཡིན། མི་དམིགས་པའང་མ་ཡིན་ནོ། །ཡང་དག་པའི་མཐའ་མི་དམིགས་པས། ཡང་དག་པའི་མཐའ་དམིགས་སུ་མེད་དོ། །དེ་ཅིའི་ཕྱིར་ཞེ་ན། རབ་འབྱོར། ཡང་དག་པའི་མཐའ་དམིགས་སུ་མེད་པ་ནི། དམིགས་པའང་མ་ཡིན། མི་དམིགས་པའང་མ་ཡིན་ནོ། །བསམ་གྱིས་མི་ཁྱབ་པའི་དབྱིངས་མི་དམིགས་པས། བསམ་གྱིས་མི་ཁྱབ་པའི་དབྱིངས་དམིགས་སུ་མེད་དོ། །དེ་ཅིའི་ཕྱིར་ཞེ་ན། རབ་འབྱོར། བསམ་གྱིས་མི་ཁྱབ་པའི་དབྱིངས་དམིགས་སུ་མེད་པ་ནི། དམིགས་པའང་མ་ཡིན། མི་དམིགས་པའང་མ་ཡིན་ནོ༑ ༑ཕུང་པོ་དང་། སྐྱེ་མཆེད་དང་། ཁམས་མི་དམིགས་པས། ཕུང་པོ་དང་། སྐྱེ་མཆེད་དང་། ཁམས་དམིགས་སུ་མེད་དོ། །དེ་ཅིའི་ཕྱིར་ཞེ་ན། རབ་འབྱོར། ཕུང་པོ་དང་། སྐྱེ་མཆེད་དང་། ཁམས་དམིགས་སུ་མེད་པ་ནི། དམིགས་པའང་མ་ཡིན། མི་དམིགས་པའང་མ་ཡིན་ནོ། །རྟེན་ཅིང་འབྲེལ་པར་འབྱུང་བ་མི་དམིགས་པས། རྟེན་ཅིང་འབྲེལ་པར་འབྱུང་བ་དམིགས་སུ་མེད་དོ། །དེ་ཅིའི་ཕྱིར་ཞེ་ན། རབ་འབྱོར། རྟེན་ཅིང་འབྲེལ་པར་འབྱུང་བ་དམིགས་སུ་མེད་པ་ནི། དམིགས་པའང་མ་ཡིན། མི་དམིགས་པའང་མ་ཡིན་ནོ། །སྦྱིན་པའི","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E1INC_SHES RAB KYI PHA ROL TU PHYIN PA STONG PHRAG NYI SHU LNGA PA 1_The Perfection of Wisdom in 25,000 Lines, Part 1 (Pañca Viṃśati Sāhasrikā Prajñā Pāramitā 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":784,"text":"༄༅། །ཕྲག་སྟོང་གི་བར་དག་ཏུ་སོང་ཞིང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་གནས་ཏེ། ཆུང་དུ་ན་སེམས་ཅན་འགའ་ཙམ་ཡང་བྱང་ཆུབ་ལ་རབ་ཏུ་འཇོག་གོ་༑གལ་ཏེ་གང་ཟག་བྱང་ཆུབ་སེམས་དཔའི་ཐེག་པ་པ་དང་མ་ཕྲད་ནའང་། དེ་དག་ཏུ་གང་ཟག་ཉན་ཐོས་ཀྱི་ཐེག་པ་པ་ནི་ཉན་ཐོས་ཀྱི་ས་ལ་རབ་ཏུ་གཞོག་གོ། གང་ཟག་རང་སངས་རྒྱས་ཀྱི་ཐེག་པ་པ་ནི་རང་སངས་རྒྱས་ཀྱི་ས་ལ་རབ་ཏུ་གཞོག་སྟེ། ཆུང་དུ་ན་སེམས་ཅན་འགའ་ཙམ་ཡང་དགེ་བ་བཅུའི་ལས་ཀྱི་ལས་ལ་རབ་ཏུ་གཞོག་གོ་།དེས་ཆོས་ཀྱི་སྦྱིན་པ་དེ་དག་བྱིན་ནས་ཟང་ཟིང་གི་སྦྱིན་པས་སེམས་ཅན་རྣམས་ཚིམ་པར་བྱེད་དེ། དགེ་བའི་རྩ་བ་དེའང་ཉན་ཐོས་ཀྱི་སའམ། རང་སངས་རྒྱས་ཀྱི་སར་ཡོངས་སུ་མི་བསྔོའི། གཞན་དུ་ན་སེམས་ཅན་ཐམས་ཅད་དང་ཐུན་མོང་དུ་བྱས་ཤིང་། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་སྟེ། རབ་འབྱོར། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་གནས་ཤིང་། སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་འཛིན་ཏོ། །གསོལ་པ། བཅོམ་ལྡན་འདས། ཇི་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་གནས་ཤིང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་འཛིན་པ་ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E3_SHES RAB KYI PHA ROL TU PHYIN PA STON GPHRAG NYI SHU LNGA PA 3_The Perfection of Wisdom in 25,000 Lines, Part 3 (Pañca Viṃśati Sāhasrikā Prajñā Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":785,"text":"རྒྱལ་པོ་འདབ་མ་བརྐྱངས་པ་ལྟར་མངོན་པར་འཕགས་ནས་སེར་སྐྱའི་གནས་ཀྱི་སྟེང་ནྱ་གྲོ་དྷའི་ཀུན་དགའ་ར་བ་ག་ལ་བ་དེར་གཤེགས་ཏེ་བྱོན་ནས་ནྱ་གྲོ་དྷའི་ཀུན་དགའ་ར་བའི་སྟེང་གི་ནམ་མཁའ་ལ་སྐྱིལ་མོ་ཀྲུང་བཅས་ཏེ་བཞུགས་སོ། །དེ་ནས་བཅོམ་ལྡན་འདས་ཤར་ཕྱོགས་སུ་སྤྱོད་ལམ་བཞི་པོ་འདི་ལྟ་སྟེ། འཆག་པ་དང་། བཞེངས་པ་དང་། བཞུགས་པ་དང་། མནལ་བ་དག་མཛད་དོ། །མེའི་ཁམས་ལ་ཡང་སྙོམས་པར་འཇུག་པར་མཛད་དེ། སངས་རྒྱས་བཅོམ་ལྡན་འདས་མེའི་ཁམས་ལ་སྙོམས་པར་ཞུགས་པའི་སྐུ་ལས་འོད་ཟེར་སྣ་ཚོགས་འདི་ལྟ་སྟེ། སྔོན་པོ་དག་དང་། སེར་པོ་དག་དང་། དམར་པོ་དག་དང་། དཀར་པོ་དག་དང་། བཙོད་ཀ་དག་དང་། ཤེལ་དང་དངུལ་གྱི་ཁ་དོག་ལྟ་བུ་དག་བྱུང་ངོ། །ཆོ་འཕྲུལ་ཟུང་དག་ཀྱང་རྣམ་པར་སྟོན་པར་མཛད་དེ། སྐུའི་སྨད་ནས་མེ་འབར་ཞིང་། སྐུའི་སྟོད་ནས་ཆུ་གྲང་མོའི་རྒྱུན་འབབ་པར་མཛད་དོ། །སྐུའི་སྟོད་ནས་མེ་འབར་ཞིང་། སྐུའི་སྨད་ནས་ཆུ་གྲང་མོའི་རྒྱུན་འབབ་པར་མཛད་དོ། །ཤར་ཕྱོགས་སུ་ཇི་ལྟ་བ་བཞིན་དུ་ལྷོ་ཕྱོགས་དང་། ནུབ་ཕྱོགས་དང་། བྱང་ཕྱོགས་སུ་ཡང་དེ་བཞིན་མཛད་དེ། དེ་ལྟར་ཕྱོགས་བཞིར་རྫུ་འཕྲུལ་གྱི་ཆོ་འཕྲུལ་རྣམ་པ་བཞི་སྟོན་པར་མཛད་དོ། །དེ་ནས་སངས་རྒྱས་བཅོམ་ལྡན་འདས་འདི་སྙམ་དུ་དགོངས་ཏེ། གལ་ཏེ་དེ་བཞིན་གཤེགས་པས་རྒྱལ་པོ་ཟས་གཙང་གི་རྐང་པ་གཉིས་ལ་གཏུགས་པར་གྱུར་ན་ནི། དེའི་སྤྱི་བོ་ཚལ་བ་བདུན་དུ་འགས་པར་འགྱུར་ལ། གལ་ཏེ་རྒྱལ་པོ་ཟས་གཙང་གིས་དེ་བཞིན་གཤེགས་པའི་ཞབས་གཉིས་ལ་གཏུགས་པར་གྱུར་ན་ནི། ཤཱཀྱ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E2INC__DUL BA RNAM PAR _BYED PA 2_The Divisions of Vowed Morality, Part 2 (Vinaya Vibhaṃga 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":786,"text":"དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །སྟོང་པ་ཉིད་སྟོང་པ་ཉིད་རྣམ་པར་དག་པས་ཡིད་རྣམ་པར་དག་པ། ཡིད་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། སྟོང་པ་ཉིད་སྟོང་པ་ཉིད་རྣམ་པར་དག་པ་དང་། ཡིད་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །སྟོང་པ་ཉིད་སྟོང་པ་ཉིད་རྣམ་པར་དག་པས་གཟུགས་རྣམ་པར་དག་པ། གཟུགས་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། སྟོང་པ་ཉིད་སྟོང་པ་ཉིད་རྣམ་པར་དག་པ་དང་། གཟུགས་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །སྟོང་པ་ཉིད་སྟོང་པ་ཉིད་རྣམ་པར་དག་པས་སྒྲ་རྣམ་པར་དག་པ། སྒྲ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། སྟོང་པ་ཉིད་སྟོང་པ་ཉིད་རྣམ་པར་དག་པ་དང་། སྒྲ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །སྟོང་པ་ཉིད་སྟོང་པ་ཉིད་རྣམ་པར་དག་པས་དྲི་རྣམ་པར་དག་པ། དྲི་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། སྟོང་པ་ཉིད་སྟོང་པ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E7INC_SHES RAB KYI PHA ROL TU PHYIN PA STONG PHRAG BRGYA PA 7_The Perfection of Wisdom in 100,000 Lines, Part 7 (Ṣatasāhasrikā Prajña Pāramitā 7).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":787,"text":"བ་དང་། གནས་མེད་པ་ལ་གཞོལ་བར་སྲིད་པར་སྐྱེ་བ་ཐམས་ཅད་ན་གནས་པ་ཡོངས་སུ་བསྟན་པའི་དོན་དུ་འདུག་གི། དེའི་གན་དུ་སོང་ལ་ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ཡོངས་སུ་དྲི་བ་དང་། ཇི་ལྟར་བྱང་ཆུབ་སེམས་དཔའི་ལམ་ཡོངས་སུ་དག་པར་བྱ་བ་དང་། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་བསླབ་པ་ལ་ནན་ཏན་དུ་བྱ་བ་དང་། ཇི་ལྟར་བྱང་ཆུབ་སེམས་དཔས་བྱང་ཆུབ་ཀྱི་སེམས་ཡོངས་སུ་སྦྱང་བར་བྱ་བ་དང་། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྨོན་ལམ་མངོན་པར་བསྒྲུབ་པར་བྱ་བ་དང་། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་ཚོགས་ཡོངས་སུ་གསོག་པར་བྱ་བ་དང་། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་ས་ཡོངས་སུ་གནོན་པར་བྱ་བ་དང་། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱ་བ་དང་། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་བཟོད་པ་ལ་འཇུག་པར་བྱ་བ་དང་། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་ནན་ཏན་གྱི་ཡོན་ཏན་ལ་གནས་པར་བྱ་བ་དང་། ཇི་ལྟར་བྱང་ཆུབ་སེམས་དཔས་དགེ་བའི་བཤེས་གཉེན་བསྙེན་བཀུར་བར་བྱ་བ་དྲིས་ཤིག། དེ་ཅིའི་ཕྱིར་ཞེ་ན། རིགས་ཀྱི་བུ། བྱང་ཆུབ་སེམས་དཔའ་བྱམས་པ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E6__PHAGS PA SANGS RGYAS PHAL PO CHE ZHES BYA BA SHIN TU RGYAS PA CHEN PO_I MDO_A Great and Exalted Sutra of the Greater Way, the Majority of the Enlightened One, in Extensive Detail, Part Six (Ārya Buddha Avataṃsaka Nāma Mahāvaipulya +.txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":788,"text":"༄༅། །ཡིན་ཏེ་འདི་ལྟ་སྟེ། ཆགས་པའམ་ཞེ་སྡང་ངམ་གཏི་མུག་གམ། ཆགས་པ་དང་ཞེ་སྡང་ངམ་ཆགས་པ་དང་གཏི་མུག་གམ་ཞེ་སྡང་དང་གཏི་མུག་གམ་ཆགས་པ་དང་ཞེ་སྡང་དང་གཏི་མུག་ཐམས་ཅད་དོ། །དེ་ལ་མཐའ་ནི་འདི་ཡིན་ཏེ་འདི་ལྟ་སྟེ། མངོན་པར་འདོད་པའི་ལས་དེ་ཉིད་ཀྱི་དེ་དང་འབྲེལ་པའི་སྦྱོར་བས་དུས་དེ་ཉིད་ཀྱི་ཚེའམ་དུས་དེའི་འོག་ཏུ་ཡོངས་སུ་རྫོགས་པར་གྱུར་པ་སྟེ། དེ་ལྟར་ན་རྣམ་པ་ལྔ་པོ་དེ་དག་གིས་སྲོག་གཅོད་པ་ལ་སོགས་པ་ལོག་པར་ལྟ་བའི་མཐར་ཐུག་པའི་བར་གྱི་ལས་ཀྱི་ལམ་བཅུ་པོ་དེ་དག་ཐམས་ཅད་ཀྱི་ངོ་བོ་ཉིད་རྣམ་པར་གཞག་པ་རྒྱ་ཆེར་ཡོངས་སུ་རྫོགས་པར་ཅི་རིགས་པར་རིག་པར་བྱའོ། །སྲོག་གཅོད་པའི་གཞི་ནི་སྲོག་དང་ལྡན་པའི་སེམས་ཅན་ནོ། །གལ་ཏེ་གསོད་པར་བྱེད་པ་དེ་སྲོག་ཆགས་དེ་ལ་སྲོག་ཆགས་ཡིན་པའི་འདུ་ཤེས་ཀྱང་ཡོད་ལ། སྲོག་ཆགས་གང་གསད་པར་འདོད་པ་ལ་དེར་འདུ་ཤེས་པའང་ཡོད་པ་དེ་ནི་དེ་ལ་དེའི་འདུ་ཤེས་ཕྱིན་ཅི་མ་ལོག་པ་ཞེས་བྱའོ། །དེ་འདུ་ཤེས་དེ་ལ་བརྟེན་ཏེ་འདི་གསད་པར་བྱའོ་སྙམ་དུ་སེམས་མངོན་པར་འདུ་བྱེད་པ་དེ་ནི་དེའི་གསོད་པའི་བསམ་པ་ཡིན་ནོ། །དེ་ལ་ཆགས་པས་ཟིལ་གྱིས་ནོན་ཏམ་ཞེ་སྡང་གིས་ཟིལ་གྱིས་ནོན་ཏམ་གཏི་མུག་གིས་ཟིལ་གྱིས་ནོན་ཏམ། དེ་དག་ལས་གཉིས་ཀྱིས་ཟིལ་གྱིས་ནོན་ཏམ། ཐམས་ཅད་ཀྱིས་ཟིལ་གྱིས་ནོན་ནས་དེ་ལྟར་སེམས་མངོན་པར་འདུ་བྱེད་པ་དེ་ནི་དེའི་ཉོན་མོངས་པ་ཡིན་ནོ། །དེ་བསམ་པ་དེ་དང་དེ་ལྟར་ཉོན་མོངས་པ་ཅན་གྱི་སེམས་ཀྱིས་རང་ངམ་གཞན་དག་གིས་གསད་པའི་སྦྱོར་བ་རྩོམ་ཞིང་མཚོན་གྱིས་འདེབས་པར་བྱེད་ལ། གལ་ཏེ་བཏབ་མ་ཐག་ཁོ་ནར་སྦྱོར་བ་དེས་ཤི་བར་གྱུར་ན་དུས་དེ་ཉིད་ཀྱི་ཚེ་དེའི་ལས་ཀྱི་ལམ་ཡོངས་སུ་རྫོགས་པས་མཐར་ཐུག་པ་ཡིན་པར་བལྟ་བར་བྱའོ། །གལ་ཏེ་དུས་དེ་ཉིད་ཀྱི་ཚེ་མ་ཤི་བར་སྦྱོར་བ་དེས་དུས་གཞན་གྱི་ཚེ་ན་ཤི་བར་གྱུར་ནའང་དུས་གང་གི་ཚེ་ན་ཤི་བར་གྱུར་པ་དེའི་ཚེ་ན་མཐར་ཐུག་པར་རིག་པར་བྱའོ། །ཇི་ལྟར་རྣམ་པ་ལྔ་པོ་དེ་དག་གིས་ལས་ཀྱི་ལམ་རེ་རེ་བསྟན་པའི་གཞུང་ནི་མི་སྣང་ངོ། །མ་བྱིན་པར་ལེན་པའི་གཞི་ནི་གཞན་གྱིས་ཡོངས་སུ་བཟུང་བའོ། །འདུ་ཤེས་ནི་དེ་ལ་དེར་འདུ་ཤེས་པའོ། །བསམ་པ་ནི་འཕྲོག","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4038.1E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":789,"text":"༄༅། །མཛའ་བོ་དེ་དག་ལ་བལྟས་ནས། འདི་ལྟར་སེམས་པར་མངོན་ནོ། །མཛའ་བོ་འཐམ་པས་མཛའ་བོ་བག་མེད་པ། །ཕན་པར་འགྱུར་ན་རྩུབ་མོའང་སྦྱར་བ་རིགས། །ཕན་ཞིང་འཇམ་ན་སྨོས་ཀྱང་ཅི་ཞིག་དགོས། །དམ་པ་རྣམས་ཀྱི་ཚུལ་ནི་དེ་ལྟར་ཡིན༑ །ནགས་པས་ཁྱིམ་དགའ་སྙམ་དུ་འདི་ལྟར་སེམས། །ནགས་ན་གནས་པ་དོགས་ཤིང་འཇིགས་མེད་པར། །ཐ་མལ་གནས་པར་ཇི་ལྟར་མི་སེམས་ཀྱེ། །སྡིག་པས་གོས་པ་བཞིན་དུ་འགོག་པར་བྱེད། །མི་དག་ཤི་འམ་ཤི་བར་གྱུར་པ་ལ། །ཆོས་ལས་ཉམས་ན་དུ་བར་འགྱུར་བ་བཞིན། །ནགས་ཚལ་གནས་འདོད་ང་ནི་གསོན་བཞིན་དུ། །ཅི་ཞིག་སེམས་ཤིང་འདི་དག་དུ་བར་གྱུར། །ང་དང་བྲལ་བས་དེ་ལྟར་མི་དགའ་ན། །ང་དང་ལྷན་ཅིག་ནགས་ན་ཅིར་མི་འཁོད། །གལ་ཏེ་དུ་བས་ཁྱིམ་ན་འཁོད་དགའ་ན། །མཆི་མ་ཟད་པར་དུ་བ་ཅི་ཆེད་ཆེ༑ །དེ་སྟེ་བདག་གི་མི་ལ་ཆགས་པའི་ཕྱིར། །དཀའ་ཐུབ་བྱེད་དུ་འགྲོ་བར་མི་སྟེར་ན། །དགྲ་དང་དམག་འགྱེད་དེ་དང་དེ་དག་ཏུ། །འགྲོ་བ་ན་ཡང་དེ་ལྟར་ཅིས་མི་བྱེད། །ཕོངས་པར་གྱུར་པའི་ཚེ་ན་མཛའ་བོ་རྣམས། །མཆི་མས་འཇུ་ཞིང་འོང་བའི་མཐུ་ཡང་མཐོང༑ །མཛའ་བའི་རང་བཞིན་རབ་ཏུ་བརྟེན་གྱུར་ཀྱང་། །ཕྱི་བཞིན་མི་འབྲང་གཡོ་དང་ཐབས་བྱེད་བཞིན། །སླར་དུ་བཟློག་པའི་ཕྱིར་ནི་སྐད་འཛེར་ཞིང་། །མིག་ནི་མཆི་མས་གང་བཞིན་སྨྲས་པ་དང་། །མཚུངས་པ་ལ་ཡང་བླ་མ་འདྲ་བར་ནི། །མགོ་བོ་བཏུད་དེ་བདག་ལ་ཕྱག་འཚལ་བ། །རབ་ཏུ་བྱུང་བའི་རྗེས་སུ་རབ་བྱུང་བ། །འདི་དག་བྱམས་ན་དེ་བཞིན་བྱ་བར་རིགས། །དམ་པའི་སེམས་ནི་ངོ་མཚར་གྱུར་པ་ཡི། །གར་མཁན་སྤྱོད་པ་བཞིན་དུ་མི་འགྱུར་རམ། །ཡོན་ཏན་མེད་ལ་ཕོངས་པར་གྱུར་པའི་ཚེ། །གྲོགས་ལ་གཉིས་གསུམ་ཡོད་པར་ངེས་པར་འགྱུར། །ཡོན་ཏན་ཡོང་བཞིན་ནགས་སུ་འགྲོ་བ་ན། །གྲོགས་པོ་གཅིག་ཀྱང་མེད་པ་ངོ་མཚར་ཆེ། །གློང་ཆེན་སྨྱོན་པའི་གཡུལ་ངོ་དོགས་པ་ན། །ང་ཡི་སྔོན་དུ་འགྲོ་ཞིང་སྒྲིབ་པ་དག་།ནགས་སུ་ང་འགྲོའི་ཕྱིར་ནི་མི་འབྲང་བ། །དེ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.9 (SKYES RABS)\/TD04150_SKYES PA_I RABS KYI RGYUD (Jātaka Mālā).txt","subfolder":"A.ii.9 (SKYES RABS)","origin":"Allochthonous","scripture_category":"non-scripture","reference":"Jātaka tales"},"SCCT_class":"NSCR"}
{"id":790,"text":"མེའི་ཁམས་ཀྱི་དེ་བཞིན་ཉིད་མ་ལགས་པ་གཞན་བྱང་ཆུབ་སེམས་དཔར་འགྱུར་བ་ལྟའང་ག་ལ་མཆིས། མེའི་ཁམས་ཀྱི་དེ་བཞིན་ཉིད་ལ་བྱང་ཆུབ་སེམས་དཔའ་མཆིས་པར་ཡང་ག་ལ་འགྱུར༑ བྱང་ཆུབ་སེམས་དཔའ་ལ་མེའི་ཁམས་ཀྱི་དེ་བཞིན་ཉིད་མཆིས་པར་ཡང་ག་ལ་འགྱུར། མེའི་ཁམས་ཀྱི་དེ་བཞིན་ཉིད་མ་མཆིས་པ་བྱང་ཆུབ་སེམས་དཔར་འགྱུར་བ་ལྟའང་ག་ལ་མཆིས། བཅོམ་ལྡན་འདས། བྱང་ཆུབ་སེམས་དཔའ་ཤིན་ཏུ་མ་མཆིས་ཤིང་མི་དམིགས་ན། དེ་ལ་རླུང་གི་ཁམས་ཀྱི་དེ་བཞིན་ཉིད་ཀྱི་ཚིག་བླ་དྭགས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས། རླུང་གི་ཁམས་ཀྱི་དེ་བཞིན་ཉིད་མ་ལགས་པ་གཞན་བྱང་ཆུབ་སེམས་དཔར་འགྱུར་བ་ལྟའང་ག་ལ་མཆིས། རླུང་གི་ཁམས་ཀྱི་དེ་བཞིན་ཉིད་ལ་བྱང་ཆུབ་སེམས་དཔའ་མཆིས་པར་ཡང་ག་ལ་འགྱུར། བྱང་ཆུབ་སེམས་དཔའ་ལ་རླུང་གི་ཁམས་ཀྱི་དེ་བཞིན་ཉིད་མཆིས་པར་ཡང་ག་ལ་འགྱུར། རླུང་གི་ཁམས་ཀྱི་དེ་བཞིན་ཉིད་མ་མཆིས་པ་བྱང་ཆུབ་སེམས་དཔར་འགྱུར་བ་ལྟའང་ག་ལ་མཆིས། བཅོམ་ལྡན་འདས། བྱང་ཆུབ་སེམས་དཔའ་ཤིན་ཏུ་མ་མཆིས་ཤིང་མི་དམིགས་ན། དེ་ལ་ནམ་མཁའི་ཁམས་ཀྱི་དེ་བཞིན་ཉིད་ཀྱི་ཚིག་བླ་དྭགས་བྱང་ཆུབ་སེམས་དཔར་འགྱུར་བ་ལྟ་ག་ལ་མཆིས། ནམ་མཁའི་ཁམས་ཀྱི་དེ་བཞིན་ཉིད་མ་ལགས་པ་གཞན་བྱང་ཆུབ་སེམས་དཔར་འགྱུར་བ་ལྟའང་ག་ལ་མཆིས།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E1INC_SHES RAB KYI PHA ROL TU PHYIN PA STONG PHRAG BRGYA PA 1_The Perfection of Wisdom in 100,000 Lines, Part 1 (Ṣatasāhasrikā Prajña Pāramitā 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":791,"text":"༄༅། །པ་ཞེས་བྱ་བ་ནི་བསླབ་པ་ཉམས་པ་དང་དེ་བཞིན་གཤེགས་པས་གསུངས་པ་དོན་དམ་པའི་ཆོས་ཀྱི་ཚིག་སྔོན་མ་ཐོས་པ་མཉན་དུ་མེད་པ་དང་། སྔོན་མ་ཐོས་པ་ཇི་ལྟ་བ་བཞིན་དུ་སྔོན་མ་བསམས་པ་བསམ་དུ་མེད་པ་དང་། ཐོས་པའི་བར་ཆད་དང་། བསམ་པའི་བར་ཆད་དང་། ཐོས་པ་དང་བསམས་པ་བརྗོད་པ་དང་། བསྒོམས་པ་ལས་བྱུང་བའི་དགེ་བ་མ་ཐོབ་པ་མི་དང་། ཐོབ་པ་ཡོངས་སུ་ཉམས་པར་འགྱུར་བའོ། །ཆོས་འབྱོར་པ་ནི་དེ་ལས་བཟློག་པ་ལས་རིག་པར་བྱའོ། །དེ་ལ་བྱང་ཆུབ་སེམས་དཔས་བདག་ཉིད་ཀྱིས་ཆོས་ཀྱིས་ཕོངས་པས་གཞན་དག་གི་ཟང་ཟིང་འབྱོར་པར་བྱ་བའི་ཕྱིར་སྦྱོར་བར་མི་བྱའོ། །ཟང་ཟིང་འབྱོར་པར་བྱ་བའི་ཕྱིར་ཇི་ལྟ་བ་བཞིན་དུ་ཆོས་འབྱོར་པར་བྱ་བའི་ཕྱིར་ཡང་དེ་བཞིན་ནོ། །དོན་གྱི་སྐབས་འདིར་ཆོས་ཀྱིས་ཕོངས་པ་ཞེས་བྱ་བ་ནི་བསླབ་པ་ཉམས་པས་བསྡུས་པ་དང་། བསླབ་པ་ཉམས་པ་དང་རྗེས་སུ་མཐུན་པས་བསྡུས་པ་དང་། ཐོབ་པའི་ཆོས་ཡོངས་སུ་ཉམས་པས་བསྡུས་པ་ཡིན་པར་རིག་པར་བྱའོ། །བདག་ཉིད་ཀྱི་ཟང་ཟིང་གིས་ཕོངས་པས་གཞན་དག་གི་ཟང་ཟིང་འབྱོར་པར་བྱ་བའི་ཕྱིར་ནི་བརྩོན་པར་བྱ་སྟེ། ཟང་ཟིང་འབྱོར་པ་དེ་ཡང་གལ་ཏེ་ཆོས་ཀྱིས་ཕོངས་པ་སྐྱེད་པར་མི་བྱེད་ནའོ། །གལ་ཏེ་ཆོས་ཀྱིས་ཕོངས་པ་སྐྱེད་པར་བྱེད་ན་ནི་བརྩོན་པར་མི་བྱའོ། །ཟང་ཟིང་འབྱོར་པར་བྱ་བའི་ཕྱིར་ཇི་ལྟ་བ་བཞིན་དུ་ཆོས་འབྱོར་པར་བྱ་བའི་ཕྱིར་ཡང་དེ་བཞིན་ནོ། །བདག་ཉིད་ཀྱི་ཟང་ཟིང་འབྱོར་པས་གཞན་དག་གི་ཟང་ཟིང་འབྱོར་པར་བྱ་བའི་ཕྱིར་ཡང་བརྩོན་པར་བྱའོ། །ཟང་ཟིང་འབྱོར་པར་བྱ་བའི་ཕྱིར་ཇི་ལྟ་བ་བཞིན་དུ། ཆོས་འབྱོར་པར་བྱ་བའི་ཕྱིར་ཡང་དེ་བཞིན་ནོ། །བདག་ཉིད་ཀྱི་ཆོས་འབྱོར་པས་གཞན་དག་གི་ཟང་ཟིང་འབྱོར་པར་བྱ་བའི་ཕྱིར་ཡང་བརྩོན་པར་བྱའོ། །ཟང་ཟིང་འབྱོར་པར་བྱ་བའི་ཕྱིར་ཇི་ལྟ་བ་བཞིན་དུ་ཆོས་འབྱོར་པར་བྱ་བའི་ཕྱིར་ཡང་དེ་བཞིན་ནོ། །དེ་ལྟར་སྦྱོར་བར་མི་བྱེད་ན་ནི་ཁ་ན་མ་ཐོ་བ་དང་བཅས་པར་འགྱུར་ལ། སྦྱོར་བར་བྱེད་ན་ནི་ཁ་ན་མ་ཐོ་བ་མེད་པར་འགྱུར་རོ། །དེ་ལྟར་ན་དེ་ནི་རེ་ཞིག་བྱང་ཆུབ་སེམས་དཔའ་སྡོམ་པ་ཡང་དག་པར་བླངས་པའི་འདུལ་བ་བསྡུས་པ་ཡིན་ནོ། །དེ་ལ་བྱང་ཆུབ་སེམས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4038.2E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":792,"text":"གྱི་རྒྱུད་ལ་ཚུལ་ཁྲིམས་ལ་སོགས་པ་འཇོག་པའི་ཕྱིར་སྦྱིན་པ་ནི་རྣམ་པ་དྲུག་སྟེ། སྦྱིན་པའི་སྦྱིན་པ་དང་། ཚུལ་ཁྲིམས་ཀྱི་སྦྱིན་པ་ནས་ཤེས་རབ་ཀྱི་སྦྱིན་པའི་པར་ཡིན་ནོ། །ཆོས་ཉིད་ཀྱིས་རྣམ་པར་ངེས་པ་ནི་སྦྱིན་པ་ལ་སོགས་པའི་དོན་གང་དག་ལ་མདོ་ལ་སོགས་པ་སྣང་བ་གང་དག་ཡིན་པ་དང་། །མདོ་ལ་སོགས་པའི་ཆོས་གང་དག་ལ། སྦྱིན་པ་ལ་སོགས་པ་སྣང་བ་གང་དག་ཡིན་པ་དེ་དག་ནི་ཕན་ཚུན་བསྡུས་པ་ཡིན་པར་རིག་པར་བྱའོ། །རྒྱུ་མཚན་གྱི་ཕྱིར་རྣམ་པར་ངེས་པ་ནི་སྦྱིན་པའི་ཚུལ་ཁྲིམས་ལ་སོགས་པའི་རྒྱུ་མཚན་ཡིན་ཏེ། །ལོངས་སྤྱོད་ལ་མི་ལྟ་ན་ཚུལ་ཁྲིམས་ལ་སོགས་པ་ལ་འཇུག་པའི་ཕྱིར་རོ། །ཚུལ་ཁྲིམས་ཀྱང་སྦྱིན་པ་ལ་སོགས་པའི་རྒྱུ་མཚན་ཡིན་ཏེ། དགེ་སློང་གི་སྡོམ་པ་ཡང་དག་པར་བླངས་ན་ཡོངས་སུ་འཛིན་པ་ཐམས་ཅད་གཏོང་བའི་ཕྱིར་དང་། །ཚུལ་ཁྲིམས་ལ་གནས་ན་བཟོད་པ་ལ་སོགས་པ་དང་ལྡན་པའི་ཕྱིར་རོ། །དགེ་བའི་ཆོས་སྡུད་པའི་ཚུལ་ཁྲིམས་ཡང་དག་པར་བླངས་པ་ནི། སྦྱིན་པ་ལ་སོགས་པ་ཐམས་ཅད་ཀྱི་རྒྱུ་མཚན་ཡིན་ཏེ། དེ་བཞིན་དུ་བཟོད་པ་ལ་སོགས་པ་ཕན་ཚུན་གྱི་རྒྱུ་མཚན་གྱི་དངོས་པོ་ཡིན་པ་ཡང་ཅི་རིགས་པར་སྦྱར་བར་བྱའོ། །བསྡུ་བའི་དངོས་པོ་རྣམ་པར་དབྱེ་བའི་ཚིགས་སུ་བཅད་པ་བདུན་སྟེ། བསྡུ་བའི་དངོས་པོ་བཞི་ནི། སྦྱིན་པ་དང་། སྙན་པར་སྨྲ་བ་ཉིད་དང་། དོན་སྤྱོད་པ་ཉིད་དང་། །དོན་མཐུན་པ་ཉིད་དོ། །དེ་ལ༑ སྦྱིན་མཚུངས་དེ་སྟོན་ལེན་འཇུག་དང་། །བདག་ཉིད་རྗེས་སུ་འཇུག་རྣམས་ཀྱིས། །སྙན་པར་སྨྲ་དང་དོན་སྤྱོད་དང་། །དོན་མཐུན་ཉིད་དུ་འདོད་པ་ཡིན། །སྦྱིན་པ་ནི་མཚུངས་པར་འདོད་དེ། ཕ་རོལ་ཏུ་ཕྱིན་པ་དག་གི་སྐབས་ནས་ཇི་སྐད་དུ་བཤད་པ་ལྟ་བུ་ཡིན་ནོ། །སྙན་པར་སྨྲ་བ་ནི་དེ་སྟོན་པ་ཡིན་ནོ། །དོན་སྤྱོད་པ་ནི། དེ་ཡང་དག་པར་ལེན་དུ་འཇུག་པའོ། །དེ་ཞེས་བྱ་བའི་སྒྲས་ནི་ཕ་རོལ་ཏུ་ཕྱིན་པ་རྣམས་བཟུང","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4026E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":793,"text":"༄༅། །དུས་ཕྱི་མའི་ཚེ་ན། རིགས་ཀྱི་བུ་དང་རིགས་ཀྱི་བུ་མོ་དེ་དག་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ཉན་པར་འགྱུར་ཏེ། ཐོས་ནས་ཀྱང་མོས་པར་འགྱུར་རོ༑ ༑མོས་པར་བྱས་ནས་ཀྱང་འདྲི་བ་དང་། འཛིན་པ་དང་། འཆང་བ་དང་། ཀློག་པ་དང་། ཀུན་ཆུབ་པར་བྱེད་པ་དང་། ཚུལ་བཞིན་དུ་ཡིད་ལ་བྱེད་ཅིང་དེ་བཞིན་ཉིད་དུ་ནན་ཏན་དུ་བྱེད་པར་འགྱུར་རོ། །ཤཱ་རདྭ་ཏིའི་བུ། བྱང་ཆུབ་སེམས་དཔའ་སེམས་དཔའ་ཆེན་པོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ཉན་ཅིང་། ཐོས་ནས་ཀྱང་མོས་པར་བྱེད་པ་དང་། མོས་པར་བྱས་ནས་འདྲི་ཞིང་འཛིན་པ་དང་། འཆང་ཞིང་ཀློག་པ་དང་། ཀུན་ཆུབ་པར་བྱེད་ཅིང་ཚུལ་བཞིན་དུ་ཡིད་ལ་བྱེད་པ་དང་། དེ་བཞིན་ཉིད་དུ་ནན་ཏན་དུ་བྱེད་པ་དེ་དག་ནི་ཡུན་རིང་པོ་ནས་ཐེག་པ་ཆེན་པོ་ལ་ཡང་དག་པར་ཞུགས་པ་དང་། སངས་རྒྱས་མང་པོ་ལ་བསྙེན་བཀུར་བ་དང་། དགེ་བའི་བཤེས་གཉེན་གྱིས་ཡོངས་སུ་བཟུང་བ་དང་། དགེ་བའི་རྩ་བ་བསྐྱེད་པར་རིག་པར་བྱའོ། །གསོལ་པ། བཅོམ་ལྡན་འདས། སླད་མའི་དུས་སླད་མའི་ཚེ་ན། བྱང་གི་ཕྱོགས་ཆ་དེར་བྱང་ཆུབ་སེམས་དཔའི་ཐེག་པ་པའི་རིགས་ཀྱི་བུ་དང་རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ཉན་ཅིང་ཐོས་ནས་མོས་པར་བགྱིད་པ་དང་། མོས་པར་བགྱིས་ནས་འདྲི་ཞིང་འཛིན་པ་དང་། འཆང་ཞིང་ཀློག་པ་དང་། ཀུན་ཆུབ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E2_SHES RAB KYI PHA ROL TU PHYIN PA STON GPHRAG NYI SHU LNGA PA 2_The Perfection of Wisdom in 25,000 Lines, Part 2 (Pañca Viṃśati Sāhasrikā Prajñā Pāramitā 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":794,"text":"༄༅། །སོར་མོའི་ཕྲེང་བ། སྡིག་པ་ཇི་སྙེད་ཅིག་བྱས། དེ་ནས་སོར་མོའི་ཕྲེང་བས་འཇམ་དཔལ་གཞོན་ནུར་གྱུར་པ་ལ་འདི་སྐད་ཅེས་སྨྲས་སོ། །ཀྱེ་མ་འཇིག་རྟེན་ན་དམ་པའི་ཆོས་འཇིག་པའི་སྐྱེས་བུ་གཉིས་ཡོད་དེ། གང་ཤིན་ཏུ་སྟོང་པ་ཉིད་དུ་ལྟ་བ་དང་། གང་འཇིག་རྟེན་ན་བདག་ཏུ་སྨྲ་བ་འདི་གཉིས་ནི་དམ་པའི་ཆོས་འཇིག་པ་དང་། དམ་པའི་ཆོས་ཁས་འབུབ་པའོ། །ཀྱེ་མ་བཙུན་པ་འཇམ་དཔལ་ནི་སྡིག་པ་དང་། མི་སྡིག་པ་མི་ཤེས་སོ། །ཀྱེ་མ་བྱང་ཆུབ་སེམས་དཔའི་སྤྱོད་པའང་མི་ཤེས་སོ། །ཀྱེ་མ་བྱང་ཆུབ་སེམས་དཔའ་སྟག་རྣམས་འཇིགས་པ་མེད་པའོ་སྙམ་དུ་སེམས་ན། ཀྱེ་མ་བཙུན་པ་འཇམ་དཔལ་ནི་སྦྲང་བུ་དང་། སེང་གེའི་བྱེ་བྲག་ཀྱང་མི་ཤེས་སོ། །བཙུན་པ་འཇམ་དཔལ། དེ་བཞིན་གཤེགས་པས་བསྔགས་པའི་བྱང་ཆུབ་སེམས་དཔའི་སྤྱོད་པ་ཉོན་ཅིག་།དཔེར་ན། སྒྱུ་མའི་རྒྱལ་པོས་སྒྱུ་མ་ལ་འདུས་པའི་དཔུང་དུ་ཇི་ལྟར་གཅོད་པ་དང་། གཏུབ་པ་སྟོན་ཏེ་སྒྱུ་མ་བྱེད་པས་བཟའ་བ་དང་། རྙིས་པའང་སྟོན། སྒྱུ་མ་བྱེད་པ་རྣམ་པ་མང་པོ་སྒྱུ་མའི་མཆོག་སྒྱུ་མ་བྱེད་པའི་སྒྱུ་མ་ཇི་ལྟ་བ་དེ་བཞིན་དུ། སངས་རྒྱས་རྣམས་ཀྱི་བསྟན་པའང་དེ་བཞིན་ཏེ། བྱང་ཆུབ་སེམས་དཔའ་སྟག་རྣམས་ཀྱང་བདག་ཉིད་སྐྱེ་བ་དང་། ཡོངས་སུ་མྱ་ངན་ལས་འདའ་བ་ལྟ་བུར་སྒྱུ་མ་རྣམ་པ་མང་པོ་སྟོན་ཏོ། །ནད་ཀྱི་བསྐལ་པ་བར་མ་ལ་བདག་ལ་ནད་མེད་དོ་ཞེས་སེམས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00213__PHAGS PA SOR MO_I PHRENG BA LA PHAN PA ZHES BYA BA THEG PA CHEN PO_I MDO_An Exalted Sutra of the Greater Way entitled _A Teaching to Help Angulimala, String of Fingers_ (Ārya Aṃgulimālīya Nāma Mahāyāna Sūtra).txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":795,"text":"༄༅། །བཅོམ་པ་ཡང་དག་པར་རྫོགས་པའི་སངས་རྒྱས་ཏིང་ངེ་འཛིན་གྱི་གླང་པོ་དམ་པའི་དཔལ་དེ་ལས་པདམོ་གསེར་གྱི་མདོག་ཏུ་སྣང་བ་འདབ་མ་སྟོང་དང་ལྡན་པ་དེ་དག་བླངས་ཏེ། བྱང་ཆུབ་སེམས་དཔའ་ཁྱིམ་པ་དང་། རབ་ཏུ་བྱུང་བ་དང་། ཁྱེའུ་དང་བུ་མོའི་གཟུགས་སུ་འདུག་པ་བྱེ་བ་ཁྲག་ཁྲིག་བརྒྱ་སྟོང་དུ་མ་དང་འགྲོགས་ཏེ། སངས་རྒྱས་ཀྱི་ཞིང་དེ་ནས་མི་སྣང་བར་གྱུར་ནས། བྱང་ཤར་གྱི་ཕྱོགས་མཚམས་ཀྱི་སངས་རྒྱས་བཅོམ་ལྡན་འདས་གང་ཇི་སྙེད་ཅིག་བཞུགས་ཤིང་འཚོ་སྐྱོང་བ་དེ་དག་ཐམས་ཅད་ལ་མེ་ཏོག་དང་། སྤོས་དང་། བདུག་སྤོས་དང་། ཕྲེང་བ་དང་། བྱུག་པ་དང་། ཕྱེ་མ་དང་། ན་བཟའ་དང་། རྒྱན་དང་། གདུགས་དང་། རྒྱལ་མཚན་དང་། བ་དན་དག་གིས་རིམ་གྲོར་བྱ་བ་དང་། བཀུར་སྟིར་བྱ་བ་དང་། བསྟི་སྟང་དུ་བྱ་བ་དང་། མཆོད་པར་བྱེད་ཅིང་། བྱང་ཆུབ་སེམས་དཔའི་རྫུ་འཕྲུལ་ཆེན་པོ་དང་། བྱང་ཆུབ་སེམས་དཔའི་མཐུ་ཆེན་པོས། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་ཐུབ་པ་གང་ན་བ་དེར་སོང་སྟེ་ཕྱིན་ནས། བཅོམ་ལྡན་འདས་ཀྱི་ཞབས་གཉིས་ལ་སྤྱི་བོས་ཕྱག་འཚལ་ཏེ། ཕྱོགས་གཅིག་ཏུ་འཁོད་དོ། །ཕྱོགས་གཅིག་ཏུ་འཁོད་ནས། བྱང་ཆུབ་སེམས་དཔའ་སེམས་དཔའ་ཆེན་པོ་རྣམ་པར་རྒྱལ་བས་རྣམ་པར་གནོན་པས། བཅོམ་ལྡན་འདས་ཤཱཀྱ་ཐུབ་པ་ལ་འདི་སྐད་ཅེས་གསོལ་ཏེ། །བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཏིང་ངེ་འཛིན་གྱི་གླང་པོ་དམ་པའི་དཔལ་བཅོམ་ལྡན་འདས་ལ་སྙུན་མི་མདའམ། ཐུགས་གཟེར་མ་མཆིས་སམ། ལྡང་བ་ཡང་ངམ། གཤེགས་སྤྱོད་དམ། བདེ་བ་ལ་རེག་པར་གནས་སམ་ཞེས་འདྲི་སྟེ། པདམོ་གསེར་གྱི་མདོག་ཏུ་སྣང་བ་འདབ་མ་སྟོང་དང་ལྡན་པ་འདི་དག་ཀྱང་བཅོམ་ལྡན་འདས་དེ་བཞིན་གཤེགས་པ་ཏིང་ངེ་འཛིན་གྱི་གླང་པོ་དམ་པའི་དཔལ་གྱིས་བཅོམ་ལྡན་འདས་ལ་མཆོད་པའི་སླད་དུ་བསྐུར་རོ། །དེ་ནས་བཅོམ་ལྡན་འདས་དེ་བཞིན་གཤེགས་པ་ཤཱཀྱ་ཐུབ་པས་པདམོ་དེ་དག་བཞེས་ནས། བྱང་ཤར་གྱི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.1E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":796,"text":"ཡོངས་སུ་དག་པས་སྲིད་པ་ཡོངས་སུ་དག་པ། སྲིད་པ་ཡོངས་སུ་དག་པས་བྱེད་པ་པོ་ཡོངས་སུ་དག་པ་སྟེ། དེ་ལྟར་ན། བྱེད་པ་པོ་ཡོངས་སུ་དག་པ་དང་། སྲིད་པ་ཡོངས་སུ་དག་པ་འདི་ལ་གཉིས་སུ་མེད་དེ༑ གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །བྱེད་པ་པོ་ཡོངས་སུ་དག་པས་སྐྱེ་བ་ཡོངས་སུ་དག་པ། སྐྱེ་བ་ཡོངས་སུ་དག་པས་བྱེད་པ་པོ་ཡོངས་སུ་དག་པ་སྟེ། དེ་ལྟར་ན། བྱེད་པ་པོ་ཡོངས་སུ་དག་པ་དང་། སྐྱེ་བ་ཡོངས་སུ་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །བྱེད་པ་པོ་ཡོངས་སུ་དག་པས་རྒ་ཤི་ཡོངས་སུ་དག་པ། རྒ་ཤི་ཡོངས་སུ་དག་པས་བྱེད་པ་པོ་ཡོངས་སུ་དག་པ་སྟེ། དེ་ལྟར་ན། བྱེད་པ་པོ་ཡོངས་སུ་དག་པ་དང་། རྒ་ཤི་ཡོངས་སུ་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །བྱེད་པ་པོ་ཡོངས་སུ་དག་པས་སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་དག་པ། སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་དག་པས་བྱེད་པ་པོ་ཡོངས་སུ་དག་པ་སྟེ། དེ་ལྟར་ན། བྱེད་པ་པོ་ཡོངས་སུ་དག་པ་དང་། སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །བྱེད་པ་པོ་ཡོངས་སུ་དག་པས་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པ། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པས་བྱེད་པ་པོ་ཡོངས་སུ་དག་པ་སྟེ། དེ་ལྟར་ན། བྱེད་པ་པོ་ཡོངས་སུ་དག་པ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E7INC_SHES RAB KYI PHA ROL TU PHYIN PA STONG PHRAG BRGYA PA 7_The Perfection of Wisdom in 100,000 Lines, Part 7 (Ṣatasāhasrikā Prajña Pāramitā 7).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":797,"text":"༄༅། །སེམས་དཔའ་ཆེན་པོའི་སྤྲོས་པའོ། །མིག་གི་འདུས་ཏེ་རེག་པའི་རྐྱེན་གྱིས་ཚོར་བ་རྟག་ཅེས་བྱ་བའམ་མི་རྟག་ཅེས་བྱ་བ་ནི། བྱང་ཆུབ་སེམས་དཔའ་སེམས་དཔའ་ཆེན་པོའི་སྤྲོས་པའོ། །རྣ་བའི་འདུས་ཏེ་རེག་པའི་རྐྱེན་གྱིས་ཚོར་བ་རྟག་ཅེས་བྱ་བའམ་མི་རྟག་ཅེས་བྱ་བ་ནི། བྱང་ཆུབ་སེམས་དཔའ་སེམས་དཔའ་ཆེན་པོའི་སྤྲོས་པའོ། །སྣའི་འདུས་ཏེ་རེག་པའི་རྐྱེན་གྱིས་ཚོར་བ་རྟག་ཅེས་བྱ་བའམ་མི་རྟག་ཅེས་བྱ་བ་ནི། བྱང་ཆུབ་སེམས་དཔའ་སེམས་དཔའ་ཆེན་པོའི་སྤྲོས་པའོ། །ལྕེའི་འདུས་ཏེ་རེག་པའི་རྐྱེན་གྱིས་ཚོར་བ་རྟག་ཅེས་བྱ་བའམ་མི་རྟག་ཅེས་བྱ་བ་ནི། བྱང་ཆུབ་སེམས་དཔའ་སེམས་དཔའ་ཆེན་པོའི་སྤྲོས་པའོ། །ལུས་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་རྟག་ཅེས་བྱ་བའམ་མི་རྟག་ཅེས་བྱ་བ་ནི། བྱང་ཆུབ་སེམས་དཔའ་སེམས་དཔའ་ཆེན་པོའི་སྤྲོས་པའོ། །ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་རྟག་ཅེས་བྱ་བའམ་མི་རྟག་ཅེས་བྱ་བ་ནི། བྱང་ཆུབ་སེམས་དཔའ་སེམས་དཔའ་ཆེན་པོའི་སྤྲོས་པའོ། ། མིག་གི་འདུས་ཏེ་རེག་པའི་རྐྱེན་གྱིས་ཚོར་བ་བདེ་ཞེས་བྱ་བའམ་སྡུག་བསྔལ་ཞེས་བྱ་བ་ནི། བྱང་ཆུབ་སེམས་དཔའ་སེམས་དཔའ་ཆེན་པོའི་སྤྲོས་པའོ། །རྣ་བའི་འདུས་ཏེ་རེག་པའི་རྐྱེན་གྱིས་ཚོར་བ་བདེ་ཞེས་བྱ་བའམ་སྡུག་བསྔལ་ཞེས་བྱ་བ་ནི། བྱང་ཆུབ་སེམས་དཔའ་སེམས་དཔའ་ཆེན་པོའི་སྤྲོས་པའོ། །སྣའི་འདུས་ཏེ་རེག་པའི་རྐྱེན་གྱིས་ཚོར་བ་བདེ་ཞེས་བྱ་བའམ་སྡུག","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E11INC_SHES RAB KYI PHA ROL TU PHYIN PA STONG PHRAG BRGYA PA 11_The Perfection of Wisdom in 100,000 Lines, Part 11 (Ṣatasāhasrikā Prajña Pāramitā 11).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":798,"text":"དེའི་འོག་ཏུ་ངོ་བོ་ཉིད་མེད་པའི་རྣལ་འབྱོར་དང་ལྡན་པ་ཇི་ལྟར་འཇུག་ཅེས་ལས་དང་བྱེད་བ་པོ་དང་བྱ་བ་མ་དམིགས་པས་སྒྱུ་མའི་སྐྱེས་བུ་བཞིན་དུ་དངོས་པོ་ཐམས་ཅད་ལ་འཁོར་གསུམ་ཡོངས་སུ་དག་པའི་འཇུག་པའོ། །དེའི་འོག་ཏུ་དེ་ལྟར་ཡོངས་སུ་ད་པར་སྤྱོད་པ་རྣམས་རང་གི་བསྒྲུབ་པར་བྱ་བ་ལ་འབད་པའི་ཕྱིར་སེམས་ཅན་ཀུན་གྱི་མཆོག་ཉིད་ཀྱི་སེམས་ཆེན་པོ་ལ་སོགས་པ་ཆེད་དུ་བྱ་བ་རྣམ་པ་གསུམ་གྱི་འཇུག་པའོ། །དེའི་འོག་ཏུ་ཆེད་དུ་བྱ་བ་ལ་འབད་པ་བྱས་པ་རྣམས་ནི་གཞན་གྱི་སེམས་ཤེས་པ་ལ་སོགས་པ་ལ་བརྩོན་པར་བྱེད་པ་ཡིན་པའི་ཕྱིར་ལྷའི་མིག་ལ་སོགས་པ་མངོན་པར་ཤེས་པ་དྲུག་གི་འཇུག་པའོ། །དེའི་འོག་ཏུ་མངོན་པར་ཤེས་པ་ཐོབ་པ་རྣམས་ནི་འཚང་རྒྱ་བ་ཉིད་དུ་སྤྲོ་བ་ཡིན་པའི་ཕྱིར་རྣམ་པ་ཐམས་ཅད་མཁྱེན་པ་ཉིད་ཀྱི་འཇུག་པ་ཡིན་ཏེ། དེ་ལྟར་ན་རྟོགས་པའི་རིམ་གྱིས་ཡང་དག་པར་གནས་པའི་མཚན་ཉིད་ཅན་ཐེག་པ་ཆེན་པོའི་ཆོས་མཐའ་དག་གནོན་པའི་ངོ་བོ་ཉིད་འཇུག་པའི་སྒྲུབ་པ་ནི་རྣམ་པ་དགུ་ཉིད་དུ་འགྱུར་བ་ཡིན་ནོ། །ཇི་སྐད་དུ་བཤད་པའི་སྒྲུབ་པ་སྟོན་པར་བྱེད་པའི་གཞུང་སྟོང་ཕྲག་ཉི་ཤུ་ལྔ་པ་ལས་གསུངས་པ་ནི་གཞུང་མངས་ཀྱིས་དོགས་པར་འགྱུར་བས་འདིར་ཤེས་པར་བྱེ་དཔར་མ་བྲིས་སོ། །དེ་སྐད་དུ་ཡང་། བསམ་གཏན་གཟུགས་མེད་སྦྱིན་སོགས་དང་། །ལམ་དང་བྱམས་པ་ལ་སོགས་དང་། །དམིགས་པ་མེད་དང་ལྡན་པ་དང་། །ཁོར་གསུམ་རྣམ་པར་དག་པ་དང་། །ཆེད་དུ་བྱ་དང་མངོན་ཤེས་དྲུག། །རྣམ་ཀུན་མཁྱེན་པའི་ཚུལ་ལ་ནི། །འཇུག་པའི་སྒྲུབ་པ་ཐེག་ཆེན་ལ། །འཛེག་པ་ཡིན་པར་ཤེས་པར་བྱ། །ཞེས་གསུངས་པ་ཡིན་ནོ། །དེའི་སླད་དུ་ཞེས་བྱ་བ་ནི་ཆོ་ག་དང་འཇུག་པའི་སྒྲུབ་པ་དག་དང་ལྡན་པའི་ཕྱིར་རོ། །གྲངས་སུ་མཆིའོ་ཞེས་བྱ་བ་ནི་བཏགས་པར་རོ། །འདི་སྐད་དུ་གང་གི་ཕྱིར་གོ་ཆ་དང་འཇུག་པའི་སྒྲུབ་པ་གཉིས་དང་ལྡན་པ་དེའི་ཕྱིར་སེམས་དཔའ་ཆེན་པོ་ཞེས་བཏགས་པ་ཡིན་ནོ་ཞེས་བརྗོད་བ་ཡིན་ནོ། །དེ་ལྟར་འཇུག་པ་བྱས་པ་ལ་ཚོགས་སྐྱེ་བ་ཡིན་པའི་ཕྱིར་གསུམ་པ་ཚོགས་ཀྱི་སྒྲུབ་པ་ནི་བཅུ་བདུན་དུ་བརྗོད་པར་བྱའོ། །དེ་སྐད་དུ་ཡང་། བརྩེ་དང་སྦྱིན་ལ་སོགས་བ་དྲུག། །ཞི་གནས་ལྷག་མཐོང་བཅས་བ་དང་། །ཟུང་དུ་འབྲེལ་བའི་ལམ་གང་དང་། །ཐབས་ལ་མཁས་པ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3791E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":799,"text":"ཉིད་ཐོབ་པར་བྱའོ་ཞེས་བྱ་བ་ནི། བྱང་ཆུབ་སེམས་དཔའ་སེམས་དཔའ་ཆེན་པོའི་སྤྲོས་པའོ། །བག་ཆགས་ཀྱི་མཚམས་སྦྱོར་བའི་ཉོན་མོངས་པ་ཐམས་ཅད་སྤང་བར་བྱའོ་ཞེས་བྱ་བ་ནི། བྱང་ཆུབ་སེམས་དཔའ་སེམས་དཔའ་ཆེན་པོའི་སྤྲོས་པའོ། །དེ་བས་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། གཟུགས་རྟག་པ་དང་མི་རྟག་ཅེས་བྱ་བར་མི་སྤྲོ་བ་འཕྲོ་བར་མི་བྱེད་དོ། །བདེ་བ་དང་སྡུག་བསྔལ་ཞེས་བྱ་བ་དང་། བདག་དང་བདག་མེད་ཅེས་བྱ་བ་དང་། ཞི་བ་དང་མ་ཞི་ཞེས་བྱ་བ་དང་། ཡོངས་སུ་ཤེས་པར་བྱ་བ་དང་། ཡོངས་སུ་ཤེས་པར་བྱ་བ་མ་ཡིན་ཞེས་བྱ་བར་མི་སྤྲོ་བ་འཕྲོ་བར་མི་བྱེད་དོ། །ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་རྟག་ཅེས་བྱ་བའམ། མི་རྟག་ཅེས་བྱ་བར་མི་སྤྲོ་བ་འཕྲོ་བར་མི་བྱེད་དོ། ། བདེ་བ་དང་སྡུག་བསྔལ་ཞེས་བྱ་བ་དང་། བདག་དང་བདག་མེད་ཅེས་བྱ་བ་དང་། ཞི་བ་དང་མ་ཞི་བ་ཞེས་བྱ་བ་དང་། ཡོངས་སུ་ཤེས་པར་བྱ་བ་དང་། ཡོངས་སུ་ཤེས་པ་མ་ཡིན་ཞེས་བྱ་བར་མི་སྤྲོ་བ་འཕྲོ་བར་མི་བྱེད་དོ། །སྐྱེ་མཆེད་དང་། ཁམས་དང་། རྟེན་ཅིང་འབྲེལ་པར་འབྱུང་བརྟག་པ་དང་། མི་རྟག་ཅེས་བྱ་བ་དང་། བདེ་བ་དང་སྡུག་བསྔལ་ཞེས་བྱ་བ་དང་། བདག་དང་བདག་མེད་པ་ཞེས་བྱ་བ་དང་། ཞི་བ་དང་མ་ཞི་བ་ཞེས་བྱ་བ་དང་། ཡོངས་སུ་ཤེས་པར་བྱ་བ་དང་། ཡོངས་སུ་ཤེས་པར་བྱ་བ་མ་ཡིན་ཞེས་བྱ་བར་མི་སྤྲོ་བ་འཕྲོ་བར་མི་བྱེད་དོ། །ཕ་རོལ་ཏུ་ཕྱིན་པ་ཐམས་ཅད","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E3_SHES RAB KYI PHA ROL TU PHYIN PA STON GPHRAG NYI SHU LNGA PA 3_The Perfection of Wisdom in 25,000 Lines, Part 3 (Pañca Viṃśati Sāhasrikā Prajñā Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":800,"text":"བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་ཐབས་མི་མཁས་པས་སྣའི་འདུས་ཏེ་རེག་པ་རྟག་ཅེས་བགྱི་བར་སྤྱོད་ན། མཚན་མ་ལ་སྤྱོད་དོ། །བཅོམ་ལྡན་འདས། གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་ཐབས་མི་མཁས་པས་སྣའི་འདུས་ཏེ་རེག་པ་མི་རྟག་ཅེས་བགྱི་བར་སྤྱོད་ན། མཚན་མ་ལ་སྤྱོད་དོ། །བཅོམ་ལྡན་འདས། གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་ཐབས་མི་མཁས་པས་སྣའི་འདུས་ཏེ་རེག་པ་བདེ་ཞེས་བགྱི་བར་སྤྱོད་ན། མཚན་མ་ལ་སྤྱོད་དོ། །བཅོམ་ལྡན་འདས། གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་ཐབས་མི་མཁས་པས་སྣའི་འདུས་ཏེ་རེག་པ་སྡུག་བསྔལ་ཞེས་བགྱི་བར་སྤྱོད་ན། མཚན་མ་ལ་སྤྱོད་དོ། །བཅོམ་ལྡན་འདས། གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་ཐབས་མི་མཁས་པས་སྣའི་འདུས་ཏེ་རེག་པ་བདག་ཅེས་བགྱི་བར་སྤྱོད་ན། མཚན་མ་ལ་སྤྱོད་དོ། །བཅོམ་ལྡན་འདས། གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་ཐབས་མི་མཁས་པས་སྣའི་འདུས་ཏེ་རེག་པ་བདག་མེད་ཅེས་བགྱི་བར་སྤྱོད་ན། མཚན་མ་ལ་སྤྱོད་དོ། །བཅོམ་ལྡན་འདས། གལ་ཏེ་བྱང","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E2INC_SHES RAB KYI PHA ROL TU PHYIN PA STONG PHRAG BRGYA PA 2_The Perfection of Wisdom in 100,000 Lines, Part 2 (Ṣatasāhasrikā Prajña Pāramitā 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":801,"text":"༄༅། །ཏེ༑ འོ་ན་ཇི་ལྟ་བུ་ཞེ་ན། རྒྱུ་ལ་འབྲས་བུ་ནུས་པའི་བདག་ཉིད་དུ་ཡོད་པས། དེ་རྒྱུ་དང་རྐྱེན་རྣམས་ཀྱིས་གསལ་བར་བྱེད་དེ། ནུས་པ་དང་། གསལ་བ་དེ་གཉིས་ཀྱང་བདག་ཉིད་ཐ་མི་དད་པའི་ཕྱིར་དེ་ལས་སྐྱེ་བ་ནི་བདག་ལས་སྐྱེ་བ་ཡིན་པར་སེམས་ན་དེའི་ཕྱིར་བཤད་པ། འབྲས་བུ་བདག་ཉིད་ཉིད་ཡོད་ན། །རྒྱུར་བརྟག་པ་ནི་དོན་མེད་འགྱུར། །ཞེས་བྱ་བ་ནི། རྒྱུ་ནི་འབྲས་བུ་བསྐྱེད་པ་ཡིན་པར་འདོད་ན། གལ་ཏེ་འབྲས་བུ་ཉིད་ཡོད་པ་ཉིད་ཡིན་ན་རྒྱུར་བརྟག་པས་ཅི་ཞིག་བྱ། སྐྱོན་ཆེན་པོ་གཞན་འདི་ཡང་ཡོད་དེ། དེ་ཉིད་ལས་ནི་དེ་སྐྱེ་ན། །སྐྱེད་དང་བསྐྱེད་བྱ་གཅིག་ཏུ་འགྱུར། །ཞེས་བྱ་བ་ནི་རྒྱུ་དང་འབྲས་བུ་གཉིས་ཞེས་བྱ་བའི་ཐ་ཚིག་གོ། །གལ་ཏེ་འདི་སྙམ་དུ་བདག་ལས་སྐྱེ་བ་ཁོ་ན་ཡང་ཡིན་ལ། སྐྱེད་པ་དང་བསྐྱེད་པར་བྱ་བ་གཉིས་གཅིག་པ་ཉིད་དུ་ཡང་མི་འགྱུར་བ་ཁོ་བོས་སྟོན་པར་ནུས་ཏེ། དཔེར་ན་འོ་མ་ཞེས་བྱ་བའི་རྫས་ཇི་ལྟར་གནས་པའི་ཆོས་གཞན་འགག་པ་ན་ཞོ་ཞེས་བྱ་བའི་ཆོས་གཞན་སྐྱེ་ཞིང་དེ་ལ་རྒྱུ་དང་འབྲས་བུའི་ཐ་སྙད་རྣམ་པར་གཞག་པ་ཡང་ཡོད་པ་བཞིན་ནོ་སྙམ་དུ་སེམས་ན་བཤད་པ། གལ་ཏེ་འོ་མ་ཞོ་ཉིད་དུ། །གནས་པས་གནོད་པ་མེད་སྙམ་ན། །ཕ་ནི་བུ་ཉིད་མི་འགྱུར་བས། །གནོད་པ་མེད་པ་མ་ཡིན་ནོ། །ཞེས་བྱ་བ་ནི་འདི་ལྟར་ཕས་ཕའི་དངོས་པོ་ཉིད་ཡོངས་སུ་བཏང་ནས་བུའི་ངོ་བོ་ཉིད་དུ་འགྱུར་བ་ནི་སུས་ཀྱང་གང་དུ་ཇི་ལྟར་ཡང་མ་མཐོང་བས། དེའི་ཕྱིར་ཁྱོད་ཀྱིས་སྐྱེད་པ་དང་བསྐྱེད་པར་བྱ་བ་གཉིས་གཅིག་པ་ཉིད་དུ་འགྱུར་བའི་སྐྱོན་བཟློག་པར་དཀའོ། །འདིར་ཕ་རོལ་པོ་དག་དབུ་མ་པའི་གཏན་ཚིགས་བདག་ཉིད་ཡོད་པའི་ཕྱིར་ཞེས་བྱ་བ་དང་། དངོས་པོ་ཡིན་པའི་ཕྱིར་ཞེས་བྱ་བ་དག་སྐྱེ་བ་མེད་པའི་གཏན་ཚིགས་སུ་བཞག་པ་དག་ནི་སྐྱེ་བ་མེད་པའི་མི་མཐུན་པའི་ཕྱོགས་སྐྱེ་བ་ཅན་དག་སྒྲུབ་པའི་གཏན་ཚིགས་ཡིན་གྱི། སྐྱེ་བ་མེད་པ་སྒྲུབ་པའི་གཏན་ཚིགས་སུ་མི་རུང་ངོ་ཞེས་ཕྱིར་ཟློག་པར་བྱེད་དེ། འདི་ལྟར་བདག་ཉིད་ཡོད་པ་ཉིད་དང་། དངོས་པོ་ཉིད་ཅེས་བྱ་བ་ནི་བུམ་པ་ལ་སོགས་པའི་དངོས་པོ་སྐྱེས་པ་དག་ལ་ཡོད་ཀྱི། རི་བོང་གི་རྭ་ལ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3856E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":802,"text":"༄༅། །དངོས་པོ་མེད་པའི་ངོ་བོ་ཉིད་སྟོང་པ་ཉིད་རྣམ་པར་དག་པ་དང་། དྲི་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་རྣམ་པར་དག་པས་རོ་རྣམ་པར་དག་པ། རོ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། དངོས་པོ་མེད་པའི་ངོ་བོ་ཉིད་སྟོང་པ་ཉིད་རྣམ་པར་དག་པ་དང་། རོ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་རྣམ་པར་དག་པས་རེག་རྣམ་པར་དག་པ། རེག་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། དངོས་པོ་མེད་པའི་ངོ་བོ་ཉིད་སྟོང་པ་ཉིད་རྣམ་པར་དག་པ་དང་། རེག་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ༑ གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་རྣམ་པར་དག་པས་ཆོས་རྣམ་པར་དག་པ། ཆོས་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། དངོས་པོ་མེད་པའི་ངོ་བོ་ཉིད་སྟོང་པ་ཉིད་རྣམ་པར་དག་པ་དང་། ཆོས་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E7INC_SHES RAB KYI PHA ROL TU PHYIN PA STONG PHRAG BRGYA PA 7_The Perfection of Wisdom in 100,000 Lines, Part 7 (Ṣatasāhasrikā Prajña Pāramitā 7).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":803,"text":"ཡིན་པས། དེའི་ཕྱིར་ཐེག་པ་ཆེན་པོ་འདིས་ལྷ་དང་། མི་དང་། ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཅིང་འབྱུང་བ་ཡིན་ནོ། །རབ་འབྱོར། གལ་ཏེ་མཐར་གྱིས་གནས་པའི་སྙོམས་པར་འཇུག་པ་རྣམས་དངོས་པོ་ཡོད་པ་ཞིག་ཡིན་ཏེ། དངོས་པོ་མེད་པ་མ་ཡིན་ན་ནི། ཐེག་པ་ཆེན་པོ་འདིས་ཀྱང་ལྷ་དང་། མི་དང་། ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཅིང་འབྱུང་བར་མི་འགྱུར་ཏེ། རབ་འབྱོར། མཐར་གྱིས་གནས་པའི་སྙོམས་པར་འཇུག་པ་རྣམས་དངོས་པོ་མེད་ལ་དངོས་པོ་མ་ཡིན་པས། དེའི་ཕྱིར་ཐེག་པ་ཆེན་པོ་འདིས་ལྷ་དང་། མི་དང་། ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཅིང་འབྱུང་བ་ཡིན་ནོ། །རབ་འབྱོར། གལ་ཏེ་རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དངོས་པོ་ཡོད་པ་ཞིག་ཡིན་ཏེ། དངོས་པོ་མེད་པ་མ་ཡིན་ན་ནི། ཐེག་པ་ཆེན་པོ་འདིས་ཀྱང་ལྷ་དང་། མི་དང་། ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཅིང་འབྱུང་བར་མི་འགྱུར་ཏེ། རབ་འབྱོར། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དངོས་པོ་མེད་ལ་དངོས་པོ་མ་ཡིན་པས། དེའི་ཕྱིར་ཐེག་པ་ཆེན་པོ་འདིས་ལྷ་དང་། མི་དང་། ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཅིང་འབྱུང་བ་ཡིན་ནོ། །རབ་འབྱོར། གལ་ཏེ་མངོན་པར","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E3INC_SHES RAB KYI PHA ROL TU PHYIN PA STONG PHRAG BRGYA PA 3_The Perfection of Wisdom in 100,000 Lines, Part 3 (Ṣatasāhasrikā Prajña Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":804,"text":"དེ་ལ་གཏན་ཚིགས་ཀྱི་རང་བཞིན་ནི་བསྒྲུབ་པར་བྱ་བའི་ཆོས་ཀྱི་རྗེས་སུ་འགྲོ་བ་ལས་འཁྲུལ་པ་མེད་པས་སྒྲུབ་པར་བྱེད་པའི་ཆོས་ཡོད་པ་ཙམ་གྱི་རྗེས་སུ་འགྲོ་བ་དེ་ལ་འཁྲུལ་པ་མེད་པ་དང་འཁྲུལ་པ་སྲིད་ན་ནི་ཁྱད་པར་རྣམས་རིགས་སོ། །འདིར་ཡང་འཁྲུལ་པ་མི་སྲིད་པ་ཉིད་ཀྱི་ཕྱིར་ཁྱབ་པར་མི་རིགས་པ་ཉིད་དོ་ཞེ་ན། དེ་ལྟར་ཡང་རང་བཞིན་གྱི་གཏན་ཚིགས་ཀྱི་མཚན་ཉིད་བྱེད་པ་དང་། གང་འདི་དག་བསྒྲུབ་པར་བྱ་བའི་ཆོས་དེ་ཙམ་གྱི་རྗེས་སུ་འགྲོ་བའི་སྒྲུབ་པར་བྱེད་པའི་ཆོས་ཡོད་པ་ཙམ་གྱི་རྗེས་སུ་འགྲོ་བའི་ཁྱད་པར་ནི་གཞན་གྱི་འདོད་པ་ལ་ལྟོས་པ་ནི་རིགས་པ་ཅན་ལ་སོགས་པའི་འདོད་པ་ལ་ལྟོས་པའོ། །དེ་ཉིད་ཕ་རོལ་པོའི་ལོག་པར་རྟོག་པ་བསྟན་པ་ནི། གཞན་ཞེས་བྱ་བ་སྨོས་ཏེ། རིགས་པ་ཅན་ལ་སོགས་པ་གང་དོན་གཞན་གྱི་རྒྱུ་མཚན་གྱིས་སྐྱེད་པར་བྱེད་པའི་དོན་གྱིས་དོན་གཞན་ལ་བསྣུན་པའི་རྫས་དང་ལྡན་པ་ལ་སོགས་པ་གང་ཡིན་པ་དེའི་རྒྱུ་མཚན་ཡིན་ནོ། །དེ་ཉིད་འདི་ལྟར་བསྣུན་པས་རྫས་དང་ལྡན་པ་ཆ་ཤས་རྣམས་ལ་བྱ་བ་སྐྱེད་པ་ཡིན་ཏེ། དེ་རྣམས་ཀྱི་ཆ་ཤས་སུ་བྱེ་བས་ལྡན་པ་ཞིག་གོ། །དེ་ན་རྩོམ་པའི་འབྲས་བུའི་རྫས་ཞིག་པ་ཡིན་ནོ་ཞེས་སྨྲའོ། །དེ་ལྟར་ན་དོན་གཞན་ལ་ལྟོས་པའི་རྒྱུ་མཚན་ནི་བྱས་པ་ཉིད་ལ་སོགས་པ་ཡོད་ཀྱང་དེ་མེད་པས་སོ། །དེ་མ་ཡིན་པ་ཡོད་པ་ཙམ་གྱི་རྗེས་སུ་འགྲོ་བ་དེ་བྱིས་པ་ཉིད་ལ་སོགས་པ་ཡོད་ན་ཡོད་པ་ཁོ་ན་དེ་ཙམ་ནི་དེའི་རྗེས་སུ་འགྲོ་བ་ཡོད་པ་གང་ཡིན་པ་དེ་ནི་བསྒྲུབ་པར་བྱ་བའི་ཆོས་མི་རྟག་པའི་མཚན་ཉིད་དོ། །དེ་ལས་བཟློག་པ་ཡང་བྱས་པ་ཉིད་ལ་སོགས་པའི་རང་བཞིན་དུ་འདོད་དོ། །གང་གི་ཕྱིར་ཁྱད་པར་དུ་བྱས་པ་དེའི་ཕྱིར་དེས་ན་ཁྱད་པར་གྱི་རྣམ་པ་དེ་ལྟ་བུའི་དོན་གཞན་པའི་རྒྱུ་མཚན་ཅན་གྱི་འཇིག་པ་དེའི་རང་བཞིན་མ་ཡིན་ཏེ། མཚན་ཉིད་ཁྱད་པར་དུ་བྱས་པ་ཞེས་བྱ་བ་སྨོས་ཏེ། རང་ཡོད་ཙམ་གྱིས་འབྱུང་བ་ཉིད། །རང་བཞིན་ཉིད་ནི་གཞན་ལ་མིན། །ཞེས་བྱ་བས་ཁྱབ་པར་བསྟན་ཏོ། །དེ་བཞིན་དུ་དེ་ལ་དོན་གཞན་པའི་རྒྱུ་མཚན་ནི། །བསྒྲུབ་པར་བྱ་བ་ལ་གཏན་ཚིགས་བྱ་བ་ལ་སོགས་པ་འཁྲུལ་པས་མ་ངེས་པ་ཡིན་ཏེ་འདིར་དཔེ་ནི་དཔེར་ན་འཇིག་པར་བསྒྲུབ་པར་བྱ་བ་ལ། རྒྱུ་དང་ལྡན་པའི་བྱས་པ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4235E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":805,"text":"སྦྱིན་པའི་ཕ་རོལ་ཏུ་ཕྱིན་པ་མི་དམིགས་པས། སྦྱིན་པའི་ཕ་རོལ་ཏུ་ཕྱིན་པ་དམིགས་སུ་མེད་དོ། །དེ་ཅིའི་ཕྱིར་ཞེ་ན། རབ་འབྱོར། སྦྱིན་པའི་ཕ་རོལ་ཏུ་ཕྱིན་པ་དམིགས་སུ་མེད་པ་ནི་དམིགས་པའང་མ་ཡིན། མི་དམིགས་པའང་མ་ཡིན་ནོ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་མི་དམིགས་པས། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དམིགས་སུ་མེད་དོ། །དེ་ཅིའི་ཕྱིར་ཞེ་ན། རབ་འབྱོར། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དམིགས་སུ་མེད་པ་ནི་དམིགས་པའང་མ་ཡིན། མི་དམིགས་པའང་མ་ཡིན་ནོ། །བཟོད་པའི་ཕ་རོལ་ཏུ་ཕྱིན་པ་མི་དམིགས་པས། བཟོད་པའི་ཕ་རོལ་ཏུ་ཕྱིན་པ་དམིགས་སུ་མེད་དོ། །དེ་ཅིའི་ཕྱིར་ཞེ་ན། རབ་འབྱོར། བཟོད་པའི་ཕ་རོལ་ཏུ་ཕྱིན་པ་དམིགས་སུ་མེད་པ་ནི་དམིགས་པའང་མ་ཡིན། མི་དམིགས་པའང་མ་ཡིན་ནོ། །བརྩོན་འགྲུས་ཀྱི་ཕ་རོལ་ཏུ་ཕྱིན་པ་མི་དམིགས་པས། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དམིགས་སུ་མེད་དོ། །དེ་ཅིའི་ཕྱིར་ཞེ་ན། རབ་འབྱོར། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དམིགས་སུ་མེད་པ་ནི་དམིགས་པའང་མ་ཡིན། མི་དམིགས་པའང་མ་ཡིན་ནོ། །བསམ་གཏན་གྱི་ཕ་རོལ་ཏུ་ཕྱིན་པ་མི་དམིགས་པས། བསམ་གཏན་གྱི་ཕ་རོལ་ཏུ་ཕྱིན་པ་དམིགས་སུ་མེད་དོ། །དེ་ཅིའི་ཕྱིར་ཞེ་ན། རབ་འབྱོར། བསམ་གཏན་གྱི་ཕ་རོལ་ཏུ་ཕྱིན་པ་དམིགས་སུ་མེད་པ་ནི་དམིགས་པའང་མ་ཡིན། མི་དམིགས་པའང་མ་ཡིན་ནོ། །ཤེས་རབ་ཀྱི་ཕ་རོལ་ཏུ་ཕྱིན་པ་མི་དམིགས་པས། ཤེས་རབ་ཀྱི་ཕ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E3INC_SHES RAB KYI PHA ROL TU PHYIN PA STONG PHRAG BRGYA PA 3_The Perfection of Wisdom in 100,000 Lines, Part 3 (Ṣatasāhasrikā Prajña Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":806,"text":"༄༅། །པ་དང་ལྡན་པ་རྣམས་ནི་ལྷ་དག་གི་ནང་ན་ཡང་ལྷ་སྨྱོན་པ་ཡོད་ན་མི་དང་དུད་འགྲོ་དང་ལི་དགས་ཀྱི་ནང་ན་ལྟ་སྨོས་ཀྱང་ཅི་དགོས། དམྱལ་བ་རྣམས་ནི་རྟག་ཏུ་སེམས་གཡེངས་པ་ཁོ་ན་ཡིན་ཏེ། གནོད་པ་སྣ་ཚོགས་སྟོང་ཕྲག་དག་གིས་གནད་གཅོད་པའི་ཚོར་བ་དྲག་པོ་དག་གིས་མངོན་པར་ཉེན་པ་དེ་དག་ནི་རེ་ཞིག་བདག་ཉིད་ཀྱང་མི་དྲན་ན་བྱ་བ་དང་བྱ་བ་མ་ཡིན་པ་ལྟ་སྨོས་ཀྱང་ཅི་དགོས་ཏེ། འདིར་ཀྱི་ཧུང་སེམས་ཞེས་སྨྲེ་སྔགས་འདོན་པའི་དམྱལ་བ་དཔེར་བྱའོ། །སངས་རྒྱས་མ་གཏོགས་པའི་འཕགས་པ་རྣམས་ལ་ཡང་འབྱུང་བ་མ་མཉམ་པས་སེམས་གཡེང་བ་ཡོད་དོ། ལས་ཀྱིས་ནི་མ་ཡིན་ཏེ། ངེས་པ་ནི་སྔོན་རྣམ་པར་སྨིན་ཟིན་པའི་ཕྱིར་རོ། །མ་ངེས་པ་ནི་རྣམ་པར་མི་སྨིན་པའི་ཕྱིར་རོ། །འཇིགས་པས་ཀྱང་མ་ཡིན་ཏེ། འཇིགས་པ་ལྔ་ལས་ཡང་དག་པར་འདས་པའི་ཕྱིར་རོ། །གནོད་པས་ཀྱང་མ་ཡིན་ཏེ། མི་མ་ཡིན་པ་འཁྲུགས་པའི་རྒྱུ་མི་མཛེས་པ་མི་བྱེད་པའི་ཕྱིར་རོ། །མྱ་ངན་གྱིས་ཀྱང་མ་ཡིན་ཏེ། ཆོས་ཉིད་མངོན་པར་ཤེས་པའི་ཕྱིར་རོ། །མདོ་ལས། ཡོན་པོ་གསུམ་གསུངས་ཏེ། ལུས་ཀྱི་ཡོན་པོ་དང་། ངག་གི་ཡོན་པོ་དང་། ཡིད་ཀྱི་ཡོན་པོའོ། །ཉེས་པ་གསུམ་སྟེ། ལུས་ཀྱི་ཉེས་པ་དང་། ངག་གི་ཉེས་པ་དང་། ཡིད་ཀྱི་ཉེས་པའོ། །སྙིགས་མ་གསུམ་སྟེ། ལུས་ཀྱི་སྙིགས་མ་དང་། ངག་གི་སྙིགས་མ་དང་། ཡིད་ཀྱི་སྙིགས་མའོ། །དེ་ལ། ཡོན་པོ་སྙིགས་མར་གསུངས་པ་ནི། །དེ་དག་ཀྱང་རིམ་བཞིན་དུ། གཡོ་དང་ཞེ་སྡང་འདོད་ཆགས་སྐྱེས། །ལུས་ཀྱི་གཡོ་ལས་སྐྱེས་པ་ནི་གྱ་གྱུའི་རྒྱུ་ལས་བྱུང་བ་ཡིན་པའི་ཕྱིར་ལུས་ཀྱི་ཡོན་པོ་ཞེས་བཤད་དེ་ངག་དང་ཡིད་ཀྱི་ཡོན་པོ་ཡང་དེ་དང་འདྲའོ། །ལུས་ཀྱི་ལས་ཞེ་སྡང་ལས་སྐྱེས་པ་ནི་སྡང་བའི་རྒྱུ་ལས་བྱུང་བ་ཡིན་པའི་ཕྱིར་ལུས་ཀྱི་ཉེས་པ་ཞེས་བཤད་དེ། ངག་དང་ཡིད་ཀྱི་ཉེས་པ་ཡང་དེ་དང་འདྲའོ། །ལུས་ཀྱི་ལས་འདོད་ཆགས་ལས་སྐྱེས་པ་ནི་ཆགས་པའི་རྒྱུ་ལས་བྱུང་བ་ཡིན་པའི་ཕྱིར་ལུས་ཀྱི་སྙིགས་མ་ཞེས་བཤད་དེ། ངག་དང་ཡིད་ཀྱི་སྙིགས་མ་ཡང་དེ་དང་འདྲའོ། །དཀར་ནག་ལ་སོགས་བྱེ་བྲག་གིས། །ལས་ནི་རྣམ་པ་བཞི་ཡིན་ནོ། །གནག་ལ་རྣམ་པར་སྨིན་པ་གནག་པའི་ལས་ཀྱང","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4090.1E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":807,"text":"༄༅། །འདོད་པ་དག་བཞིན་དུ་དངོས་པོ་རྣམས་ཅིག་ཅར་དུ་འབྱུང་བར་འགྱུར་པ་ཉིད་དོ། །འོན་ཏེ་འདོད་པའི་ཁྱད་པར་རྣམ་པ་རྒྱུ་གཞན་ལ་ལྟོས་པ་ཉིད་ཡིན་ན་ནི་ཉེས་པ་སྔ་མ་བཞིན་ནོ། །དེ་ལ་དབང་ཕྱུག་མ་ཡིན་པར་འགྱུར་ཏེ་ཞེས་བྱ་བ་ནི་ཐབས་མེད་པར་དེ་བྱེད་པར་མི་ནུས་པའི་ཕྱིར་དགའ་བ་དེ་ལ་དབང་ཕྱུག་མ་ཡིན་པར་འགྱུར་ཏེ། དབང་ཕྱུག་གི་དབང་ཕྱུག་ཉིད་ནི་འདིའི་རྒྱུ་གཞན་ལ་མི་ལྟོས་པར་བྱེད་པར་འགྱུར་བ་གང་ཡིན་པ་འདི་ཡིན་ནོ། །གཞན་ལའང་དེ་ཁོ་ན་དང་འདྲའོ་ཞེས་བྱ་བ་ནི་ཇི་ལྟར་དགའ་བ་ལ་དབང་ཕྱུག་མ་ཡིན་པ་དེ་བཞིན་དུ་གཞན་འཇིག་རྟེན་གསུམ་ཆར་ལ་ཡང་དབང་ཕྱུག་མ་ཡིན་ནོ་ཞེས་བྱ་བར་རྗེས་སུ་དཔག་པའོ། །གལ་ཏེ་ཡང་དབང་ཕྱུག་ཅེས་བྱ་བ་རྒྱས་པར་འབྱུང་བ་ནི་དམྱལ་བ་ལ་སོགས་པར་སྐྱེ་དགུ་ཕྱུང་ན་སྟེ། གལ་ཏེ་སྐྱེ་དགུ་གནོད་པ་མང་པོ་དང་འབྲལ་བ་སྟེ། ནད་ལ་སོགས་པ་གནོད་པ་རྣམ་པ་མང་པོ་དུ་མ་དག་དང་འབྲེལ་ཞིང་གཙེས་པ་རྣམས་ཕྱུང་ནས་དགའ་བར་འགྱུར་ན་དེ་ལ་ཕྱག་འཚལ་ལོ་ཞེས་བྱ་བའི་ཐ་ཚིག་འདི་ནི་བསྟིང་བ་ཡིན་ནོ། །གང་ཕྱིར་མ་ལུས་སྲེག་པ་དང་། །ཞེས་བྱ་བ་ལ་སོགས་པ་ནི་གང་གི་ཕྱིར་མ་ལུས་པར་སྲེག་པར་བྱེད་པ་དེའི་ཕྱིར་དྲག་པོ་ཞེས་བྱ་སྟེ། ཐམས་ཅད་ལ་ཡང་དེ་དང་འདྲའོ། །དོན་གཞན་དག་གི་ཞེས་བྱ་བ་ནི་མྱུ་གུ་ལ་སོགས་པ་ལ་ས་བོན་ལ་སོགས་པའི་སྐྱེས་བུའི་བྱེད་པ་མངོན་སུམ་དུ་ནི་སྙོམས་པར་འགྱུར་རོ། །རྒྱུ་རྣམས་ལས་གཞན་གྱི་བྱེད་པ་མི་སྣང་བའི་ཕྱིར་རོ་ཞེས་བྱ་བ་ནི་མིག་དང་གཟུགས་དང་སྣང་བ་དང་ཡིད་ལ་བྱེད་པ་ལས་མིག་གི་རྣམ་པར་ཤེས་པ་ལ་སོགས་པ་སྐྱེ་བ་དང་། །ས་བོན་དང་། ཞིང་དང་། ཆུ་ལ་སོགས་པ་ལས་མྱུ་གུ་ལ་སོགས་པ་སྐྱེ་བ་ལ་གཞན་གྱི་བྱེད་པ་མི་དམིགས་པའི་ཕྱིར་ཏེ། ཇི་ལྟར་དེ་དག་ཡོད་ན་ཡོད་པའི་ཕྱིར་ལ་དེ་དག་མེད་ན་ཡང་མེད་པའི་ཕྱིར་མིག་གི་རྣམ་པར་ཤེས་པ་ལ་སོགས་པ་སྐྱེ་བ་མིག་ལ་སོགས་པ་དང་། མྱུ་གུ་ལ་སོགས་པ་སྐྱེ་བ་ལ་ས་བོན་ལ་སོགས་པའི་བྱེད་པ་སྣང་བ་དེ་ལྟ་བུར་མིག་ལ་སོགས་པ་ཡང་ཡོད། ས་བོན་ལ་སོགས་པ་ཡང་ཡོད་ཀྱང་གང་གིས་ན་དེ་ཡང་དེ་དག་སྐྱེ་བ་ལ་བྱེད་པ་ཡིན་པར་རྟོགས་པར","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4092.1E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":808,"text":"གནས་པ། གདུལ་དཀའ་བར་འགྱུར་བ་ཡིན་པར་སྨྲས་ན། ཅིའི་ཕྱིར་བྱང་ཆུབ་སེམས་དཔའ་ཕ་རོལ་ཏུ་ཕྱིན་པ་རྣམ་པར་དག་པ་རྣམས་ལ་མི་གུས་པ་དང་། མི་ལྟ་བ་དང་། བསྙེན་བཀུར་མི་བྱེད་པ་དང་། མི་ཉན་པ་དང་། རྗེས་སུ་མི་མཐུན་པའི་ཆོས་བསྒྲུབ་པར་འདོད་པ་ཉིད་ཀྱང་ཡོངས་སུ་བསྟན་ཅེ་ན། དེས་ཀྱང་དེ་བྱེད་ལ། དགེ་བའི་བཤེས་གཉེན་འཁོར་དང་སྤྱོད་པ་ལ་ཡང་སླུ་བར་བྱེད་པའི་ཕྱིར་རོ། །གང་གི་ཕྱིར་མི་སྟོན་པ་དང་། མི་འཚལ་བ་སྟོན་པ་དང་། མི་མཐུན་པ་སྟོན་པ་དང་། མི་འདྲ་བར་སྟོན་པ་ལ་མ་ལོག་པར་འགྲོ་བར་འགྱུར་བ་ཡིན་པར་སྨྲས་ན། ཅིའི་ཕྱིར་ཡང་དང་ཡང་དུ་སྟོན་པས་ཡོངས་སུ་སྐྱོ་ཞིང་། སེམས་མི་མཉམ་པ་ཉིད་དང་། སྟོན་པའི་ཐབས་མི་ཤེས་པ་ཉིད་དང་། ཐེག་པ་དམན་པ་ལ་མོས་པ་ཉིད་དང་། ཟང་ཟིང་དང་བཅས་པའི་སེམས་ཀྱིས་འཁོར་ལ་རྗེས་སུ་སྟོན་པར་སྦྱོར་བ་ཉིད་ཀྱང་ཡོངས་སུ་བསྟན་ཅེ་ན། དེ་དག་གིས་ཀྱང་དེ་དག་བྱེད་ལ། དགེ་བའི་རྩ་བ་ཡོངས་སུ་མ་རྫོགས་པ་དང་། དགེ་བའི་རྩ་བ་རྒྱ་ཆེན་པོ་ཡོངས་སུ་མི་འཛིན་པ་དང་། དགེ་བའི་རྩ་བ་རྒྱ་ཆེན་པོ་ཡོངས་སུ་གཏོང་བ་དང་། བསོད་ནམས་མ་ཡིན་པ་སྐྱེ་བས་ཀྱང་གདུལ་བ་ལ་སླུ་བར་བྱེད་པའི་ཕྱིར་རོ། །གང་གི་ཕྱིར་དམ་པ་མ་ཡིན་པ་དང་། འགྲོགས་པ་རྣམ་པ་བཞི་སྤོང་། དངོས་པོ་རྣམ་པ་བཞི་ཡོངས་སུ་ཉམས་པར་འགྱུར་བ་ཡིན་པར་སྨྲས་ན། ཅིའི་ཕྱིར་སེར་སྣ་དང་། ཐོས་པ་ཉུང་བ་དང་། བསྟན་པ་ལ་ལེགས་པར་མ་ཞུགས་པ་དང་། སངས་རྒྱས་ཀྱི་བཀའ་མི་ཉན་པ་ཡང་ཡོངས་སུ་བསྟན་ཅེ་ན། དེ་དག་གིས་ཀྱང་དེ་དག་བྱེད་ལ། དགེ་བའི་རྩ་བ་མ་བྱས་པའི་ཕྱིར་འཁོར་བའི་སྡུག་བསྔལ་གྱིས་འཇིགས་པ་དང་། གཞན་གྱི་དོན་བྱེད་མི་ནུས་པ་དང་། དགེ་བའི་རྩ་བ་ཆུང་བ་དང་། ཆོས་རྣམས་ལ་ཡིད་གཉིས་དང་། ཐེ་ཚོམ་ཟ་བས་ཀྱང་ཡོངས་སུ་ཉམས་པར་འགྱུར་བའི་ཕྱིར་རོ། །གང་གི་ཕྱིར་བྱང་ཆུབ་སེམས་དཔའ་བཞི་ལ་དང་བའི་བྱ་བ་འདོད་པ་དང་། སྒྲ་འདོད་པ་དང་། ཟང་ཟིང་གི་འབྲས་བུ་འདོད་པ་དང་། བསྙེན་བཀུར་དང་ཡོངས་སུ་སྤྱད་པ་དང་གྲགས་པ་འདོད་པ་དོན་ཇི་ལྟ་བ་བཞིན་མ་ཡིན་པའི་བྱང་ཆུབ་སེམས་དཔར་འགྱུར་བ་ཡིན་པར་སྨྲས་ན། ཅིའི་ཕྱིར་བདག་ལ་ཆགས་པ་དང","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4038.2E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":809,"text":"༄༅། །འགྱུར་རོ། །བར་སྡོམ་ལ། དབྱེན་དང་ཡིད་གཉིས་མི་མཐུན་དང་། །རྟོག་དང་མ་རྙེད་རྙེད་པའོ། །དགེ་སློང་གས་གསོ་སྦྱོང་བཅོ་ལྔ་པ་དེ་ཉིད་ལ། དགེ་སློང་དང་བཅས་པའི་གནས་ནས། དགེ་སློང་དང་བཅས་པའི་གནས་གང་ན། དགེ་སློང་ཡོངས་སུ་དག་པ་ལྟ་བ་མཐུན་པ་དག་འཁོད་པར་འགྲོ་བར་བྱའོ། །དགེ་སློང་གིས་གསོ་སྦྱོང་བཅོ་ལྔ་པ་དེ་ཉིད་ལ། དགེ་སློང་དང་བཅས་པའི་གནས་ནས། དགེ་སློང་དང་བཅས་པའི་གནས་གང་ན། དགེ་སློང་འཐབ་ཀྲོལ་བྱེད་པ། མཚང་འདྲུ་བར་བྱེད་པ། འཐབ་མོ་བྱེད་པ། རྩོད་པའི་གཞི་བྱེད་པ་དག་འཁོད་པར་གནོད་པ་བྱུང་བ་དང་། དགེ་འདུན་ཐམས་ཅད་དེར་འགྲོ་བར་མ་གཏོགས་པར་མི་བྱའོ། །དགེ་སློང་གིས་གསོ་སྦྱོང་བཅོ་ལྔ་པ་དེ་ཉིད་ལ། དགེ་སློང་དང་བཅས་པའི་གནས་ནས། དགེ་སློང་དང་བཅས་པའི་གནས་དང་། གནས་མ་ཡིན་པ་གང་ན། དགེ་སློང་ཡོངས་སུ་དག་པ་ལྟ་བ་མཐུན་པ་དག་འཁོད་པར་འགྲོ་བར་བྱའོ། །དགེ་སློང་གིས་གསོ་སྦྱོང་བཅོ་ལྔ་པ་དེ་ཉིད་ལ། དགེ་སློང་དང་བཅས་པའི་གནས་ནས། དགེ་སློང་དང་བཅས་པའི་གནས་དང་། གནས་མ་ཡིན་པ་གང་ན། དགེ་སློང་འཐབ་ཀྲོལ་བྱེད་པ། མཚང་འབྲུ་བར་བྱེད་པ། འཐབ་མོ་བྱེད་པ། འཐབ་པར་བྱེད་པ། རྩོད་པའི་གཞི་བྱེད་བ་དག་འཁོད་པར་གནོད་པ་བྱུང་བ་དང་། དགེ་འདུན་ཐམས་ཅད་དེར་འགྲོ་བ་མ་གཏོགས་པར་འགྲོ་བར་མི་བྱའོ། །དགེ་སློང་གིས་གསོ་སྦྱོང་བཅོ་ལྔ་པ་དེ་ཉིད་ལ། དགེ་སློང་དང་བཅས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E1__DUL BA GZHI 1_Foundation of Vowed Morality, Part 1 (Vinaya Vastu 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":810,"text":"གསོལ་བ་འདེབས་ཤིང་། ལྷའི་བྱེ་བྲག་གཞན་འདི་ལྟ་སྟེ། ཀུན་དགའ་ར་བའི་ལྷ་དག་དང་། ཚལ་གྱི་ལྷ་དག་དང་། བཞི་མདོའི་ལྷ་གད་དང་། སུམ་མདོའི་ལྷ་དག་དང་། གཏོར་མ་ལེན་པའི་ལྷ་དག་དང་། ལྷན་ཅིག་སྐྱེས་པ་དག་དང་། ཆོས་མཐུན་པ་དག་དང་། རྟག་ཏུ་རྗེས་སུ་འབྲང་བའི་ལྷ་དག་ལ་ཡང་གསོལ་བ་འདེབས་སོ། །འཇིག་རྟེན་ན་གང་གསོལ་བ་འདེབས་པའི་རྒྱུ་ལས་བུ་དག་དང་བུ་མོ་དག་སྐྱེའོ་ཞེས་བྱ་བའི་གཏམ་དེ་ལྟ་བུ་ཡོད་དེ། དེ་ནི་དེ་ལྟ་མ་ཡིན་ཏེ་གལ་ཏེ་དེ་ལྟར་གྱུར་དུ་ཟིན་ན་རེ་རེ་ལ་ཡང་འདི་ལྟ་སྟེ། དཔེར་ན་འཁོར་ལོས་སྒྱུར་བའི་རྒྱལ་པོ་བཞིན་དུ་བུ་སྟོང་ཡོད་པར་འགྱུར་རོ། །འདི་ལྟར་གནས་གསུམ་པོ་དག་མངོན་དུ་གྱུར་པ་ལས་བུ་དང་བུ་མོ་དག་སྐྱེ་བར་འགྱུར་ཏེ། གསུམ་པོ་དེ་དག་གང་ཞེ་ན། ཕ་དང་མ་གཉིས་ཆགས་པར་གྱུར་ཅིང་འདུས་པ་དང་། མ་དུས་ལ་བབ་ཅིང་ཟླ་མཚན་དང་ལྡན་པ་དང་། དྲི་ཟ་ཉེ་བར་གནས་ཤིང་འཇུག་འདོད་པ་སྟེ། གནས་གསུམ་པོ་དེ་དག་མངོན་དུ་གྱུར་པ་ལས་བུ་དང་བུ་མོ་དག་སྐྱེ་བར་འགྱུར་རོ། །དེ་དེ་ལྟར་གསོལ་བ་འདེབས་པ་ལྷུར་ལེན་ཅིང་འདུག་པ་ན། སེམས་ཅན་ཞིག་ཀྱང་ལྷའི་རིས་ནས་ཤི་འཕོས་ཏེ། དེའི་སྐྱེ་དགུའི་བདག་མོའི་མངལ་དུ་ཞུགས་སོ། །བུད་མེད་ཀྱི་ཡུལ་མཁས་པའི་རང་བཞིན་ཅན་ལ་ལ་ལ་མ་འདྲེས་པའི་ཆོས་ལྔ་ཡོད་དེ། ལྔ་གང་ཞེ་ན། སྐྱེས་པ་ཆགས་པར་གྱུར་པ་ཤེས་ཤིང་ཆགས་པ་དང་བྲལ་བ་ཤེས་པ་དང་། དུས་ཤེས་ཤིང་ཟླ་མཚན་ཤེས་པ་དང་། མངལ་ན་གནས་པ་ཞུགས་པ་ཤེས་པ་དང་། གང་ལས་མངལ་ན་གནས་པ་ཞུགས་པ་དེ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E1__DUL BA RNAM PAR _BYED PA 1_The Divisions of Vowed Morality, Part 1 (Vinaya Vibhaṃga 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":811,"text":"༄༅། །མ་ཡིན་པར་འདུ་ཤེས་ན། ཉེས་བྱས་སུ་འགྱུར་རོ། །མི་མ་ཡིན་པ་ལ་མིར་འདུ་ཤེས་ན། ཉེས་བྱས་སུ་འགྱུར་རོ། །མི་མ་ལགས་པ་ལ་མི་མ་ལགས་པར་འདུ་ཤེས་ཏེ་རྫུན་སྨྲས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་དགེ་སློང་ལ་ཁྱོད་སུ་ཞེས་དྲིས་པ་དང་། དེས་འདི་སྐད་དུ་མུ་སྟེགས་ཅན་ནོ། །ཞེས་སྨྲས་ན། བསླབ་པ་ཕུལ་བ་ཞེས་བགྱིའམ། ཨུ་པ་ལི། མ་ཡིན་ཏེ། ཤེས་བཞིན་དུ་རྫུན་སྨྲས་པས་ལྟུང་བར་འགྱུར་རོ། །བཙུན་པ། དགེ་སློང་གིས་དགེ་སློང་ལ། ཅི་ཁྱོད་མུ་སྟེགས་ཅན་ནམ་ཞེས་དྲིས་ན། མི་སྨྲ་པས་ཁས་བླངས་ན། ཅིར་འགྱུར། ཉེས་བྱས་སོ། །བཙུན་པ། དགེ་སློང་གིས་རྫུན་སྨྲ་བ་ན། མཚན་འཕོས་ཏེ་དགེ་སློང་མར་གྱུར་ན། ཅིར་འགྱུར། ལྟུང་བར་འགྱུར་རོ། །བཙུན་པ། དགེ་སློང་མས་རྫུན་སྨྲ་བ་ན། མཚན་འཕོས་ཏེ་དགེ་སློང་དུ་གྱུར་ན། ཅིར་འགྱུར། ལྟུང་བའོ། །བཙུན་པ། བསྙེན་པར་མ་རྫོགས་པར་རྫུན་སྨྲ་བར་བཤམས་ལ་བསྙེན་པར་མ་རྫོགས་པར་སྨྲས་ན༑ ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བཤམས་ལ་བསྙེན་པར་རྫོགས་ཀར་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་མ་རྫོགས་པར་བཤམས་ནས་བསྙེན་པར་རྫོགས་ཏེ་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས་ཀར་བཤམས་ལ་བསྙེན་པར་རྫོགས་ཀར་སྨྲས་ན། ཅིར་འགྱུར། ཉེས་བྱས་སོ། །བསྙེན་པར་རྫོགས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00007EB1__DUL BA GZHUNG DAM PA 1_The Perfect Classic on Vowed Morality, Part 1 (Vinaya Uttara Grantha B, 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":812,"text":"༄༅། །སྟོང་པ་ཉིད་ལ་བརྩོན་པར་བྱེད་དོ། །འདུས་བྱས་སྟོང་པ་ཉིད་ལ་མི་སྦྱོར་མི་འབྱེད་དེ། གང་གི་ཚེ་འདུས་བྱས་སྟོང་པ་ཉིད་ལ་མི་སྦྱོར་མི་འབྱེད་པ་དེའི་ཚེ། འདུས་བྱས་སྟོང་པ་ཉིད་ལ་བརྩོན་པར་བྱེད་དོ། །འདུས་མ་བྱས་སྟོང་པ་ཉིད་ལ་མི་སྦྱོར་མི་འབྱེད་དེ། གང་གི་ཚེ་འདུས་མ་བྱས་སྟོང་པ་ཉིད་ལ་མི་སྦྱོར་མི་འབྱེད་པ་དེའི་ཚེ། འདུས་མ་བྱས་སྟོང་པ་ཉིད་ལ་བརྩོན་པར་བྱེད་དོ། །མཐའ་ལས་འདས་པ་སྟོང་པ་ཉིད་ལ་མི་སྦྱོར་མི་འབྱེད་དེ། གང་གི་ཚེ་མཐའ་ལས་འདས་པ་སྟོང་པ་ཉིད་ལ་མི་སྦྱོར་མི་འབྱེད་པ་དེའི་ཚེ། མཐའ་ལས་འདས་པ་སྟོང་པ་ཉིད་ལ་བརྩོན་པར་བྱེད་དོ། །ཐོག་མ་དང་ཐ་མ་མེད་པ་སྟོང་པ་ཉིད་ལ་མི་སྦྱོར་མི་འབྱེད་དེ། གང་གི་ཚེ་ཐོག་མ་དང་ཐ་མ་མེད་པ་སྟོང་པ་ཉིད་ལ་མི་སྦྱོར་མི་འབྱེད་པ་དེའི་ཚེ། ཐོག་མ་དང་ཐ་མ་མེད་པ་སྟོང་པ་ཉིད་ལ་བརྩོན་པར་བྱེད་དོ། །དོར་བ་མེད་པ་སྟོང་པ་ཉིད་ལ་མི་སྦྱོར་མི་འབྱེད་དེ། གང་གི་ཚེ་དོར་བ་མེད་པ་སྟོང་པ་ཉིད་ལ་མི་སྦྱོར་མི་འབྱེད་པ་དེའི་ཚེ། དོར་བ་མེད་པ་སྟོང་པ་ཉིད་ལ་བརྩོན་པར་བྱེད་དོ། །རང་བཞིན་སྟོང་པ་ཉིད་ལ་མི་སྦྱོར་མི་འབྱེད་དེ། གང་གི་ཚེ་རང་བཞིན་སྟོང་པ་ཉིད་ལ་མི་སྦྱོར་མི་འབྱེད་པ་དེའི་ཚེ། རང་བཞིན་སྟོང་པ་ཉིད་ལ་བརྩོན་པར་བྱེད་དོ། །ཆོས་ཐམས་ཅད་སྟོང་པ་ཉིད་ལ་མི་སྦྱོར་མི་འབྱེད་དེ། གང་གི་ཚེ་ཆོས་ཐམས་ཅད་སྟོང་པ་ཉིད་ལ་མི་སྦྱོར་མི་འབྱེད་པ་དེའི་ཚེ། ཆོས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E8INC_SHES RAB KYI PHA ROL TU PHYIN PA STONG PHRAG BRGYA PA 8_The Perfection of Wisdom in 100,000 Lines, Part 8 (Ṣatasāhasrikā Prajña Pāramitā 8).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":813,"text":"དང་མཐུན་པའི་འབྲས་བུ་མ་ལགས་སོ། །གང་སྐྱེ་བ་ཆེ་བར་བགྱིད་པའམ། ཆུང་བར་བགྱིད་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་མཐུན་པའི་འབྲས་བུ་མ་ལགས་སོ། །གང་རྒ་ཤི་ཆེ་བར་བགྱིད་པའམ། ཆུང་བར་བགྱིད་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་མཐུན་པའི་འབྲས་བུ་མ་ལགས་སོ། །གང་སྦྱིན་པའི་ཕ་རོལ་ཏུ་ཕྱིན་པ་ཆེ་བར་བགྱིད་པའམ། ཆུང་བར་བགྱིད་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་མཐུན་པའི་འབྲས་བུ་མ་ལགས་སོ། །གང་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ཆེ་བར་བགྱིད་པའམ། ཆུང་བར་བགྱིད་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་མཐུན་པའི་འབྲས་བུ་མ་ལགས་སོ། །གང་བཟོད་པའི་ཕ་རོལ་ཏུ་ཕྱིན་པ་ཆེ་བར་བགྱིད་པའམ། ཆུང་བར་བགྱིད་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་མཐུན་པའི་འབྲས་བུ་མ་ལགས་སོ། །གང་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ཆེ་བར་བགྱིད་པའམ། ཆུང་བར་བགྱིད་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་མཐུན་པའི་འབྲས་བུ་མ་ལགས་སོ། ། གང་བསམ་གཏན་གྱི་ཕ་རོལ་ཏུ་ཕྱིན་པ་ཆེ་བར་བགྱིད་པའམ། ཆུང་བར་བགྱིད་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་མཐུན་པའི་འབྲས་བུ་མ་ལགས་སོ། །གང་ནང་སྟོང་པ་ཉིད་ཆེ་བར་བགྱིད་པའམ། ཆུང་བར་བགྱིད་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་མཐུན་པའི་འབྲས་བུ་མ་ལགས་སོ། །གང་ཕྱི་སྟོང་པ་ཉིད་ཆེ་བར་བགྱིད་པའམ། ཆུང་བར་བགྱིད་པ་དེ་ནི། ཤེས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E6INC_SHES RAB KYI PHA ROL TU PHYIN PA STONG PHRAG BRGYA PA 6_The Perfection of Wisdom in 100,000 Lines, Part 6 (Ṣatasāhasrikā Prajña Pāramitā 6).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":814,"text":"མཚན་ཉིད་གང་ཡིན་པ་དེ་ནི་ཟག་པ་མེད་པའི་ཚུལ་ཁྲིམས་ཡིན་པར་རིག་པར་བྱ་སྟེ། སྤྲོས་པའི་ཆོས་རྣམས་གང་ཞེ་ན། སྡོམ་པ་ལ་གནས་པ་དང་པོ་ལ་ནི་བདག་ཏུ་འཛིན་པ་དང་། བདག་གིར་འཛིན་པ་དང་། ལྟུང་བའི་བྱ་བ་དང་། དེའི་བྱ་བ་མེད་པ་དང་། བསམས་བཞིན་དུ་བྱེད་པའི་སྦྱོར་བ་དང་། དེའི་སྦྱོར་བ་མེད་པ་དང་། ཤེས་བཞིན་དུ་སྤྱོད་པ་དང་། དེའི་སྤྱོད་པ་མེད་པ་དང་། བརྗེད་ངས་པས་སྤྱོད་པ་དང་། དེའི་སྤྱོད་པ་མེད་པ་ཡང་དམིགས་པའོ། །གཉིས་པ་ལ་ནི་འཇིག་ཚོགས་ལ་ལྟ་བའི་ཕྱོགས་དང་མཐུན་པའི་གནས་ངན་ལེན་དང་ལྡན་པའི་མིང་དང་། གཟུགས་དང་། ཕྱི་མར་སྐྱེ་བའི་རྒྱུ་དང་། འབྲལ་ལ་དེའི་རྒྱུ་མེད་པ་ཉིད་དང་། ཀུན་ནས་དཀྲིས་པ་རབ་ཏུ་ཞི་བ་དང་། བག་ལ་ཉལ་བ་ལས་དེ་རབ་ཏུ་མ་ཞི་བ་དང་། གང་ཟག་ལ་བདག་མེད་པར་འཛིན་པ་དང་། གང་ཟག་ཏུ་འཛིན་པ་སྤོང་བ་དང་། གང་ཟག་ལ་བདག་མེད་པར་གཟུང་བ་དེ་ལ་འཛིན་པ་དང་། གཟུང་བ་མེད་པ་དང་། དེས་གཟུགས་ལ་སོགས་པ་ལ་སེམས་ཅན་དུ་འཛིན་པ་དང་། དེར་འདོགས་པ་ལེགས་པར་འཛིན་པ་དང་། དེར་འདོགས་པ་དང་། ངག་གིས་འདོགས་པ་ལེགས་པར་འཛིན་པ་དང་། དེར་འདོགས་པའི་སེམས་དང༑ དེར་འདོགས་པ་ལེགས་པར་འཛིན་པ་ཡང་དམིགས་པའོ། །གསུམ་པ་ལ་ནི་གོང་དུ་སྐྱེ་བ་ལས་འཇིག་རྟེན་པ་དང་། འོག་མ་ཡོངས་སུ་གཏོང་བ་ལས་འཇིག་རྟེན་མེད་པ་དང་། སྙོམས་པར་འཇུག་པ་ལ་གནས་པ་དང་། འདོད་པ་ལ་མི་གནས་པ་དང་། བདག་ཉིད་ཀྱི་ཚུལ་ཁྲིམས་རབ་ཏུ་འཛིན་པ་དང་། གཞན་གྱི་ཚུལ་ཁྲིམས་ཁྱད་དུ་གསོད་པ་ཡང་དམིགས་པའོ། །བཞི་པ་ལ་ནི་བདག་ནི་ཚུལ་ཁྲིམས་རྣམ་པར་དག་པ་ཡིན་ནོ་སྙམ་དུ་རློམ་པ་དང་། ངོ་བོ་ཉིད་དང་བྱེ་བྲག་ཏུ་ཀུན་ཏུ་རྟོག་པ་དག་གིས་ཚུལ་ཁྲིམས་ལ་ཀུན་ཏུ་རྟོག་པ་ཡང་དམིགས་པ་སྟེ༑ དེ་ལྟར་སྤྲོས་པའི་ཆོས་དེ་དག་ནི་ཟག་པ་མེད་པའི་ཚུལ་ཁྲིམས་ལ་རབ་ཏུ་ཞི་བར་གྱུར་པ་ཡིན་ནོ། །དོན་གྱི་འབྲེལ་པ་འདི་ཉིད་ཀྱིས་བསླབ་པ་གསུམ་རྣམ་པར་དག་པ་ལས་བརྩམས་ནས་ཚིགས་སུ་བཅད་པས་མངོན་པར་སྒྲུབ་པ་ཡང་རིག་པར་བྱའོ། །བསོད་ནམས་ཀྱི་ཚོགས་ནི་ཉོན","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4038.2E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":815,"text":"སྐབས་ན་ཡོད་པ་ཉིད་ཡིན་གྱི་རྨི་ལམ་གྱི་གནས་སྐབས་ཀྱིས་ནི་མ་ཡིན་ནོ། །དེ་ལྟ་ཡིན་དང་། སད་པ་དེ་ཤེས་པ་ཡིན་པ་ན་ཞེས་བྱ་བའི་ཁྱད་པར་ལ་བརྟེན་པའི་ཕྱིར་ཅིག་ཤོས་ཀྱིས་འཁྲུལ་པ་མ་ཡིན་ནོ། །འདི་སྙམ་དུ་རྣམ་པ་ཐམས་ཅད་ཀྱིས་སྣང་བ་མཚུངས་ན་ཡང་འདི་ནི་སད་པའི་གནས་སྐབས་སོ། །འདི་ནི་རྨི་ལམ་གྱི་གནས་སྐབས་སོ་ཞེས་བྱ་བའི་ཐ་དད་པའི་ངེས་པ་འདི་ཇི་ལྟར་ཡིན་སྙམ་དུ་སེམས་ན། དེའི་ཕྱིར། རང་རིག་པའི་ངོ་བོའི་ཞེས་བྱ་བ་ལ་སོགས་པ་སྨོས་ཏེ། གོ་བར་ཟད་དོ། །བརྒྱ་ལ་ཞེས་བྱ་བ་ལ་སོགས་པ་གཞན་གྱི་ཀླན་ཀ་དོགས་པར་བྱེད་དེ། གལ་ཏེ་གཞན་ལས་ཚད་མ་ཉིད་དུ་ངེས་ན་དེའི་ཚེ་ཚད་མ་གཞན་གྱི་གཞལ་བར་བྱ་བ་ཡིན་པའི་ཕྱིར་དེ་གཞལ་བྱ་ཉིད་དུ་འགྱུར་ན། ཚད་མ་ཉིད་གཞལ་བྱར་རིགས་པ་ཡང་མ་ཡིན་ཏེ། འགལ་བའི་ཕྱིར་རོ་ཞེས་རྒོལ་ན་དེ་ནི་འགལ་བ་མེད་པ་མ་ཡིན་ཞེས་བྱ་བས་ལན་འདེབས་ཏེ། དེ་ནི་ཞེས་བྱ་བ་ནི་འདི་ནའོ། །ལྟོས་པ་ཐ་དད་པའི་ཕྱིར་རྒྱུ་དང་འབྲས་བུ་དང་མ་དང་བུ་མོའི་ཐ་སྙད་བཞིན་དུ་མི་འགལ་ལོ། །འདི་ཉིད་སྟོན་པ་ནི་དེའི་གཟུང་བྱའི་ཞེས་བྱ་བ་ལ་སོགས་པ་སྟེ། ཤེས་པ་དེས་གཟུང་བར་བྱའི་དངོས་པོ་གང་ཡིན་པ་དེ་ལ་ལྟོས་ནས་ཚད་མ་ཁོ་ན་ཡིན་གྱི་གཞལ་བྱ་ནི་མ་ཡིན་ལ། རྣམ་པར་འཇོག་པའི་ཚད་མ་གཞན་ལ་ལྟོས་ནས་ནི་གཞལ་བྱ་ཁོ་ན་ཡིན་གྱི་ཚད་མ་ནི་མ་ཡིན་པའི་ཕྱིར་འཆོལ་བའི་ཉེས་པ་མེད་དེ། རྒྱུ་དང་འབྲས་བུ་ཉིད་སོགས་བཞིན། །ཞེས་བྱ་བ་ནི་ལྟོས་པ་ཐ་དད་པས་མ་འཆོལ་བ་བཞིན་ནོ། །དེ་ལྟ་བུ་ཞེས་བྱ་བ་ལ་སོགས་པས་མཇུག་སྡུད་པར་བྱེད་དོ། །གཞན་ལ་ནི་འདོད་པ་ལྡོག་ཕྱིར། ཞེས་བྱ་བ་ནི་གཞན་ཡང་ཡིན་ལ་འདོད་པ་ཡང་ཡིན་ནོ་ཞེས་ཚིག་རྣམ་པར་སྦྱར་བའམ། གཞན་ཡང་དེ་མི་སླུ་བ་གཞན་ལ་འདོད་པ་ནི་གཞན་ལ་འདོད་པ་སྟེ། དེ་ཟློག་པ་ཞེས་བསྡུའོ། །གཞན་ཡང་། ཚད་མ་སླུ་བ་མེད་ཅན་གྱི། །ཤེས་པ་ཞེས་བྱ་བ་འདིས་དོན་བྱེད་པ་ཉམས་སུ་མྱོང་བའི་མཚན་ཉིད་ཀྱི་འབྲས་བུའི་རྒྱུའི་ཤེས་པའི་མཚན་ཉིད་འདི་བརྗོད་པ་ཡིན་ཏེ། དེ་ལྟ་ཡིན་དང་འབྲས་བུའི་ཤེས་པའི་མཚན་ཉིད་མི་འཇུག་པའི་ཕྱིར་དེ་ཇི་ལྟར་ཚད་མ་ཉིད་དུ་ངེས་ཞེས་བྱ་བའི་རྩོད་པ་འདི་གོ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4267.2E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":816,"text":"༄༅། །དགེ་འདུན་གྱིས་དུས་ལ་བབ་ཅིང་བཟོད་ན། དགེ་འདུན་གྱིས་གནང་བར་མཛོད་ཅིག་དང་། དགེ་འདུན་གྱིས་ཚེ་དང་ལྡན་པ་འདུན་པ་བསྒོ་བ་རྣ་ལ་གཟོན་པའི་གྲངས་སུ་སྩལ་ཏོ། །འདི་ནི་གསོལ་བའོ། །གང་གི་ཚེ་ན་ཚེ་དང་ལྡན་པ་འདུན་པ་བསྒོ་བ་རྣ་ལ་གཟོན་པའི་གྲངས་སུ་བཅུག་པ་དེའི་ཚེ་ན། དེས་བསམས་པ། བདག་ལ་ཉེས་པ་གང་བྱུང་བ་དེ་ནི་བདག་གིས་དེ་དག་ལ་ཚིག་སྨྲས་པ་ལས་གྱུར་པ་ཡིན་ཏེ་གང་གིས། སྐྱེས་བུ་མཁས་དང་ལྡན་པ་ཡིས། །ངག་རྣམ་བཞི་པོ་བསྲུང་བྱ་སྟེ། །ནགས་ཀྱི་ནང་དུ་གོང་མ་སྲེག་།སྒྲ་འབྱིན་པས་ནི་ཟིན་ལ་ལྟོས། །ཞེས་སྨྲས་པ་ནི་ལེགས་པ་ཡིན་ནོ་སྙམ་ནས། དེ་དགེ་སློང་རྣམས་ཀྱིས་སྨྲས་པ་ན། ཅང་མི་སྨྲ་བས་དགེ་སློང་རྣམས་ཀྱིས་བསྒོ་བ་རྣ་ལ་གཟོན་པར་བྱེད་ནས། དགེ་སློང་དོན་ཉུང་ངུ་དག་ཅིའི་ཕྱིར་དགེ་སློང་དག་དགེ་སློང་རྣམས་ཀྱིས་སྨྲས་པ་ན། ཅང་མི་སྨྲ་བས་དགེ་སློང་རྣམས་ཀྱིས་བསྒོ་བ་རྣ་ལ་གཟོན་པར་བྱེད་ཅེས་སྨོད་པར་བྱེད། ཕྱར་ཀ་གཏོང་བར་བྱེད། ཁ་ཟེར་བར་བྱེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་ཁྱེད་ཀྱིས་དགེ་སློང་འདུན་པའམ་གཞན་ཡང་དེ་ལྟ་བུ་གང་ཡིན་པ་དེ་ཅང་མི་སྨྲ་བས་བསྒོ་བ་རྣ་ལ་གཟོན་པའི་གྲངས་སུ་ཆུག་ཅིག་།འདི་ལྟར་གཞུག་པར་བྱ་སྟེ། གནས་མལ་བཤམས་པ་བྱས་ནས་གཎྜཱི་བརྡུངས་ཏེ། དྲིས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E3__DUL BA RNAM PAR _BYED PA 3_The Divisions of Vowed Morality, Part 3 (Vinaya Vibhaṃga 3).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":817,"text":"༄༅། །པར་བྱེད་པ་ལ་ཕུལ་དུ་བྱུང་བ་ཡང་ཅི་ཞིག་ཡོད་ན་གང་གིས་རྣམ་པ་གཞན་གྱིས་འདོན་པར་མི་ནུས་པ་ཡིན། མི་མཐུན་པའི་ཕྱོགས་དང་ཁྱད་པར་འགལ་བ་མེད་པ་འདི་ལས་གཏན་ཚིགས་ལྡོག་པར་བྱེད་པ་མ་ཡིན་ཏེ། འགལ་བ་མེད་པ་དག་ནི་གཅིག་ལ་སྲིད་པའི་ཕྱིར་རོ། །གལ་ཏེ་ད་ལྟར་རྣམས་འདོན་པར་བྱེད་པའི་ཕྱིར་རོ་ཞེ་ན། དེའི་ལན་ནི་བཤད་ཟིན་ཏོ། །གལ་ཏེ་མ་མཐོང་བའི་ཕྱིར་རོ་ཞེ་ན། འདི་ལ་ཡང་སྤངས་ཟིན་ཏོ། །མ་མཐོང་བ་ཙམ་ཡང་མེད་པར་གོ་བར་བྱེད་པ་མ་ཡིན་པའི་ཕྱིར་འཁྲུལ་པ་ཁོ་ན་ཡིན་ནོ། །དེ་བས་ན་ཁྱད་པར་ཕུལ་དུ་བྱུང་བ་ལ་བརྟེན་པ་མ་ཡིན་པའི་ཕྱིར། མ་བཟུང་བ་དང་མཚུངས་པ་ཡིན་ནོ། །གང་ཅུང་ཞིག་རིག་བྱེད་འདོན་པར་བྱེད་པ་དེ་ཐམས་ཅད་ནི་རིག་བྱེད་འདོན་པ་གཞན་སྔོན་དུ་སོང་བ་ཅན་ཡིན་ནོ་ཞེས་བྱ་བའི་ཁྱབ་པ་ཡང་འགྲུབ་པ་མ་ཡིན་ཏེ། ཐམས་ཅད་དེ་ལྟ་བུའི་ངོ་བོར་མ་གྲུབ་པའི་ཕྱིར་རོ། །དེའི་རྒྱུ་མཚན་ཅི་འདྲ་བ་མཐོང་བ་དེ་ནི་དེ་ལྟར་ཡིན་ནོ་ཞེས་བྱ་བར་འགྱུར་ལ། །ཁྱད་པར་མཐོང་བ་དེ་དོར་ཞིང་དེའི་རྒྱུ་མཚན་ཅན་ཉིད་ཀྱིས་སྤྱི་སྨོས་པ་ནི་བསྲེག་ཟ་སྒྲུབ་པ་ལ་རྫས་སྔོན་པོ་དང་འདྲ་བར་འཁྲུལ་པ་ཉིད་ཡིན་ནོ། །འདིས་འདོད་ཆགས་ལ་སོགས་པ་ནི་གྲུབ་པར་བྱེད་པ་ལ་ཚིག་ལ་སོགས་པ་དག་གསལ་བ་ཡིན་ནོ། །འདོན་པར་བྱེད་པ་འདི་འདོན་པར་བྱེད་པ་སྔོན་དུ་སོང་བ་ཅན་སྒྲུབ་པ་ཡིན་པར་ཡང་བླ་སྟེ། རྣམ་ཀུན་ཐོག་མེད་གྲུབ་འགྱུར་བ། །དེ་ལྟར་སྐྱེས་མིན་རྟེན་ཅན་མིན། །དེའི་ཕྱིར་སྐྱེས་བུས་མ་བྱས་ཉིད། །གཞན་ཡང་མི་མིན་རྟེན་ཅན་འགྱུར། །སྐྱེས་བུ་བདག་ཉིད་ཀྱིས་བརྟགས་ནས་སམ། །གཞན་ལས་འདོན་པར་བྱེད་པ་ན། །བྱེད་པའི་བྱ་བ་མེད་པ་ཅན། །དེ་དག་གི་སྒྲ་རང་ཉིད་སྒྲོགས་པར་བྱེད་པ་མ་ཡིན་ན་གང་གིས་ན་སྐྱེས་བུས་མ་བྱས་པར་འགྱུར། གལ་ཏེ་སྐྱེས་བུ་རྣམས་ཀྱི་ཐོག་མ་ཉིད་ཡོད་པར་འགྱུར་ན། །སྐྱེས་བུས་མ་བྱས་པ་ལ་ཡང་འགྱུར་རོ། །དེའི་ཚེ་ཡང་གཞན་སྔོན་དུ་སོང་བ་ཅན་མི་འགྲུབ་སྟེ། འདོན་པར་བྱེད་པ་པོ་མེད་པའི་ཕྱིར་རོ། །དེའི་དང་པོ་འདོན་པར་བྱེད་པ་ནི་བྱེད་པ་པོ་ཉིད་དུ་འགྱུར་རོ། །དེ་བས་ན་འདི་ནི་བྱིས་པ་ས་རྡུལ་གྱི་རྩེད་མོ་ལ་སོགས་པ་དང་འདྲ་བར་སྔ་མ་སྔ་མ་མཐོང་བས་འཇུག་པ་ཡིན་པས་ན།","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4216E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":818,"text":"བུ་ཁྱོད་ཀྱིས་དེ་ལྟར་མི་བལྟ་སྟེ། ཁོ་མོ་ནི། དེའི་ཚེ་དེའི་དུས་ན་སྙིང་པོ་བྱང་ཆུབ་ཀྱི་ལྷ་མོ་མིག་གི་དཔལ་ཞེས་བྱ་བར་གྱུར་ཏོ། །རིགས་ཀྱི་བུ། དེ་ལ་ཇི་སྙམ་དུ་སེམས། དེའི་ཚེ་དེའི་དུས་ན་འཁོར་ལོས་བསྒྱུར་བའི་གཟི་བརྗིད་ཆེན་པོའི་མཐུ་ཞེས་བྱ་བ། བྱང་ཆུབ་སེམས་དཔའི་དབང་ཐོབ་པ། རྫུ་འཕྲུལ་ཆེན་པོའི་རྣམ་པར་འཕྲུལ་པས་བྱུང་བ། བདུད་ཀྱི་སྡེ་ཆེན་པོ་རྣམ་པར་མཐོར་བར་བྱེད་པ་དེ་གཞན་ཞིག་ཡིན་པ་སྙམ་དུ་སེམས་ན་ནི། དེ་ལྟར་མི་བལྟ་སྟེ། བཅོམ་ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམ་པར་སྣང་མཛད་འདི་ནི། དེའི་ཚེ་དེའི་དུས་ན་འཁོར་ལོས་བསྒྱུར་བའི་རྒྱལ་པོ་གཟི་བརྗིད་ཆེན་པོའི་མཐུ་ཞེས་བྱ་བར་གྱུར་ཏོ། །རིགས་ཀྱི་བུ༑ དེ་ལྟར་ཁོ་མོ་དེ་ནས་ཉེ་བར་བཟུང་ནས་གང་དང་གང་དུ་སྐྱེས་པ་དེ་དག་ཐམས་ཅད་དུའང་འདི་ནི། ཁོ་མོའི་བུར་གྱུར་ཏེ། སངས་རྒྱས་ཀྱི་ཞིང་ཐམས་ཅད་དུ་བྱང་ཆུབ་སེམས་དཔའི་སྤྱད་པ་སྤྱོད་ཅིང་། འགྲོ་བའི་རྒྱུད་ཀྱི་སྒོ་ཐམས་ཅད་དང་། སྐྱེ་གནས་ཀྱི་སྒོ་ཐམས་ཅད་དང་། དགེ་བའི་རྩ་བའི་སྒོ་ཐམས་ཅད་དང་། བྱང་ཆུབ་སེམས་དཔའི་སྤྱོད་པའི་རྒྱུད་ཀྱི་ཚུལ་ཐམས་ཅད་དང་། སྐྱེས་པའི་རབས་ཀྱི་ཚུལ་ཐམས་ཅད་དང་། ལྷའི་དབང་པོའི་ཚེ་ཐམས་ཅད་དང་། འཇིག་རྟེན་གྱི་དབང་པོའི་འགྲོ་བའི་རྒྱུད་ཐམས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E6A2_The Section Called, _House of the Jewel Trees,_ Part 2 (Ārya Buddha Avataṃsaka Nāma Mahāvaipulya Sūtra 6).txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":819,"text":"༄༅། །ཐམས་ཅད་དང་། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང་། འཕགས་པའི་བདེན་པ་རྣམས་དང་། བསམ་གཏན་རྣམས་དང་། ཚད་མེད་པ་རྣམས་དང༑ གཟུགས་མེད་པའི་སྙོམས་པར་འཇུག་པ་རྣམས་དང་། རྣམ་པར་ཐར་པ་བརྒྱད་དང་། མཐར་གྱིས་གནས་པའི་སྙོམས་པར་འཇུག་པ་དགུ་དང་། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དང་། མངོན་པར་ཤེས་པ་རྣམས་དང་། ཏིང་ངེ་འཛིན་རྣམས་དང་། གཟུངས་ཀྱི་སྒོ་རྣམས་དང་། དེ་བཞིན་གཤེགས་པའི་སྟོབས་བཅུ་དང་། མི་འཇིགས་པ་བཞི་དང་། སོ་སོ་ཡང་དག་པར་རིག་པ་བཞི་དང་། བྱམས་པ་ཆེན་པོ་དང་། སྙིང་རྗེ་ཆེན་པོ་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་ཕ་རོལ་ན་རྣམ་པར་རྟོག་པ་གང་ཡང་མ་མཆིས་སོ། །རྣམ་པ་ཐམས་ཅད་མཁྱེན་པ་ཉིད་ཀྱི་བར་གྱི་ཕ་རོལ་ན་རྣམ་པར་རྟོག་པ་གང་ཡང་མ་མཆིས་ཏེ། འདི་ནི་གཟུགས་སོ། །འདི་ནི་ཚོར་བའོ། །འདི་ནི་འདུ་ཤེས་སོ། །འདི་ནི་འདུ་བྱེད་དོ། །འདི་ནི་རྣམ་པར་ཤེས་པའོ། །འདི་ནི་སྐྱེ་མཆེད་དོ། །འདི་ནི་ཁམས་སོ། །འདི་ནི་རྟེན་ཅིང་འབྲེལ་པར་འབྱུང་བའོ། །འདི་ནི་ཕ་རོལ་ཏུ་ཕྱིན་པ་ཐམས་ཅད་དོ། །འདི་ནི་སྟོང་པ་ཉིད་ཐམས་ཅད་དོ། །འདི་ནི་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ནོ། །འདི་ནི་འཕགས་པའི་བདེན་པ་རྣམས་སོ། །འདི་ནི་བསམ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E2_SHES RAB KYI PHA ROL TU PHYIN PA STON GPHRAG NYI SHU LNGA PA 2_The Perfection of Wisdom in 25,000 Lines, Part 2 (Pañca Viṃśati Sāhasrikā Prajñā Pāramitā 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":820,"text":"ལས་འདས་པའི་གྲོང་ཁྱེར་གཅིག་པུའི་མཐར་ཐུག་པར་འགྱུར་རོ། །འཁྲུལ་འཁོར་གྱི་བུ་མོ་བཞིན་ནོ། །རི་མོ་མཁན་འགའ་ཞིག་གིས་འཁྲུལ་འཁོར་གྱི་སློབ་དཔོན་ཞིག་གི་ཁྱིམ་དུ་གནས་བཅས་པར་གྱུར་ལ། དེས་དེར་བཞད་གད་ཀྱི་བསམ་པས་འཁྲུལ་འཁོར་གྱི་བུ་མོ་ཞིག་མངགས་སོ། །དེས་བྲན་མོ་འདི་ནི་བདག་ཇི་ལྟར་འདོད་པ་བཞིན་དུ་ཡོངས་སུ་ལོངས་སྤྱོད་པའི་ཕྱིར་བཏང་བ་ཞིག་གོ་སྙམ་དུ་བརྟགས་ཏེ་ལག་པ་ནས་བཟུང་ནས་དྲངས་པས་ཤིང་གི་ཐང་པོ་ཞིག་ཏུ་གྱུར་ཏེ། དེས་དེ་མཐོང་ནས་ཤིན་ཏུ་ངོ་ཚ་བར་གྱུར་ཏོ། །དེས་ཀྱང་ལན་གླན་པའི་ཕྱིར་རྩིག་ངོས་ལ་བདག་ཉིད་ལྕེབས་པ་དེ་ལྟར་བྲིས་པ་དང་། དེ་མཐོང་ནས་འཁྲུལ་འཁོར་གྱི་སློབ་དཔོན་ཨེ་མ་ཀྱི་ཧུད་བརྟུན་ངས་པ་ལས་འཁྲུལ་འཁོར་ལ་རེག་པའི་རི་མོ་མཁན་གྱིས་ངོ་ཚས་བདག་ཉིད་འགེགས་ཏེ་བསད་དོ་སྙམ་དུ་སེམས་པར་གྱུར་ཏོ། །དེའི་ཕྱིར་དེ་ལྟར་ན་སྒྱུ་མའི་རང་བཞིན་དང་ཐ་མི་དད་པའི་ཆོས་ཀྱི་རང་བཞིན་ལ་མཁས་པ། གང་དག་ལ་ནི་འཁོར་བ་ན། །ཡུལ་རྣམས་ཀྱིས་ཀྱང་དགའ་མེད་པ། །དེ་དག་ལ་འདིར་རྣམ་ཀུན་དུ། །དགའ་བ་འཐད་པ་མ་ཡིན་ཉིད། །ཡུལ་ལ་ཆགས་པ་ནི་བྱིས་པ་རྣམས་ཀྱི་འཁོར་བར་གནས་པའི་རྒྱུ་ཡིན་གྱི་གང་དག་ལ་ཆོས་ཀྱི་རང་བཞིན་ལེགས་པར་སོ་སོར་བརྟགས་པའི་ཕྱིར་འཁོར་བར་མངོན་པར་དགའ་བ་དང་། ལྷ་དང་མིའི་ཡུལ་འཁོར་བ་ལ་མངོན་པར་དགའ་བ་དང་། རྗེས་སུ་མཐུན་པ་རྣམས་ཀྱིས་ཀྱང་མངོན་པར་དགའ་བ་ཡོད་པ་མ་ཡིན་པ་དེ་དག་ལ་གཞན་སྐྱོ་བ་དང་རྗེས་སུ་མཐུན་པར་སྐྱེ་བ་དང་རྒ་བ་དང་ན་བ་དང་འཆི་བ་དང་མྱ་ངན་དང་སྨྲེ་སྔགས་འདོན་པས་འཁྲུག་པའི་རྣམ་པ་ཅན་ལ་མངོན་པར་དགའ་བ་ཡོད་པར་འགྱུར་རམ་ཞེས་མི་སྲིད་པར་སེམས་ཤིང་། དེ་དག་ལ་འདིར་རྣམ་ཀུན་དུ། །དགའ་བ་འཐད་པ་མ་ཡིན་ཉིད། །ཅེས་བཤད་དོ། །མཁས་པ་རྣམས་ནི་དགའ་བའི་རྒྱུ་ཕྱིན་ཅི་ལོག་སྤངས་པའི་ཕྱིར་འཁོར་བ་ལ་མངོན་པར་དགའ་བ་མ་ཡིན་ཏེ། ལེགས་མཐོང་ཆེན་པོ་བཞིན་ནོ། །ཀུ་ཤའི་གྲོང་ཁྱེར་དུ་བྱང་ཆུབ་སེམས་དཔའ་ལེགས་མཐོང་ཆེན་པོ་ཞེས་བྱ་བ་འཁོར་ལོས་སྒྱུར་བའི་རྒྱལ་སྲིད་ལ་རྣམ་པར་གནས་ཤིང་ཁྱིམ་ན་གནས་པ་ཞིག་གིས་ཡུལ་གྱི་ཉེས་པ་མཐོང","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3865E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":821,"text":"ཆོགས་ལྟ་དང་དེའི་གཞི་དང་། །འགོག་དང་ལམ་དང་དཀོན་མཆོག་དང་། །རྙེད་པ་དང་ནི་བཀུར་སྟི་དང་། །ཡོ་བྱད་བསྙུངས་པ་ཡོངས་ཤེས་ལ། །དགེ་ལ་སོགས་པ་བཅུ་ལ་གཞན། །སྦྱོར་བ་མེད་དང་སྐྱེ་མཆེད་མིན། །རྣལ་འབྱོར་མིན་པས་གང་བསྐྱེད་དང་། །སྐྱེ་བ་མེད་དང་ཡིད་མི་བྱེད། །ཚོགས་ནི་རབ་ཏུ་མ་རྫོགས་དང་། །རིགས་དང་བཤེས་གཉེན་མི་ལྡན་དང་། །སེམས་ནི་ཡོངས་སུ་སྐྱོ་བ་དང་། །སྒྲུབ་པ་དང་ཡང་མི་ལྡན་དང་། །སྐྱེ་བོ་ངན་སྡང་འགྲོགས་པ་དང་། །རང་གི་གནས་ངན་ལེན་གསུམ་ལས། །ལྷག་མ་ཤེས་རབ་མ་སྨིན་དང་། །རང་བཞིན་གྱིས་ནི་གནས་ངན་ལེན། །ལེ་ལོ་དང་ཡང་བག་མེད་དང་། །སྲིད་དང་ལོངས་སྤྱོད་ཆགས་པ་དང་། །སེམས་ནི་ཞུམ་པར་གྱུར་པ་དང་། །མ་དད་པ་དང་མ་མོས་དང་། །སྒྲ་བཞིན་དུ་ནི་སྤྱོད་པ་དང་། །དམ་ཆོས་ཆེད་ཆེར་མི་འཛིན་དང་། །རྙེད་ལ་གདུ་དང་སྙིང་རྗེ་མེད། །ཐོས་པས་ཕོངས་དང་ཉུང་བ་དང་། །ཏིང་འཛིན་སྦྱངས་པ་མ་བྱས་པའོ། །དགེ་དང་བྱང་ཆུབ་ཡང་དག་འཛིན། །བློ་ལྡན་འཁྲུལ་མེད་སྒྲིབ་པ་མེད། །བསྔོ་དང་མི་སྐྲག་སེར་སྣ་མེད། །དབང་ནི་དགེ་ལ་སོགས་པའོ། །དེ་དག་གི་ནི་སྒྲིབ་པ་རྣམས། ། གསུམ་གསུམ་དག་ཏུ་ཤེས་པར་བྱ། །བྱེད་རྒྱུ་བཅུ་ནི་སྐྱེ་བ་དང་། །གནས་པ་རྟེན་དང་བསྟན་བྱ་དང་། །འགྱུར་དང་འབྲལ་དང་གཞན་དུ་དང་། །ཡིད་ཆེས་གོ་འབྱེད་འཐོབ་རྣམས་ལ། །མིག་དང་ཟས་ས་མར་མེ་དང་། །མེ་ལ་སོགས་པ་དེ་ཡི་དཔེ། །ཟོར་བ་བཟོ་ཤེས་དུ་བ་དང་། །རྒྱུ་དང་ལམ་ལ་སོགས་པ་གཞན། །ཕྱོགས་དང་ཕ་རོལ་ཕྱིན་ས་ལ། །སྒྲིབ་པ་དག་ནི་གཞན་ཡིན་ནོ། །གཞི་ལ་མི་མཁས་ལེ་ལོ་དང་། །གཉིས་ཀྱིས་ཏིང་འཛིན་ཉམས་པ་དང་། །མི་སྐྱེད་པ་དང་ཉམ་ཆུང་དང་། །ལྟ་དང་གནས་ངན་ལེན་སྐྱོན་ཆགས། །ཕྱུག་པོ་དང་ནི་བདེ་འགྲོ་དང་། །སེམས་ཅན་མི་གཏོང་སྒྲིབ་པ་དང་། །ཉེས་པ་དག་དང་ཡོན་ཏན་རྣམས། །འབྲི་དང་འཕེལ་དང་འཛུད་པ་དང་། །གྲོལ་བར་བྱེད་དང་མི་ཟད་དང་། །དགེ་བ་རྒྱུན་མི་འཆད་པ་དང་། །ངེས་པར་བྱེད་དང་ཆོས་རྣམས་ལ། །ལོངས་པར་སྤྱོད་དང་ཡོངས་སྨིན","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4021E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":822,"text":"མཁུར་ཚོས་ལ་ནི་བྱེའུ་འབྲས་སོ་ཟེར་རོ། །དེ་ལ་མཁུར་ཚོས་ཀྱི་ཁུང་བུ་ཞེས་བྱའོ། །མཐེ་བོང་སོར་མོ་ཐམས་ཅད་ཡང་དག་པར་མནན་ནས་སྡིགས་མཛུབ་ཏུ་བྱས་ནས་སྦྱར་བ་ནི་མདུང་གི་ཕྱག་རྒྱའོ། །དྲིལ་བུ་དཀྲོལ་བར་བྱེད་པ་ལྟ་བུ་ནི་དྲིལ་བུའི་ཕྱག་རྒྱའོ། །ཐུང་ཞིང་ཞེས་བྱ་བ་ལ་སོགས་པ་ལ་གཞན་སྟོན་ཏེ། ཕྲག་པ་གཅིག་ནས་གོས་འཕྱང་བའི་ཚུལ་ཅན་གང་ཡིན་པ་དེ་ནི་ཕྲག་པ་ནས་གོས་འཕྱང་བའོ། །རྡོ་རྗེ་ཐལ་མོ་བྱས་ལ་གུང་མོ་གཉིས་བསླང་སྟེ་སྡིགས་མཛུབ་གཉིས་ཀྱིས་མིང་མེད་གཉིས་ལ་དཀྲིས་ལ་མཐེ་བོང་གཉིས་གཤིབ་པར་བྱ་སྟེ་ཁ་ལ་ཉེ་བར་བཞག་པ་ནི་ཁའི་ཕྱག་རྒྱའོ། །གཡོན་པའི་ལག་པ་བཀན་ཏེ། མཐེའུ་ཆུང་ལ་སོགས་པ་གསུམ་བསྐུམ་ལ་མཛུབ་མོ་དང་མཐེ་བ་ཆེན་གཉིས་བརྐྱང་བ་ནི་དུང་གི་ཕྱག་རྒྱའོ། །གཡོན་པའི་ལག་པ་བསླངས་ཏེ་དེའི་སྟེང་དུ་གཡས་པའི་ལག་པའི་གྲུ་མོ་བཞག་པ་དེ་མཐེབ་ཆེན་དང་མཛུབ་མོ་གཉིས་བསླང་ལ་སོར་མོ་གསུམ་བསྐུམ་པར་གཡས་པའི་ལག་པ་བཞག་པ་ནི་ཀླུའི་ཕྱག་རྒྱའོ། །གཉིས་པ་ཞེས་བྱ་བ་ནི་ཕྱག་རྒྱའི་ལན་ནོ། །དེའི་ཕྱིར་གསུངས་པ་ཕྱག་རྒྱའི་ལན་ཞེས་པ་ནི་གཉིས་པ་ལན་གྱི་ཕྱག་རྒྱ་རྣམས་ཀྱིས་སོ། །རྣམ་གྲངས་ལྔ་པོ་ལཱ་མའི་རིགས་ཀྱི་རྣལ་འབྱོར་མ་རྣམས་ཀྱི་མཚན་ཉིད་བརྗོད་པའི་བསྡུས་པས་རྣལ་འབྱོར་མ་སུམ་ཅུ་རྩ་གཉིས་ཀྱི་མཚན་ཉིད་དོ། །དེ་རྣམས་ཕྱག་རྒྱའི་མཚན་ཉིད་བསྟན་ན་ཕྱག་རྒྱའི་ལན་བྱའི་ཞེས་པ་ནི་ཁྱད་པར་རོ། །ནིའི་སྒྲ་ནི་ལ་སོགས་པས་དེ་མ་བརྗོད་པའི་དོན་ཡང་རང་ཉིད་ཀྱིས་གོ་བར་བྱའོ། །ཕྱག་རྒྱ་དང་ཕྱག་རྒྱའི་ལན་གྱི་སྒོ་ནས་ལེའུ་བསྡུས་དོན་སྟོན་པ་ནི་ཐམས་ཅད་ཅེས་བྱ་བ་ལ་སོགས་པ་གསུངས་ཏེ། ཐམས་ཅད་ཀྱི་སྒྲ་ནི་སྔ་མ་བཞིན་ནོ། །དེ་ལ་ཐམས་ཅད་ནི་རྣལ་འབྱོར་མ་རྣམས་ཏེ། རྣལ་འབྱོར་མ་དེ་རྣམས་ཀྱི་ཕྱག་རྒྱ་དང་རྣལ་འབྱོར་པ་རྣམས་ཀྱི་ཕྱག་རྒྱའི་ལན་སྟོན་ཅིང་བརྗོད་པའི་ཆོ་ག་གང་ཡིན་བ་དེ་གང་གིས་དེ་ཡང་ཡིན་ལ་ལེའུ་ཡང་ཡིན་པས་དེ་དེ་བཞིན་ནོ། །བཅུ་དགུ་ནི་བཅུ་དགུ་པའོ། །ཏའི་རྐྱེན་ཕྱི་བའོ་ཞེས་བྱ་བ་ནི་དཔལ་འཁོར་ལོ་སྡོམ་པའི་ལེའུ་བཅུ་དགུ་པའི་དཀའ་འགྲེལ་ལོ།། །།","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1403E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":823,"text":"༄༅། །པོ་ཆེན་པོ། འདི་ལྟར་རྒྱལ་པོ་མུ་ཁྱུད་ལྷའི་དབང་པོ་བརྒྱ་བྱིན་གྱི་སྟན་ཕྱེད་ལ་དགའ་བ་མེད་པས་མུ་ཁྱུད་ཀྱིས་བག་ཡོད་པའི་སྟོབས་བསྐྱེད་པ་ལ་ལྟོས༑ རྒྱལ་པོ་ཆེན་པོ། དེ་ལྟ་བས་ན། ཁྱོད་ཀྱིས་བག་ཡོད་པར་སངས་རྒྱས་ཀྱི་ཆོས་རྣམས་ལ་བརྩོན་པར་བྱའོ། །རྒྱལ་པོ་ཆེན་པོ། སངས་རྒྱས་ཀྱི་ཆོས་དེ་དག་ཀྱང་གང་ཞེ་ན། རྒྱལ་པོ་ཆེན་པོ། ཆོས་ཐམས་ཅད་ནི། སངས་རྒྱས་ཀྱི་ཆོས་སོ། །དེ་སྐད་ཅེས་བཀའ་སྩལ་བ་དང་། རྒྱལ་པོ་ཟས་གཙང་མས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། དེའི་སླད་དུ་གལ་ཏེ་ཆོས་ཐམས་ཅད་སངས་རྒྱས་ཀྱི་ཆོས་ལགས་ན། དེ་ལྟར་ན་ནི། སེམས་ཅན་ཐམས་ཅད་ཀྱང་སངས་རྒྱས་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རྒྱལ་པོ་ཆེན་པོ། གང་དག་ཕྱིན་ཅི་མ་ལོག་པ་དེ་དག་ནི། སངས་རྒྱས་སོ། རྒྱལ་པོ་ཆེན་པོ། སངས་རྒྱས་ཞེས་བྱ་བ་དེ་ནི། དེ་ཁོ་ན་མཐོང་བའི་ཚིག་བླ་དྭགས་སོ། །དེ་ཁོ་ན་མཐོང་བ་ཞེས་བྱ་བ་དེ་ནི། ཡང་དག་པའི་མཐའི་ཚིག་བླ་དྭགས་སོ། །ཡང་དག་པའི་མཐའ་ཞེས་བྱ་བ་ནི། ཆོས་ཀྱི་དབྱིངས་ཀྱི་ཚིག་བླ་དྭགས་སོ། །རྒྱལ་པོ་ཆེན་པོ། ཆོས་ཀྱི་དབྱིངས་ཞེས་བྱ་བ་དེ་ནི། གཞན་དུ་ན་མིང་ཙམ་མམ། བརྡ་ཙམ་མམ། ཐ་སྙད","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.c (dkon brtsegs)\/KL00060E__PHAGS PA YAB DANG SRAS MJAL BA ZHES BYA BA THEG PA CHEN PO_I MDO_An Exalted Sutra of the Greater Way entitled _The Meeting of the Father and the Son_ (Ārya Pitā Putra Samāgamana Nāma Mahāyāna Sūtra).txt","subfolder":"A.i.2.c (dkon brtsegs)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":824,"text":"༄༅། །འཇིག་རྟེན་དབང་ཕྱུག་མ་དང་པདམ་མཐར་བྱེད་དང་དབྱུག་སྔོན་ཅན་རྣམས་ཀྱི་སྣང་བ་མཐའ་ཡས་སོ། །སྒྲོལ་མ་དང་རོ་རྡོ་རྗེ་དང་རེག་བྱ་རྡོ་རྗེ་མ་དང་རྣམ་པར་སེལ་བ་དང་བགེགས་མཐར་བྱེད་དང་སྟོབས་པོ་ཆེ་རྣམས་ཀྱི་དོན་ཡོད་གྲུབ་པའོ། །རྒྱས་འདེབས་ཀྱི་དེ་བཞིན་གཤེགས་པ་ཐམས་ཅད་ནི་རང་འོད་ཀྱི་ཡུམ་དང་བཅས་པ་འཁོར་ལོས་སྒྱུར་བའི་གཟུགས་ཅན་ནོ། །དཔལ་ཀུན་དུ་ཁ་སྦྱོར་དུ་གསུངས་པའི་རྡོ་རྗེ་སེམས་དཔའི་དཀྱིལ་འཁོར་ནི་རྡོ་རྗེ་གུར་གྱི་ནང་དུ་སྲུང་བའི་འཁོར་ལོའི་ལྟེ་བར་རླུང་དང་མེ་དང་ཆུ་དང་སའི་དཀྱིལ་འཁོར་དང་རི་རབ་ཀྱི་སྟེང་དུ་ཆོས་འབྱུང་གི་དབུས་སུ་གཞལ་ཡས་ཁང་ངོ། །སྲུང་བའི་འཁོར་ལོ་ལ་གཤིན་རྗེ་གཤེད་ནི་ཕྱག་གཡས་པ་གསུམ་གྱིས་རྡོ་རྗེ་ལྕགས་ཀྱུ་དང་འཁོར་ལོ་དང་རྡོ་རྗེ་དང་གཡོན་བ་གསུམ་གྱིས་ཐུགས་ཀར་སྡིགས་མཛུབ་དང་བཅས་པའི་ཞགས་པ་དང་དྲིལ་བུ་དང་དགྲ་སྟ་འཛིན་པའོ། །ཤེས་རབ་མཐར་བྱེད་ནི་རྡོ་རྗེ་ཞགས་པ་དང་རྡོ་རྗེ་དང་རལ་གྲི་དང་ཐུགས་ཀར་སྡིགས་མཛུབ་དང་དྲིལ་བུ་དང་དགྲ་སྟའོ། །པདམ་མཐར་བྱེད་ནི་ལྕགས་སྒྲོག་དང་པདམ་དང་རལ་གྲི་དང་དྲིལ་བུ་དང་དགྲ་སྟ་དང་ཞགས་པའོ། །བགེགས་དགྲ་ནི་རྡོ་རྗེ་དྲིལ་བུ་དང་སྣ་ཚོགས་རྡོ་རྗེ་དང་འཁོར་ལོ་དང་སྡིགས་མཛུབ་དང་བཅས་པའི་ཞགས་པ་དང་གཏུན་ཤིང་དང་དགྲ་སྟའོ། །མི་གཡོ་བ་ནི་རལ་གྲི་དང་འཁོར་ལོ་དང་རྡོ་རྗེ་དང་སྡིགས་མཛུབ་དང་དགྲ་སྟ་དང་ཞགས་བའོ། །འདོད་པའི་རྒྱལ་པོ་ནི་གཡས་པ་དང་ཅིག་ཤོས་ཀྱི་ཕྱག་གཉིས་ཀྱིས་རྡོ་རྗེ་ཧཱུཾ་མཛད་ཀྱི་ཕྱག་རྒྱ་དང་ལྕགས་ཀྱུ་དང་རལ་གྲི་དང་རྡོ་རྗེ་ཞགས་པའོ། །དབྱུག་སྔོན་ཅན་ནི་རྡོ་རྗེས་མཚན་པའི་དབྱུག་པ་སྔོན་པོ་དང་རལ་གྲི་དང་འཁོར་ལོ་དང་སྡིགས་མཛུབ་དང་བཅས་པའི་ཞགས་པ་དང་པདམ་དང་དགྲ་སྟའོ། །སྟོབས་པོ་ཆེ་ནི་རྩེ་གསུམ་དང་རལ་གྲི་དང་འཁོར་ལོ་དང་ཐུགས་ཀར་སྡིགས་མཛུབ་དང་བཅས་པའི་ཞགས་པ་དང་པདམ་དང་དགྲ་སྟའོ། །གཙུག་ཏོར་འཁོར་ལོས་སྒྱུར་བ་ནི་གཡས་པ་དང་ཅིག་ཤོས་ཀྱི་ཕྱག་གཉིས་ཀྱིས་གཙུག་ཏོར་གྱི་ཕྱག་རྒྱ་དང་འཁོར་ལོ་དང་པདམ་དང་སྡིགས་མཛུབ་དང་རལ་གྲིའོ། །གནོད་མཛེས་ནི་རྡོ་རྗེ་དང་འཁོར་ལོ་དང་རིན་པོ་ཆེ་དང་ཐུགས་ཀར་སྡིགས་མཛུབ་དང་བཅས་པའི་ཞགས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD3305E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":825,"text":"༄༅། །བདག་ནི་སྐྱེས་པའོ་ཞེས་རྟོག་སྟེ་དེ་ནང་དུ་བདག་ནི་སྐྱེས་པ་ཞེས་བརྟགས་ནས་ཕྱི་རོལ་དུ་བུད་མེད་ལ་བུད་མེད་ཅེས་རྟོག་གོ། །ཕྱི་རོལ་དུ་བུད་མེད་ལ་བུད་མེད་ཅེས་བརྟགས་ནས་ཆགས་པར་འགྱུར་ཏེ། ཕྱི་རོལ་གྱི་བུད་མེད་དང་ཕྲད་པར་འདོད་དོ། །ཕྲད་པར་འདོད་པས་ཕྲད་པར་འགྱུར་རོ། །ཕྲད་པའི་རྐྱེན་གྱིས་མེར་མེར་པོ་སྐྱེ་བར་འགྱུར་བའི་དུས་དེ་ཡོད་དོ། །རྒྱལ་པོ་ཆེན་པོ་དེ་ལ་ཀུན་དུ་རྟོག་པ་གང་ཡིན་པ་དང་། གང་ཀུན་དུ་རྟོག་པ་པོ་གང་ཡིན་པ་དེ་གཉིས་ཀ་ཡང་མེད་དོ། །བུད་མེད་ལ་ནི་བུད་མེད་མེད་དོ། །སྐྱེས་པ་ལ་ནི་སྐྱེས་པ་མེད་དོ། །དེ་ལྟར་མེད་ཅིང་ཡང་དག་པ་མ་ཡིན་པར་ཀུན་དུ་རྟོག་པ་སྐྱེ་སྟེ། ཀུན་དུ་རྟོག་པ་དེ་ཡང་ངོ་བོ་ཉིད་ཀྱིས་མེད་དོ། །ཀུན་དུ་རྟོག་པ་ཇི་ལྟ་བ་བཞིན་དུ་ཕྲད་པ་དང་མེར་མེར་པོ་ཡང་ངོ་བོ་ཉིད་ཀྱིས་མེད་དོ། །གང་ངོ་བོ་ཉིད་ཀྱིས་མེད་པ་དེ་ཇི་ལྟར་སྲ་བ་སྐྱེད་པར་འགྱུར། རྒྱལ་པོ་ཆེན་པོ་དེ་ལྟར་ཀུན་དུ་རྟོག་པ་ཤེས་པར་བྱས་ནས་སྲ་བ་ཉིད་རྟོག་པར་བྱ་སྟེ། ཅི་ནས་སྲ་བ་ནི་སྐྱེ་བའི་ཚེ་གང་ནས་ཀྱང་མི་འོང་བར་ཤེས་པར་བྱའོ། །རྒྱལ་པོ་ཆེན་པོ་འདི་ལྟར་གང་ལུས་འདི་དུར་ཁྲོད་ཀྱི་མཐར་འགྱུར་བའི་དུས་དེ་ཡོད་དོ། །དེའི་སྲ་བ་དེ་འཇིག་ཅིང་འགག་པར་འགྱུར་བའི་ཚེ། ཤར་ཕྱོགས་སུ་མི་འགྲོ། ལྷོ་ཕྱོགས་དང་། ནུབ་ཕྱོགས་དང་། བྱང་ཕྱོགས་དང་། སྟེང་དང་འོག་དང་། ཕྱོགས་མཚམས་རྣམས་སུ་ཡང་མི་འགྲོ་སྟེ། རྒྱལ་པོ་ཆེན་པོ་ནང་གི་སའི་ཁམས་ནི་དེ་ལྟར་བལྟའོ། །རྒྱལ་པོ་ཆེན་པོ་འཇིག་རྟེན་གནས་པ་འདི་ནམ་མཁར་གྱུར་པ་ལ། ཚངས་པའི་གཞལ་མེད་ཁང་རིན་པོ་ཆེ་སྣ་བདུན་གྱི་རྒྱུ་ལས་གྲུབ་པ་ལ་གནས་པའི་དུས་དེ་ཡོད་དོ། །རྒྱལ་པོ་ཆེན་པོ་དེའི་སྲ་བ་དེ་འབྱུང་བའི་ཚེ་གང་ནས་ཀྱང་མི་འོང་ངོ། །གཞན་འཕྲུལ་དབང་བྱེད་ཀྱི་ལྷ་རྣམས་ཀྱི་གཞལ་མེད་ཁང་རིན་པོ་ཆེ་སྣ་བདུན་གྱི་རྒྱུ་ལས་གྲུབ་པ་བྱུང་ཡང་རྒྱལ་པོ་ཆེན་པོ་དེའི་སྲ་བ་དེ་འབྱུང་བའི་ཚེ་གང་ནས་ཀྱང་མི་འོང་ངོ། །ཁོར་ཡུག་དང་ཁོར་ཡུག་ཆེན་པོའི་རི་རྡོ་རྗེའི་རྒྱུ་ལས་གྲུབ་པ་སྲ་ཞིང་བརྟན་ལ་ལྷུན་སྟུག་པ་རྣམས་གནས་པར་གྱུར་ཀྱང་དེ་དག་གི་ས་བ་དེ་འབྱུང་བའི་ཚེ་གང་ནས་ཀྱང་མི་འོང་ངོ། །རིའི་རྒྱལ་པོ་རི་རབ་དག་དང་། གཉའ་ཤིང་འཛིན་དག་དང་། མུ་ཁྱུད་འཛིན་དག་དང","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3940E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":826,"text":"དཔའ་ཆེན་པོས་བདུད་ཀྱི་ལས་སུ་རིག་པར་བྱའོ། །གླལ་ཞིང་ཁ་ཏོན་བྱེད་དམ། འཛིན་ཏམ། ཀློག་གམ། སྟོན་ཏམ། གླལ་ཞིང་ཚུལ་བཞིན་དུ་ཡིད་ལ་བྱེད་ན། དེའང་བྱང་ཆུབ་སེམས་དཔའ་སེམས་དཔའ་ཆེན་པོས་བདུད་ཀྱི་ལས་སུ་རིག་པར་བྱའོ། །རབ་འབྱོར། གཞན་ཡང་ཕན་ཚུན་དགོད་ཅིང་འཛིན་ཏམ། འཆང་ངམ། ཀློག་གམ། ཀུན་ཆུབ་པར་བྱེད་དམ༑ ཚུལ་བཞིན་དུ་ཡིད་ལ་བྱེད་ན། དེའང་བྱང་ཆུབ་སེམས་དཔའ་སེམས་དཔའ་ཆེན་པོས་བདུད་ཀྱི་ལས་སུ་རིག་པར་བྱའོ། །རབ་འབྱོར། གཞན་ཡང་ཕན་ཚུན་སྟེག་ཅིང་འཛིན་ཏམ༑ འཆང་ངམ། ཀློག་གམ། ཀུན་ཆུབ་པར་བྱེད་དམ། ཚུལ་བཞིན་དུ་ཡིད་ལ་བྱེད་ན། དེའང་བྱང་ཆུབ་སེམས་དཔའ་སེམས་དཔའ་ཆེན་པོས་བདུད་ཀྱི་ལས་སུ་རིག་པར་བྱའོ། ། རབ་འབྱོར། གཞན་ཡང་སེམས་གཡེང་བས་འཛིན་ཏམ། འཆང་ངམ། ཀློག་གམ། ཀུན་ཆུབ་པར་བྱེད་དམ། ཚུལ་བཞིན་དུ་ཡིད་ལ་བྱེད་ན། དེའང་བྱང་ཆུབ་སེམས་དཔའ་སེམས་དཔའ་ཆེན་པོས་བདུད་ཀྱི་ལས་སུ་རིག་པར་བྱའོ། །རབ་འབྱོར། གཞན་ཡང་ཡི་གེ་གཞན་དང་གཞན་ལ་ཆགས་ཤིང་འཛིན་ཏམ། འཆང་ངམ། ཀློག་གམ། ཀུན་ཆུབ་པར་བྱེད་དམ༑ ཚུལ་བཞིན་དུ་ཡིད་ལ་བྱེད་ན། དེའང་བྱང་ཆུབ་སེམས་དཔའ་སེམས་དཔའ་ཆེན་པོས་བདུད་ཀྱི་ལས་སུ་རིག་པར་བྱའོ། །དེ་སྐད་ཅེས་བཀའ་སྩལ་པ་དང་། ཚེ་དང་ལྡན་པ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E2_SHES RAB KYI PHA ROL TU PHYIN PA STON GPHRAG NYI SHU LNGA PA 2_The Perfection of Wisdom in 25,000 Lines, Part 2 (Pañca Viṃśati Sāhasrikā Prajñā Pāramitā 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":827,"text":"༄༅། །ནང་གི་ཆོས་ཐམས་ཅད་འཛིན་པ་མེད་པ་སྟེ། འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་རྫས་ཐམས་ཅད་ཡོངས་སུ་བཏང་བའོ། །དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོའི་སེམས་ཞུམ་པ་མེད་པ་གང་ཞེ་ན། རྣམ་པར་ཤེས་པ་གནས་པ་ལ་དེའི་སེམས་མི་གནས་པ་སྟེ། འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སེམས་ཞུམ་པ་མེད་པའོ། །དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོའི་དངོས་པོ་ཐམས་ཅད་ལ་ལྟོས་པ་མེད་པ་གང་ཞེ་ན། དངོས་པོ་ཐམས་ཅད་ཡིད་ལ་མི་བྱེད་པ་སྟེ། འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་དངོས་པོ་ཐམས་ཅད་ལ་ལྟོས་པ་མེད་པའོ། །དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོའི་ཁྱིམ་པ་དང་བསྟེན་པ་ཡོངས་སུ་སྤང་བར་བྱ་བ་གང་ཞེ་ན། འདི་ལྟ་སྟེ། སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་ཞིང་རྫུས་ཏེ་སྐྱེ་བ་དང་། སྐྲ་བྲེགས་ཤིང་ངུར་སྨྲིག་གི་གོས་བགོ་བ་སྟེ། འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཁྱིམ་པ་དང་བསྟེན་པ་ཡོངས་སུ་སྤང་བར་བྱ་བའོ། །དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོའི་དགེ་སློང་མ་དང་བསྟེན་པ་ཡོངས་སུ་སྤང་བ་གང་ཞེ་ན། དགེ་སློང་མ་དང་སེ་གོལ་གཏོགས་པ་ཙམ་དུའང་ལྷན་ཅིག་མི་གནས་ཤིང་། དེའི་རྒྱུས་ཡོངས་སུ་སྒོམ་པའི་སེམས་མི་བསྐྱེད་ཅིང་།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E3INC_SHES RAB KYI PHA ROL TU PHYIN PA STONG PHRAG BRGYA PA 3_The Perfection of Wisdom in 100,000 Lines, Part 3 (Ṣatasāhasrikā Prajña Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":828,"text":"༄༅། །ལོ་གཅིག་གི་དུས་སོ། །ནང་དུ་ཉིན་ཞག་སོ་སོའི་དུས་ནི་དབུགས་དྲུག་བརྒྱ་ལྷག་པའི་སྟོང་ཕྲག་ཉི་ཤུ་རྩ་གཅིག་རྣམས་དང་། ཆུ་སྲང་སུམ་སྟོང་དྲུག་བརྒྱ་རྣམས་དང་། ཆུ་ཚོད་དྲུག་ཅུ་དང་། ཡུད་ཙམ་སུམ་ཅུ་དང་། ཐུན་ཕྱེད་པ་བཅུ་དྲུག་དང་། དུས་སྦྱོར་བཅུ་གཉིས་དང༑ ཐུན་བརྒྱད་དང་། ཐུན་མཚམས་བཞི་དང་། ཉིན་མོ་དང་མཚན་མོ་རྣམས་ཏེ་འདི་རྣམས་ཀྱི་ཚོགས་ནི་ཉི་མ་གཅིག་གི་དུས་སོ། །དེ་ལྟར་ཕྱི་རོལ་དུ་ཉི་མ་རྒྱུ་བས་དུས་ཀྱི་ཁྱད་པར་ཇི་ལྟ་བ་དེ་བཞིན་དུ་ནང་དུ་སྲོག་རབ་ཏུ་རྒྱུ་བས་དུས་ཀྱི་ཁྱད་པར་ཏེ། དུས་ཀྱི་ཁྱད་པར་དེས་ལོ་སོ་སོའི་ཉི་མ་སོ་སོ་ལ་ཕོ་ཉ་མོ་རྣམས་མཆོད་པར་བྱའོ་ཞེས་པའོ། །ཕོ་ཉ་མོ་ནི་རྡོ་རྗེ་མཁའ་འགྲོ་མ་ལ་སོགས་པ་གཤིན་རྗེ་འཇོམས་མའི་མཐར་ཐུག་པ་སུམ་ཅུ་རྩ་དྲུག་གི་རྣལ་འབྱོར་མ་རྣམས་ཏེ། དེ་རྣམས་མཆོད་པར་བྱའོ་ཞེས་པའོ། །འདིར་ཇི་ལྟར་ཕོ་ཉ་མོ་རྣམས་མཆོད་པ་དེ་བཞིན་དུ་ལྷན་ཅིག་སྐྱེས་གྲུབ་རྣམས་ཏེ། རིམ་པ་མ་ཡིན་པས་རྡོ་རྗེ་སེམས་དཔའ་ལ་སོགས་པ་ཉི་ཤུ་རྩ་བཞི་དམན་པ་དང་བར་མ་དང་མཆོག་རྣམས་ཏེ་སྐུ་དང་གསུང་དང་ཐུགས་ཀྱི་འཁོར་ལོ་རྣམས་ལ་ས་འོག་དང་ས་སྟེངས་དང་ནམ་མཁའ་ལ་སྤྱོད་པའི་དངོས་གྲུབ་སྟེར་བ་ཉིད་ཀྱི་ཕྱིར་ཞེས་པའོ། །དེ་རྣམས་ཀྱང་དུས་ཀྱི་ཁྱད་པར་གྱིས་མཆོད་པར་བྱའོ་ཞེས་པ་དེ་བཞིན་གཤེགས་པའི་ངེས་པའོ། །དེ་ལྟར་ཕོ་ཉ་མོ་རྣམས་དང་ལྷན་ཅིག་སྐྱེས་གྲུབ་རྣམས་བདུད་རྩི་ལྔའི་རི་ལུ་དང་། གོ་ཀུ་ད་ཧ་ན་ལ་སོགས་པའི་ཤ་ཁ་ན་མ་ཐོ་བ་དང་བྲལ་བའི་དམ་ཚིག་རྣམས་དང་། ཉེ་བར་སྤྱོད་པ་ལྔ་པོ་རྣམས་ཀྱིས་ཕྱི་རོལ་དུ་ཚོགས་ཀྱི་འཁོར་ལོ་དང་ནང་དུ་ཡེ་ཤེས་དང་ཐུགས་དང་གསུང་དང་སྐུའི་འཁོར་ལོ་ལ་མཆོད་པར་བྱ་སྟེ་ཉི་མ་རྒྱུ་བ་དང་སྲོག་རྒྱུ་བས་དུས་ཀྱི་ཁྱད་པར་རོ། །དུས་ཀྱི་ཁྱད་པར་དེས་ཕོ་ཉ་མོའི་ཀུན་དུ་སྤྱོད་པའོ། །ཕོ་ཉ་མོའི་ཀུན་དུ་སྤྱོད་པས་ལོངས་སྤྱོད་པ་དང་ཐམ་པ་དང་དབང་བྱེད་པ་དང་བདག་པོ་ཉིད་དེ་།རིགས་ལྡན་མ་དང་ཕོ་ཉ་མོ་སུམ་ཅུ་རྩ་དྲུག་པོ་རྣམས་ཀྱི་ཡང་རིམ་པ་ཇི་ལྟ་བས་ད་ལྟར་བྱུང་བའི་དུས་ལ་ལོངས་སྤྱོད་དོ། །མ་འོངས་པའི་དུས་ལ་ཐིམ་མོ། །འདས་པའི་དུས་ལ་དབང་བྱེད་དོ། །ཉི་མ་འཆར་བ་ན་ལོངས་སྤྱོད་དོ། །ཉི་མ་ཕྱེད་པ་ན་དབང་བྱེད་དོ།","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1402E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":829,"text":"ལ་མཁས་པ་དག་གིས་ཀུན་ཆུབ་པར་བྱ་བ་གང་ཞེ་ན། འདི་ལྟ་སྟེ། ཕྱིར་མི་ལྡོག་པའི་ས་ཐོབ་པར་བྱེད་པའི་ཕྱིར་རོ། །དེ་ལ་ནོར་བླ་ན་མེད་པ་གང་ཞེ་ན། འདི་ལྟ་སྟེ། ལྷ་དང་མིའི་སྐྱེ་དགུ་ཕུན་སུམ་ཚོགས་པ་ཐོབ་པར་བྱེད་པ་དང་། ཐར་པ་ཐོབ་པར་བྱེད་པའི་ཕྱིར་རོ། །དེ་ལ་སྦྱིན་པ་ཟང་ཟིང་མེད་པ་གང་ཞེ་ན། འདི་ལྟ་སྟེ། ཉོན་མོངས་པ་ཐམས་ཅད་གཅོད་པའི་ཕྱིར་རོ། །དེ་ལན་པ་རྣམས་ཀྱི་རྩི་གང་ཞེ་ན། འདི་ལྟ་སྟེ། འདོད་ཆགས་དང་། ཞེ་སྡང་དང་། གཏི་མུག་རབ་ཏུ་ཞི་བར་བྱེད་པའི་ཕྱིར་རོ། །དེ་ལ་མཛོད་ཤེས་པ་གང་ཞེ་ན། འདི་ལྟ་སྟེ། བསྒོམ་པའི་ཕྱིར་རོ། །དེ་ལ་སྤོབས་པ་མི་ཟད་པ་གང་ཞེ་ན། འདི་ལྟ་སྟེ། ཡང་དག་པ་ཇི་ལྟ་བ་བཞིན་དུ་ཤེས་པ་དང་། མཐོང་བའི་ཕྱིར་རོ། །དེ་ལ་མྱ་ངན་དང་བྲལ་བ་གང་ཞེ་ན༑ འདི་ལྟ་སྟེ། གནོད་པ་དང་། སྡུག་བསྔལ་དོན་མེད་པར་རྟོགས་ཤིང་འབྱུང་བ་དང་། སྡུག་བསྔལ་བདག་མེད་པར་ཤེས་པའི་ཕྱིར་རོ། །དེ་ལ་ཁམས་གསུམ་ཡོངས་སུ་ཤེས་པ་གང་ཞེ་ན། འདི་ལྟ་སྟེ། སྒྱུ་མ་དང་རྨི་ལམ་ལྟ་བུར་རྟོགས་པའོ། །དེ་ལ་ཕ་རོལ་ཏུ་འགྲོ་བ་དག་གི་གཟིངས་གང་ཞེ་ན། འདི་ལྟ་སྟེ། ལྷག་པའི་བསམ་པས་ཡོངས་སུ་མྱ་ངན་ལས་འདའ་བར་འདོད་པ་དག་མི་རྟག་པ་དང་། སྡུག་བསྔལ་བ་དང་། སྟོང་པ་ཉིད་དུ་སྒོམ་པའི་ཕྱིར་རོ། །དེ་ལ་ཆུ་བོའི་ནང་དུ་སོང་བ་དག་གི་གྲུ་གང་ཞེ་ན། འདི་ལྟ་སྟེ། མྱ་ངན་ལས་འདའ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00127E__PHAGS PA CHOS THAMS CAD KYI RANG BZHIN MNYAM PA NYID RNAM PAR SPROS PA TING NGE _DZIN GYI RGYAL PO ZHES BYA BA THEG PA CHEN PO_I MDO_An Exalted Sutra of the Greater Way entitled _The Various Manifestations of the Single Nature of All +.txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":830,"text":"༄༅། །སྤོང་བ་དང་། རྫུ་འཕྲུལ་གྱི་རྐང་པ་དང་། དབང་པོ་དང་། སྟོབས་དང་། བྱང་ཆུབ་ཀྱི་ཡན་ལག་དང་། འཕགས་པའི་ལམ་ཡན་ལག་བརྒྱད་པ་ཡོད་པར་མངོན་ནམ། འཕགས་པའི་བདེན་པ་དང་། བསམ་གཏན་དང་། ཚད་མེད་པ་དང་། གཟུགས་མེད་པའི་སྙོམས་པར་འཇུག་པ་དང་། རྣམ་པར་ཐར་པ་དང་། མཐར་གྱིས་གནས་པའི་སྙོམས་པར་འཇུག་པ་དང་། སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དང་། མངོན་པར་ཤེས་པ་དང་། ཏིང་ངེ་འཛིན་དང་། གཟུངས་ཀྱི་སྒོ་རྣམས་ཡོད་པར་མངོན་ནམ། དེ་བཞིན་གཤེགས་པའི་སྟོབས་དང་། མི་འཇིགས་པ་དང་། སོ་སོ་ཡང་དག་པར་རིག་པ་བཞི་དང་། བྱམས་པ་ཆེན་པོ་དང་། སྙིང་རྗེ་ཆེན་པོ་དང་། སངས་རྒྱས་ཀྱི་ཆོས་མ་འདྲེས་པ་རྣམས་ཡོད་པར་མངོན་ནམ། མི་ཆེན་པོའི་མཚན་སུམ་ཅུ་རྩ་གཉིས་དང་། དཔེ་བྱད་བཟང་པོ་བརྒྱད་ཅུ་ཡོད་པར་མངོན་ནམ། སངས་རྒྱས་དཀོན་མཆོག་དང༑ ཆོས་དཀོན་མཆོག་དང་། དགེ་འདུན་དཀོན་མཆོག་ཡོད་པར་མངོན་ནམ། ཉན་ཐོས་ཀྱི་ཐེག་པ་དང་། རང་སངས་རྒྱས་ཀྱི་ཐེག་པ་དང་། ཐེག་པ་ཆེན་པོ་ཡོད་པར་མངོན་ནམ། དད་པའི་རྗེས་སུ་འབྲང་བ་དང་། ཆོས་ཀྱི་རྗེས་སུ་འབྲང་བ་དང་། བརྒྱད་པ་ཡོད་པར་མངོན་ནམ། རྒྱུན་དུ་ཞུགས་པ་དང་། ལན་གཅིག་ཕྱིར་འོང་བ་དང་། ཕྱིར་མི་འོང་བ་དང་། དགྲ་བཅོམ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E3_SHES RAB KYI PHA ROL TU PHYIN PA STON GPHRAG NYI SHU LNGA PA 3_The Perfection of Wisdom in 25,000 Lines, Part 3 (Pañca Viṃśati Sāhasrikā Prajñā Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":831,"text":"༄༅། །པར་རྗེས་སུ་མི་མཐོང་སྟེ། རྒྱུ་ཡང་དག་པར་རྗེས་སུ་མི་མཐོང་བས། དེ་ལ་བདག་བ་དེ་བ་ཐོབ་པ་དང་། བག་ཚ་བ་མེད་པ་ཐོབ་པ་དང་། མི་འཇིགས་པ་ཐོབ་པ་རྣམ་པར་སྤྱོད་དོ། །ཁྱུ་མཆོག་རླབས་པོ་ཆེའི་གནས་སུ་དམ་བཅའོ། །འཁོར་གྱི་ནང་དུ་སེང་གེའི་སྒྲ་བསྒྲག་གོ༑ ༑ཚངས་པའི་འཁོར་ལོ་འཇིག་རྟེན་ན་དགེ་སྦྱོང་ངམ། བྲམ་ཟེའམ། ལྷའམ། བདུད་དམ། ཚངས་པའམ། གཞན་སུས་ཀྱང་རུང་སྟེ། ཆོས་དང་ལྡན་པར་བསྐོར་བར་མི་ནུས་པ་བདག་གིས་རབ་ཏུ་བསྐོར་བར་བྱའོ། །གང་ཡང་བདག་གིས་བར་ཆད་ཀྱི་ཆོས་སུ་བསྟན་པ་དེ་དག་ལ་བརྟེན་ན་བར་ཆད་ཀྱི་ཆོས་སུ་མི་འགྱུར་ཞེས་དགེ་སྦྱོང་ངམ། བྲམ་ཟེའམ། ལྷའམ། བདུད་དམ། ཚངས་པའམ། སྐྱེ་དགུའི་ཚོགས་གཞན་སུ་ཡང་རུང་སྟེ། འཇིག་རྟེན་ན་ཆོས་དང་ལྡན་པར་རྒོལ་བར་འགྱུར་རོ་ཞེས་བྱ་བའི་རྒྱུ་ཡང་དག་པར་རྗེས་སུ་མི་མཐོང་སྟེ། རྒྱུ་ཡང་དག་པར་རྗེས་སུ་མ་མཐོང་བས་དེ་ལ་བདག་བདེ་བ་ཐོབ་པ་དང་། བག་ཚ་བ་མེད་པ་ཐོབ་པ་དང་། མི་འཇིགས་པ་ཐོབ་པ་རྣམ་པར་སྤྱོད་དེ། །ཁྱུ་མཆོག་རླབས་པོ་ཆེའི་གནས་སུ་དམ་བཅའོ། །འཁོར་གྱི་ནང་དུ་སེང་གེའི་སྒྲ་བསྒྲག་གོ། །ཚངས་པའི་འཁོར་ལོ་འཇིག་རྟེན་ན་དགེ་སྦྱོང་ངམ། བྲམ་ཟེའམ། ལྷའམ། བདུད་དམ། ཚངས་པའམ། གཞན་སུ་ཡང་རུང་སྟེ། ཆོས་དང་ལྡན་པར་བསྐོར་བར་མ་ནུས་པ་བདག་གིས་རབ་ཏུ་བསྐོར་བར་བྱའོ། །གང་ཡང་བདག་གིས་ལམ་འཕགས་པའི་འབྱུང་བ་རྟོགས་པར་འགྱུར་བ་དེ་བྱེད་པའི་སྡུག་བསྔལ་ཡང་དག་པར་ཟད་པར་འགྱུར་བར་བསྟན་པ་དེ་དག་ལ་ནན་ཏན་བྱས་ནས་སྡུག་བསྔལ་ཡང་དག་པར་ཟད་པ་འབྱུང་བར་མི་འགྱུར་རོ་ཞེས་དགེ་སྦྱོང་ངམ། བྲམ་ཟེའམ། ལྷའམ། བདུད་དམ། ཚངས་པའམ། སྐྱེ་དགུའི་ཚོགས་གཞན་སུ་ཡན་རུང་སྟེ། འཇིག་རྟེན་ན་ཆོས་དང་ལྡན་པར་རྒོལ་བར་འགྱུར་རོ་ཞེས་བྱ་བའི་རྒྱུ་ཡང་དག་པར་རྗེས་སུ་མི་མཐོང་སྟེ། རྒྱུ་ཡང་དག་པར་རྗེས་སུ་མི་མཐོང་བས་དེ་ལ་བདག་བདེ་བ་ཐོབ་པ་དང་། བག་ཚ་བ་མེད་པ་དང་། མི་འཇིགས་པ་ཐོབ་པས་རྣམ་པར་སྤྱོད་དེ། ཁྱུ་མཆོག་རླབས་པོ་ཆེའི་གནས་སུ་དམ་བཅའོ། །འཁོར་གྱི་ནང་དུ་སེང་གེའི་སྒྲ་བསྒྲག་གོ། །ཚངས་པའི་འཁོར་ལོ་འཇིག་རྟེན་ན་དགེ་སྦྱོང་ངམ། བྲམ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.3E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":832,"text":"༄༅། །བཀོད་པ་དང་། ཕྱིར་མི་འོང་བའི་འབྲས་བུ་ལ་རབ་ཏུ་བཀོད་པ་དང་། དགྲ་བཅོམ་པ་ཉིད་ལ་རབ་ཏུ་བཀོད་པ་དང་། རང་བྱང་ཆུབ་ལ་རབ་ཏུ་བཀོད་པས་ནི་མ་ཡིན་ནོ། །དེ་ཅིའི་ཕྱིར་ཞེ་ན། གང་གིས་སྦྱིན་པ་ལས་བྱུང་བའི་བསོད་ནམས་བྱ་བའི་དངོས་པོ་བསྟན་པ་དང་། ཚུལ་ཁྲིམས་དང་བསྒོམ་པ་ལས་བྱུང་བའི་བསོད་ནམས་བྱ་བའི་དངོས་པོ་བསྟན་པ་དང་། རྒྱུན་དུ་ཞུགས་པའི་འབྲས་བུ་དང་། ལན་གཅིག་ཕྱིར་འོང་བའི་འབྲས་བུ་དང་། ཕྱིར་མི་འོང་བའི་འབྲས་བུ་དང་། དགྲ་བཅོམ་པ་ཉིད་དང་། རང་བྱང་ཆུབ་བསྟན་པའི་སངས་རྒྱས་བཅོམ་ལྡན་འདས་དེ་དག་ཀྱང་འདི་ལས་བྱུང་ངོ། །བྱང་ཆུབ་སེམས་དཔའ་སེམས་དཔའ་ཆེན་པོ་གང་དེ་ལྟར་བསྟན་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་པ་དེ་ནི་ཕྱིར་མི་ལྡོག་པར་རིག་པར་བྱ་སྟེ། བྱང་ཆུབ་སེམས་དཔའ་སེམས་དཔའ་ཆེན་པོ་གང་ཐབས་མཁས་པ་འདི་དང་ལྡན་པ་དེ་ནི་དེ་བཞིན་གཤེགས་པས་དགོངས་པར་རིག་པར་བྱའོ། །བྱང་ཆུབ་སེམས་དཔའ་སེམས་དཔའ་ཆེན་པོ་དེ་ནི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་པོ་བསྙེན་བཀུར་བར་རིག་པར་བྱའོ། །བྱང་ཆུབ་སེམས་དཔའ་སེམས་དཔའ་ཆེན་པོ་དེ་ནི་དགེ་བའི་རྩ་བ་བསྐྱེད་པར་རིག་པར་བྱའོ། །བྱང་ཆུབ་སེམས་དཔའ་སེམས་དཔའ་ཆེན་པོ་དེ་ནི་དགེ་བའི་བཤེས་གཉེན་གྱིས་ཡོངས་སུ་ཟིན་བར་རིག་པར་བྱའོ། །","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E3_SHES RAB KYI PHA ROL TU PHYIN PA STON GPHRAG NYI SHU LNGA PA 3_The Perfection of Wisdom in 25,000 Lines, Part 3 (Pañca Viṃśati Sāhasrikā Prajñā Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":833,"text":"༄༅། །འགྲོ་བའི་རྒྱུད་སྣ་ཚོགས་སུ་སྐྱེས་པ་དག་གི་ནང་ན་སེམས་ཅན་གྱི་བསམ་པའི་དབང་དུ་འདུ་ཤེས་ཀྱི་རྣམ་པ་སྣ་ཚོགས་ཀྱིས་ཆོས་ཀྱི་འཁོར་ལོ་བསྐོར་བ་དེ་དག་ཐམས་ཅད་ཀྱང་ཡོངས་སུ་འཛིན་ཏོ། །ཁོང་དུ་ཆུད་པར་བྱེད་དོ། །ངེས་པར་རྟོགས་པར་བྱེད་དོ། །དོན་དང་། ཚིག་དང་། ཡི་གེ་འཛིན་པའི་ཤུགས་ཀྱིས་རྣམ་པར་གནོན་པའི་གཟུངས་ཀྱི་མཐུས་ཡོངས་སུ་འཛིན་ཏོ། །ཆོས་ཀྱི་དཀྱིལ་འཁོར་ཐམས་ཅད་རྣམ་པར་དག་པའི་སྙིང་པོ་ཁོང་དུ་ཆུད་པའི་ཤེས་རབ་ཀྱིས་ཡོངས་སུ་སྦྱོང་ངོ། ། ཆོས་རྒྱ་མཚོ་ཐམས་ཅད་རྣམ་པར་འབྱེད་པ་ལ་མཁས་པའི་རིགས་པས་ཁོང་དུ་ཆུད་པར་བྱེད་དོ། །དུས་གསུམ་ལྟར་རྣམ་པར་ཡངས་པའི་བློས་རྒྱས་པར་འགེངས་སོ། །དེ་བཞིན་གཤེགས་པ་དང་མཉམ་པ་ཉིད་ཀྱི་རྗེས་སུ་འགྲོ་བའི་ཤེས་རབ་ཀྱིས་མཉམ་པར་བྱེད་ཅིང་ཆོས་ཀྱི་ཚུལ་ཐམས་ཅད་མངོན་པར་སྒྲུབ་བོ། །ཚུལ་ཐམས་ཅད་ལ་མདོ་སྡེའི་སྤྲིན་མངོན་པར་སྒྲུབ་བོ། །མདོ་སྡེའི་སྤྲིན་ཐམས་ཅད་ལས་ཆོས་རྒྱ་མཚོ་ཡོངས་སུ་གཞོག་པར་བྱེད་དོ། །ཆོས་རྒྱ་མཚོ་ཐམས་ཅད་ལ་ཆོས་ཀྱི་རྒྱུད་ཐམས་ཅད་ཡང་དག་པར་གཞོལ་བར་བྱེད་དོ། །ཆོས་ཀྱི་རྒྱུད་ཐམས་ཅད་ལ་ཆོས་ཀྱི་སྤྲིན་ཡོངས་སུ་ཤེས་པར་བྱེད་དོ། །ཆོས་ཀྱི་སྤྲིན་ཐམས་ཅད་ལ་ཆོས་ཀྱི་རླབས་ཡོངས་སུ་སྐྱེད་དོ། །ཆོས་ཀྱི་རླབས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E6A2_The Section Called, _House of the Jewel Trees,_ Part 2 (Ārya Buddha Avataṃsaka Nāma Mahāvaipulya Sūtra 6).txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":834,"text":"བར་དུ་མ་འོང་བར་སྡོད་ཅིག་།དེ་ནི་གསང་སྟེ་བསྟན་པའོ། །དེའི་འོག་ཏུ་གསང་སྟེ་སྟོན་པའི་དགེ་སློང་གིས་རྒན་པའི་མཐའ་ལོགས་སུ་འགྲེང་སྟེ། འདུད་པ་དང་བཅས་པས་འདི་སྐད་ཅེས་བརྗོད་པར་བྱ་སྟེ། དགེ་འདུན་བཙུན་པ་རྣམས་གསན་དུ་གསོལ། བདག་གིས་མཁན་པོ་མིང་འདི་ཞེས་བགྱི་བས་མིང་འདི་ཞེས་བགྱི་བ་ལ་བར་ཆད་ཀྱི་ཆོས་རྣམས་གསང་སྟེ་རྗེས་སུ་བསྟན་ན། དེ་བར་ཆད་ཀྱི་ཆོས་རྣམས་ཡོངས་སུ་དག་གོ་ཞེས་ཁོ་ན་ཉིད་མཆི་ཅི་མཆི་ཞིག་གམ། ཐམས་ཅད་ཀྱིས་གལ་ཏེ་ཡོངས་སུ་དག་ནའོ་ཞེས་བརྗོད་པར་བྱའོ། །གལ་ཏེ་དེ་སྐད་བརྗོད་ན་དེ་ལྟ་ན་ལེགས། གལ་ཏེ་མི་བརྗོད་ན་འགལ་ཚབས་ཅན་དུ་འགྱུར་རོ། །དེ་ནི་འོང་བ་ཞུ་བའོ། །དེའི་འོག་ཏུ་བསྙེན་པར་རྫོགས་པར་བྱ་བ་དེ་དཀྱིལ་འཁོར་བར་བཀུག་ནས། རྒན་པའི་མཐའ་ལོགས་སུ་ཕྱག་འཚལ་དུ་བཅུག་སྟེ། དགེ་སློང་ལས་བྱེད་པས་བསྙེན་པར་རྫོགས་པ་གསོལ་དུ་གཞུག་པར་བྱའོ། །འདི་ལྟར་གསོལ་དུ་གཞུག་པར་བྱ་སྟེ། དང་པོར་སྟོན་པ་ལ་ཕྱག་འཚལ་དུ་གཞུག་གོ་།དེའི་འོག་ཏུ་རྒན་པའི་མཐའ་ལོགས་སུ་ཕྱག་འཚལ་དུ་བཅུག་སྟེ། ཕ་གུའི་སྟེང་དུ་རྩྭ་བཏིང་བ་ལ་རྟིང་པ་གཉིས་ཀྱིས་མནན་ནས་ཙོག་ཙོག་པོར་འདུག་ཏུ་བཅུག་སྟེ། ཐལ་མོ་སྦྱོར་དུ་བཅུག་ནས། དེས་འདི་སྐད་ཅེས་བརྗོད་པར་བྱ་སྟེ། དགེ་འདུན་བཙུན་པ་རྣམས་གསན་དུ་གསོལ། བདག་མིང་འདི་ཞེས་བགྱི་བ་དོན་གྱི་སླད་དུ་མཚན་ནས་སྨོས་ཏེ། མཁན་པོ་མིང་འདི་ཞེས་བགྱི་བས་དགེ་འདུན་ལས་བསྙེན་པར་རྫོགས་པར་འཚལ་ཏེ། བདག་མིང་འདི","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E1__DUL BA GZHI 1_Foundation of Vowed Morality, Part 1 (Vinaya Vastu 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":835,"text":"འཕགས་པའི་རྒྱུ་ཡིན་པས་གཟུང་བར་བྱའོ། །བྱང་ཆུབ་ཀྱི་སེམས་ཀྱི་བདག་ཉིད་ཆོས་ཐམས་ཅད་ཀྱི་གཞི་ཡིན་ནོ། །དེ་བས་ན་སྟོང་པ་ལ་སོགས་པའི་སྤྲོ་བ་བསྐྱེད་བའི་ཕྱིར་མྱུ་གུ་ཞེས་བྱ་བ་ལ་སོགས་པ་གསུངས་ཏེ། དཔེར་ན་ཉེ་བར་ལེན་པའི་རྒྱུ་མྱུ་གུ་མེད་ན་འཇིག་རྟེན་དུ་སྡོང་བུ་དང་ལྗོན་པ་འབྱུང་བ་ཡོངས་སུ་མི་སྲིད་དོ། །དེ་ལ་ཡལ་ག་ལ་སོགས་པ་ག་ལ་འབྱུང་། །དེ་བཞིན་དུ་བྱང་ཆུབ་ཀྱི་སེམས་ཉེ་བར་ལེན་པའི་རྒྱུ་ས་བོན་ཡོང་ཡེ་མེད་ན། ཡང་བརྒྱ་བྱིན་ལ་སོགས་པ་དེ་བཞིན་གཤེགས་པ་ལ་བསྙེན་བཀུར་བྱ་བ་ལ་སོགས་པ་རྣམས་ག་ལ་འབྱུང་། ཅི་སྟེ་བྱང་ཆུབ་ཀྱི་སེམས་མེད་པས་སེམས་ཅན་རྣམས་སངས་རྒྱས་སུ་མི་འགྱུར་རོ་ཞེས་བྱ་བ་ལ་སོགས་པ་སྟེ་མ་གྲུབ་པ་ཡིན་ནོ་ཞེ་ན། ཉི་མའི་ཞེས་བྱ་བ་ལ་སོགས་པ་གསུངས་ཏེ། དཔེར་ན་ཉི་མའི་དཀྱིལ་འཁོར་འོད་ཟེར་སྟོང་ཕྲག་དུ་མ་འགྱེད་པ་དེའི་ཚེ་མུན་པ་བསལ་ནས་སེམས་ཅན་ལས་བྱེད་བརྩོན་པ་དེ་བཞིན་དུ་བྱང་ཆུབ་ཀྱི་སེམས་སྟོང་པ་ཉིད་དང་སྙིང་རྗེའི་སྙིང་པོ་ཅན་འགྲོ་བའི་རང་བཞིན་ཡོངས་སུ་རྟག་པར་ཤེས་པ་འཇིག་རྟེན་མཁས་པ་བྱུང་བ་དེས་སྡུག་བསྔལ་གྱི་རྒྱ་མཚོར་འགྲོ་བ་ནུབ་པ་ཆོས་ཀྱི་དེ་ཁོ་ན་ཉིད་རྟོགས་པས་འབྱིན་པར་ནུས་པ་ཡིན་ཏེ། ཡོན་ཏན་གྱི་ཆོས་སངས་རྒྱས་ལ་སོགས་ལ་ཡང་དག་པར་སྤྱོད་དོ། །གཞན་དུ་ན་སྙིང་རྗེ་མེད་པ་དང་། ཐབས་མེད་པས་སངས་རྒྱས་ལ་སོགས་པར་མི་འགྱུར་རོ་ཞེས་བྱ་བར་དགོངས་སོ། །རྗེས་སུ་འགྲོ་བའི་སྒོ་ནས་བྱང་ཆུབ་ཀྱི་སེམས་གང་ཡིན་པ་དེ་ཉིད་ཀྱི་ཆོས་ཐམས་ཅད་ནས་དེ་མེད་ན་དེ་དག་མེད་དོ་ཞེས་ལྡོག་པའི་སྒོ་ནས་ཡང་དཔེ་སྔོན་དུ་འགྲོ་བས་བསྟན་པའི་ཕྱིར་དཔེར་ན་ཞེས་བྱ་བ་ལ་སོགས་པ་གསུངས་ཏེ། དཔེར་ན་མ་དྲོས་པའི་ཀླུ་བདག་མེད་པར་དེའི་མཐུས་ངེས་པར་འབྱུང་བས་འཛམ་བུའི་གླིང་འདིར་ཆུ་ཀླུང་འབབ་པར་ག་ལ་འགྱུར་ཏེ་སྨོས་ཀྱང་ཅི་དགོས་སོ། །ཡང་ཆུ་ཀླུང་དེ་དག་མེད་ན་མེ་ཏོག་འབྲས་བུ་རྣམས་ཆུ་མེད་པས་གང་ཡང་འབྱུང་བར་མི་འགྱུར་རོ། །རྒྱ་མཚོ་ལ་ཡང་རིན་པོ་ཆེ་སྣ་ཚོགས་པ་ཆུས་རེག་པའི་སྦྱོར་བས་འབྱུང་བའི་གཟུགས་མང་པོ་ཡང་མེད་པར་འགྱུར་རོ། །དེ་བཞིན་དུ་འདིར་གསུང་རབ་དང་། བྱང་ཆུབ་ཀྱི་སེམས་སྟོང་པ་ཉིད་དང་སྙིང་རྗེའི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3792E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":836,"text":"༄༅། །ལས་དམིགས་པར་འདོགས་པ་ལ་བརྡར་འཛིན་པ་གང་ཡིན་པ་སྟེ། དེ་ཡང་རྗེས་སུ་སད་པ་དང་། ཐ་སྙད་བག་ལ་ཉལ་བའོ། །དེ་ལ་རྗེས་སུ་སད་པ་ནི་འདི་ལྟ་སྟེ། ལྷ་དང་མི་ཐ་སྙད་ལ་མཁས་པ་རྣམས་ཀྱིའོ། །ཐ་སྙད་བག་ལ་ཉལ་བ་ནི་འདི་ལྟ་སྟེ། བྱིས་པ་ཐ་སྙད་ལ་མི་མཁས་པ་རྣམས་དང་། ཐ་ན་རི་དྭགས་དང་བྱ་རྣམས་ཀྱིའོ། །སེམས་པ་གང་ཞེ་ན། གསུམ་འདུས་པ་ལས་དམིགས་པ་དེ་ལ་ཚོར་བ་དང་། ཕྲད་པ་དང་། འབྲལ་བའི་ཕྱིར་སེམས་མངོན་པར་འདུ་བྱེད་པ་གང་ཡིན་པའོ། །འདུན་པ་གང་ཞེ་ན། ཡུལ་དེ་དང་དེ་ལ་དེའི་རྗེས་སུ་འགྲོ་བ་དང༑ དེ་འདོད་པ་ཉིད་གང་ཡིན་པའོ། །མོས་པ་གང་ཞེ་ན། ཡུལ་དེ་དང་དེ་ལ་དེའི་རྗེས་སུ་འགྲོ་བ་དང་། དེ་ལ་ངེས་པར་འཛིན་འདོད་པ་གང་ཡིན་པའོ། །དྲན་པ་གང་ཞེ་ན། ཡུལ་དེ་དང་དེ་ལ་དེའི་རྗེས་སུ་འགྲོ་བ་དང་། མངོན་པར་བརྗོད་པ་ཉིད་གང་ཡིན་པའོ། །ཏིང་ངེ་འཛིན་གང་ཞེ་ན༑ ཡུལ་དེ་དང་དེ་ལ་དེའི་རྗེས་སུ་འགྲོ་བ་དང་། ངེས་པར་སེམས་པ་ལ་བརྟེན་ནས་སེམས་རྩེ་གཅིག་པ་གང་ཡིན་པའོ། །ཤེས་རབ་གང་ཞེ་ན། ཡུལ་དེ་དང་དེ་ལ་དེའི་རྗེས་སུ་འགྲོ་བ་དང་། ཆོས་རྣམས་རབ་ཏུ་འབྱེད་པ་གང་ཡིན་པ་སྟེ། དེ་ཡང་རིགས་པས་བསྐྱེད་པ་དང་། རིགས་པ་མ་ཡིན་པས་བསྐྱེད་པ་དང་། རིགས་པ་ཡང་མ་ཡིན་རིགས་པ་མ་ཡིན་པ་ཡང་མ་ཡིན་པས་བསྐྱེད་པའོ། །དེ་ལ་ཡིད་ལ་བྱེད་པ་ལས་གང་དང་ལྡན་ཞེ་ན། སྨྲས་པ། དམིགས་པ་ལ་སེམས་གཏོད་པའི་ལས་ཅན་ཡིན་ནོ། །རེག་པ་ལས་གང་དང་ལྡན་ཞེ་ན། ཚོར་བ་དང༑ འདུ་ཤེས་དང་། སེམས་པ་རྣམས་ཀྱི་རྟེན་བྱེད་པའི་ལས་ཅན་ཡིན་ནོ། །ཚོར་བ་ལས་གང་དང་ལྡན་ཞེ་ན། སྲེད་པ་སྐྱེད་པ་དང་། བཏང་སྙོམས་སུ་འཇོག་པའི་ལས་ཅན་ཡིན་ནོ། །འདུ་ཤེས་ལས་གང་དང་ལྡན་ཞེ་ན། དམིགས་པ་ལ་སེམས་ཀྱིས་མཚན་མར་འཛིན་པ་དང་། ཐ་སྙད་འདོགས་པའི་ལས་ཅན་ཡིན་ནོ། །སེམས་པ་ལས་གང་དང་ལྡན་ཞེ་ན། རྣམ་པར་རྟོག་པ་དང་། ལུས་དང་ངག་གི་ལས་ཀུན་ནས་སློང་བའི་ལས་ཅན་ཡིན་ནོ། །འདུན་པ་ལས་གང་དང་ལྡན་ཞེ་ན། བརྩོན་འགྲུས་རྩོམ་པ་སྐྱེད་པའི་ལས་ཅན་ཡིན་ནོ། །མོས་པ་ལས་གང","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4038.1E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":837,"text":"དཔའ་སེམས་དཔའ་ཆེན་པོའི་འདོད་པ་ཆུང་བ་གང་ཞེ་ན། བྱང་ཆུབ་སེམས་དཔའ་སེམས་དཔའ་ཆེན་པོས་བྱང་ཆུབ་ཀྱང་མི་འདོད་པ་གང་ཡིན་པ་སྟེ། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་འདོད་པ་ཆུང་བ་ཡིན་ནོ། །དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོའི་ཆོག་ཤེས་པ་གང་ཞེ་ན། རྣམ་པ་ཐམས་ཅད་མཁྱེན་པ་ཉིད་ཐོབ་ཀྱང་རློམ་སེམས་སུ་མི་བྱེད་པ་གང་ཡིན་པ་སྟེ༑ དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་ཆོག་ཤེས་པ་ཡིན་ནོ། །དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོའི་སྦྱངས་པའི་ཡོན་ཏན་དང་། ཡོ་བྱད་བསྙུངས་པ་མི་བཏང་བ་གང་ཞེ་ན། འདི་ལྟ་སྟེ། ཆོས་ཟབ་མོ་དག་ལ་ངེས་པར་སེམས་པའི་བཟོད་པ་གང་ཡིན་པ་སྟེ། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་སྦྱངས་པའི་ཡོན་ཏན་དང་། ཡོ་བྱད་བསྙུངས་པ་མི་བཏང་བ་ཡིན་ནོ། །དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོའི་བསླབ་པ་ཡོངས་སུ་མི་བཏང་བ་གང་ཞེ་ན། གང་ལ་བསླབ་པ་ཐམས་ཅད་རྒྱུ་བ་མེད་པ་སྟེ། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་བསླབ་པ་ཡོངས་སུ་མི་བཏང་བ་ཡིན་ནོ། །དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོའི་འདོད་པའི་ཡོན་ཏན་ལ་སྨད་པ་གང་ཞེ་ན། འདོད་པ་ལ་སེམས་མི་བསྐྱེད་པ་གང་ཡིན་པ་སྟེ། དེ་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་འདོད་པའི་ཡོན་ཏན་ལ་སྨད་པ་ཡིན་ནོ། །དེ་ལ་བྱང་ཆུབ་སེམས་དཔའ་སེམས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E1__PHAGS PA SHES RAB KYI PHA ROL TU PHYIN PA KHRI BRGYAD STONG PA 1_The Exalted Perfection of Wisdom in 18,000 Lines, Part 1 (Ārya Aṣṭadaśa Sāhasrikā Prajñā Pāramitā Mahāyāna Sūtra 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":838,"text":"ཚུལ་འཛིན་པ། །ཞེས་བྱ་བ་སྨོས་ཏེ། འདིས་ནི་བདག་ཉིད་ཀྱི་ཉེ་བར་ལོངས་སྤྱོད་པའི་ཕྱིར་མ་ཡིན་པར་སྟོན་ཏོ། །རང་གི་ངང་གིས་ཞེས་བྱ་བ་ནི་འབད་པ་མེད་པར་གོམས་པ་སྟེ། དེ་ལ་ཡོན་ཏན་རྣམས་གནས་པར་སྟོན་ཏོ། །དེ་བས་ཞེས་བྱ་བ་ནི་རྒྱུན་མི་འཆད་པའི་ཚུལ་གྱིས་ཡིན་ཏེ་དེས་ནི་བདག་ཉིད་ཀྱི་ཚུལ་བསྟན་ཏོ། །ཡོན་ཏན་བསྟོད་པར་འོས་པ་ཞེས་བྱ་བ་ལ། འོས་པ་ནི་རིགས་པ་ཞེས་བྱ་བའི་དོན་ཏོ། །བདེ་བའི་རྒྱུ་ཡོན་ཏན་དང་ཕན་ཡོན་རྣམ་པ་གཉིས་བསྟན་ཏེ། །འཇིག་རྟེན་འདིར་བསྟོད་པའི་འོས་སུ་གྱུར་པ་དང་། འཇིག་རྟེན་ཕ་རོལ་ཏུ་བདེ་བའི་རྒྱུར་གྱུར་པའི་ཕྱིར་རོ། །བསྟོད་པར་འོས་པ་ཞེས་བྱ་བ་དང་། འབྱུང་པོ་ཉེས་པའི་གཅོང་རོང་མི་འདོང་ངོ། །ཞེས་བྱ་བས་ནི་འདི་གཉིས་མེད་པར་སྟོན་ཏོ། །འཇིག་རྟེན་འདིར་གྲགས་པ་མ་ཡིན་པ་དང་། ཕ་རོལ་ཏུ་ཡང་ངན་སོང་དུ་འགྲོ་བའི་སྡུག་བསྔལ་མེད་པ་ཡིན་ཏེ། ཡོན་ཏན་གྱི་ཆོས་ཀྱི་ཕན་ཡོན་རྣམ་པ་གཉིས་བསྟན་ནས་སྐྱོན་གྱི་ཆོས་ཉིད་ནི་དེའི་མི་མཐུན་ཕྱོགས་ཉེས་དམིགས་ཉིད་དུ་བསྟན་ཏེ། དེ་ཡང་། སེམས་ཡོད་སུ་ཞིག་མི་ཕན་ལམ་ངན་འགྲོ། །ཞེས་བྱ་བ་ནི་ཉེས་པའི་ལམ་ཡིན་ཏེ། འབྱུང་པོ་ཉེས་པའི་གཅོང་རོང་མི་འདོང་ངོ། །ཞེས་བྱ་བ་དེ་ཉིད་སྟོན་པ་ཡིན་ནོ། །ཅིའི་ཕྱིར་འབྱུང་པོའི་གཅོང་རོང་དུ་མི་འདོང་ཞེ་ན། དེའི་རྒྱུ་བསྟན་པའི་ཕྱིར། དཔའ་བས་ཡུལ་འཁོར་ཞེས་བྱ་བ་ལ་སོགས་པའི་ཚིགས་བཅད་གསུམ་ཡིན་ནོ། །ཡུལ་ཞེས་བྱ་བ་ནི་གནས་ཞེས་བྱ་བའི་དོན་ཏེ་ཡུལ་དེར་དཔའ་བས་སོ། །ནོར་གྱི་རྩོལ་ཕོད་པ་ཡིན་པས་ནོར་གྱི་རྩོལ་ཕོད་པ་སྟེ། ནོར་གྱི་མཐུ་ཞེས་བྱ་བའི་དོན་ཏོ། །འདིས་ནི་བདག་པོའི་ནུས་པ་བསྟན་ཏེ། ནོར་དང་། བཀའ་ཁྲིམས་དང་། སྟོབས་ནི་བདག་པོའི་ནུས་པ་ཞེས་བྱ་བའི་ཚིག་གིས་སོ། །ཡང་ན་ནོར་དང་། རྩོལ་ཕོད་པ་ནི་ནོར་རྩོལ་ཕོད་པའོ། །རྩོལ་ཕོད་པ་སྨོས་པས་ནི་བཀའ་ཁྲིམས་གཟུང་ངོ། །ཐབས་ཀྱིས་དེ་མི་འཐོབ་ཅེས་བྱ་བ་ནི་ངེས་པ་མེད་པའོ། །ནོར་བཀོད་པ་དང་འབད་པ་ཞེས་བྱ་བ་ནི་ལུས་ཀྱི་ཡོངས་སུ་ངལ་བ་དང་། ནོར་ཟད་པ་གཉིས་ཏེ། འདིས་ནི་མཐོང་བའི་ཆོས་ཀྱི་ཕན་ཡོན་བསྟན་ཏེ། །རྒྱལ་པོའི་སྲིད་ཐོབ་ཅེས་བྱ་བ་ནི་སྦྱིན་པའི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.9 (SKYES RABS)\/TD04151_SKYES PA_I RABS KYI RGYA CHER BSHAD PA (Jātaka Mālā Ṭīkā).txt","subfolder":"A.ii.9 (SKYES RABS)","origin":"Allochthonous","scripture_category":"non-scripture","reference":"Jātaka tales"},"SCCT_class":"NSCR"}
{"id":839,"text":"རབ་ཀྱི་ཕ་རོལ་ཏུ་ཕྱིན་པ་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལ་འཇིག་རྟེན་འདི་ཡང་དག་པར་སྟོན་པ་ཡིན་ནོ། །གཟུགས་མ་མཐོང་བ་དང་། ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་མ་མཐོང་བའི་ཕྱིར་ཡང་དག་པར་སྟོན་པའོ། །རབ་འབྱོར། དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལ་འཇིག་རྟེན་འདི་ཡང་དག་པར་སྟོན་པ་ཡིན་ནོ། །རབ་འབྱོར་གྱིས་གསོལ་པ། བཅོམ་ལྡན་འདས། ཇི་ལྟར་གཟུགས་མ་མཐོང་བ་ལགས། ཇི་ལྟར་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། བཅོམ་ལྡན་འདས། ཇི་ལྟར་རྣམ་པར་ཤེས་པ་མ་མཐོང་བ་ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། གལ་ཏེ་གཟུགས་ལ་དམིགས་པའི་རྣམ་པར་ཤེས་པ་མི་སྐྱེ་བ་དེ་ལྟར་ན། གཟུགས་མི་མཐོང་བ་ཡིན་ནོ། །དེ་བཞིན་དུ་གལ་ཏེ་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རབ་འབྱོར། གལ་ཏེ་རྣམ་པར་ཤེས་པ་ལ་དམིགས་པའི་སེམས་མི་སྐྱེ་བ་དེ་ལྟར་ན། རྣམ་པར་ཤེས་པ་མི་མཐོང་བ་ཡིན་ནོ། །རབ་འབྱོར། གཟུགས་མི་མཐོང་བ་གང་ཡིན་པ་དང་། ཚོར་བ་དང་། འདུ་ཤེས་དང་། འདུ་བྱེད་རྣམས་གང་ཡིན་པ་དང་། རབ་འབྱོར། རྣམ་པར་ཤེས་པ་མི་མཐོང་བ་གང་ཡིན་པ་དེ་ལྟར་དེ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00012E1INC__PHAGS PA SHES RAB KYI PHA ROL TU PHYIN PA BRGYAD STONG PA_The Exalted Perfection of Wisdom in 8,000 Lines (Ārya Aṣṭa Sāhasrikā Prajñā Pāramitā).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":840,"text":"༄༅། །དཔག་དཀའ་བའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་གཏིང་དཔག་དཀའོ། །ཤཱ་རདྭ་ཏིའི་བུ། རེག་པ་གཏིང་དཔག་དཀའ་བའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་གཏིང་དཔག་དཀའོ། །ཤཱ་རདྭ་ཏིའི་བུ། ཚོར་བ་གཏིང་དཔག་དཀའ་བའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་གཏིང་དཔག་དཀའོ། །ཤཱ་རདྭ་ཏིའི་བུ། སྲེད་པ་གཏིང་དཔག་དཀའ་བའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་གཏིང་དཔག་དཀའོ། །ཤཱ་རདྭ་ཏིའི་བུ། ལེན་པ་གཏིང་དཔག་དཀའ་བའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་གཏིང་དཔག་དཀའོ། ། ཤཱ་རདྭ་ཏིའི་བུ། སྲིད་པ་གཏིང་དཔག་དཀའ་བའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་གཏིང་དཔག་དཀའོ། །ཤཱ་རདྭ་ཏིའི་བུ། སྐྱེ་བ་གཏིང་དཔག་དཀའ་བའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་གཏིང་དཔག་དཀའོ། །ཤཱ་རདྭ་ཏིའི་བུ། རྒ་ཤི་གཏིང་དཔག་དཀའ་བའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་གཏིང་དཔག་དཀའོ། །ཤཱ་རདྭ་ཏིའི་བུ། སྦྱིན་པའི་ཕ་རོལ་ཏུ་ཕྱིན་པ་གཏིང་དཔག་དཀའ་བའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་གཏིང་དཔག་དཀའོ། །ཤཱ་རདྭ་ཏིའི་བུ། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་གཏིང་དཔག་དཀའ་བའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་གཏིང་དཔག་དཀའོ། །ཤཱ་རདྭ་ཏིའི་བུ། བཟོད་པའི་ཕ་རོལ་ཏུ་ཕྱིན་པ་གཏིང་དཔག་དཀའ་བའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་གཏིང་དཔག་དཀའོ། །","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E8INC_SHES RAB KYI PHA ROL TU PHYIN PA STONG PHRAG BRGYA PA 8_The Perfection of Wisdom in 100,000 Lines, Part 8 (Ṣatasāhasrikā Prajña Pāramitā 8).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":841,"text":"༄༅། །འདས་འདི་ལྟར་བདག་གིས་ཆོས་ཐམས་ཅད་མ་འཚལ། མ་དམིགས། ཡང་དག་པར་རྗེས་སུ་མ་མཐོང་ན། བྱང་ཆུབ་སེམས་དཔའ་ཞེས་བགྱི་བའམ། ཤེས་རབ་ཀྱི་ཕ་རོལ་ཏུ་ཕྱིན་པ་ཞེས་བགྱི་བའི་མིང་ཙམ་གྱིས་ཇི་ལྟར་འཕེལ་བ་དང་འགྲིབ་པར་བགྱི་སྟེ། འདི་ཉིད་བདག་གི་འགྱོད་པར་འགྱུར་ལགས་སོ། །བཅོམ་ལྡན་འདས། མིང་དེའང་གནས་པ་མ་མཆིས། ཐུག་པ་མ་མཆིས་པ་ལགས་སོ། །དེ་ཅིའི་སླད་དུ་ཞེ་ན། མིང་དེ་མ་མཆིས་པས་དེ་ལྟར་ན་མིང་དེ་གནས་པ་མ་མཆིས། ཐུག་པ་མ་མཆིས་པ་ལགས་སོ༑ ༑བཅོམ་ལྡན་འདས། བདག་གིས་གཟུགས་ཀྱི་འཕེལ་བ་དང་འགྲིབ་པ་མ་དམིགས་ཡང་དག་པར་རྗེས་སུ་མ་མཐོང་། བཅོམ་ལྡན་འདས། བདག་གིས་ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པའི་འཕེལ་བ་དང་འགྲིབ་པ་མ་དམིགས་ཡང་དག་པར་རྗེས་སུ་མ་མཐོང་ན། བྱང་ཆུབ་སེམས་དཔའ་ཞེས་གང་ལ་མིང་དུ་གདགས་པར་བགྱི། བཅོམ་ལྡན་འདས་རྣམ་གྲངས་དེས་མིང་དེའང་གནས་པ་མ་མཆིས། ཐུག་པ་མ་མཆིས་པ་ལགས་སོ། །དེ་ཅིའི་སླད་དུ་ཞེ་ན། མིང་དེ་མ་མཆིས་པས། དེ་ལྟར་ན་མིང་དེ་གནས་པ་མ་མཆིས། ཐུག་པ་མ་མཆིས་པ་ལགས་སོ། །བཅོམ་ལྡན་འདས། བདག་གིས་མིག་གི་འཕེལ་བ་དང་འགྲིབ་པ་མ་དམིགས་ཡང་དག་པར་རྗེས་སུ་མ་མཐོང་། བཅོམ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E1__PHAGS PA SHES RAB KYI PHA ROL TU PHYIN PA KHRI BRGYAD STONG PA 1_The Exalted Perfection of Wisdom in 18,000 Lines, Part 1 (Ārya Aṣṭadaśa Sāhasrikā Prajñā Pāramitā Mahāyāna Sūtra 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":842,"text":"༄༅། །དང་སྟོང་གསུམ་པའི་འཇིག་རྟེན་གྱི་ཁམས་མཐོང་ངོ། །མངོན་པར་འདུ་བྱེད་པས་ནི། དགྲ་བཅོམ་བསེ་རུ་སྟོན་རྣམས་ཀྱིས། །སྟོང་གཉིས་གསུམ་དང་གྲངས་མེད་མཐོང་། །ཉན་ཐོས་ཆེན་པོས་ཀྱང་མངོན་པར་འདུ་བྱེད་པ་ཐམས་ཅད་ཀྱིས་ལྷའི་མིག་གིས་སྟོང་གཉིས་པའི་འཇིག་རྟེན་གྱི་ཁམས་མཐོང་ངོ། །བསེ་རུ་ལྟ་བུས་ནི་སྟོང་གསུམ་པ་མཐོང་ངོ། །སངས་རྒྱས་བཅོམ་ལྡན་འདས་ཀྱིས་ནི་ཇི་ཙམ་བཞེད་པར་འཇིག་རྟེན་གྱི་ཁམས་གྲངས་མེད་པ་གཟིགས་སོ། །ཅི་རྫུ་འཕྲུལ་ཁོ་ན་སྐྱེ་བས་འཐོབ་པ་ཡིན་ནམ། འོན་ཏེ་གཞན་ཡང་ཡིན་ཞེ་ན། གཞན་ཡང་སྐྱེ་བས་ཀྱང་འཐོབ། ལྷའི་རྣ་བ་ལ་སོགས་པ་བཞི་ཡང་སྐྱེ་བས་འཐོབ་བར་བྱ་བ་ཡོད་མོད་ཀྱི། སྐྱེ་བས་ཐོབ་པ་ནི་ཅུང་ཟད་ཀྱང་མངོན་པར་ཤེས་པའི་མིང་མི་འཐོབ་བོ། །སྐྱེ་བས་འཐོབ་པའི་ལྷའི་མིག་གང་ཡིན་པ། དེས་ནི། སྲིད་པ་བར་མ་མི་མཐོང་ངོ། །སྲིད་པ་བར་མ་ནི་མངོན་པར་ཤེས་པའི་མིག་ཁོ་ནས་མཐོང་གི་།སྐྱེ་བས་ཐོབ་པ་ནི་མ་ཡིན་ནོ། །སེམས་ཤེས་དེ་ནི་རྣམ་པ་གསུམ། སྐྱེ་བས་འཐོབ་པ་ཞེས་བྱ་བར་སྦྱར་ཏེ། ཕ་རོལ་གྱི་སེམས་ཤེས་པ་སྐྱེ་བས་འཐོབ་པ་དེ་ནི་དགེ་བ་དང་། མི་དགེ་བ་དང་། ལུང་དུ་མ་བསྟན་པ་དང་རྣམ་པ་གསུམ་ཡིན་པར་རིག་པར་བྱའོ། །གང་རྟོགས་དང་རིག་སྔགས་ཀྱིས་བྱས་པའང་། གང་ཡང་མཚན་མ་པ་རྣམས་ཀྱིས་ཕ་རོལ་གྱི་སེམས་ཤེས་པ་དང་རྟོག་གེ་བ་དང་། གང་ཡང་རིག་སྔགས་ཀྱིས་བྱས་པ་དེ་ཡང་རྣམ་པ་གསུམ་ཡིན་བར་རིག་པར་བྱ་སྟེ། ཇི་ལྟར་བསྒོམས་པའི་འབྲས་བུ་དགེ་བ་ཁོ་ན་ཡིན་པ་ལྟ་བུ་ནི་མ་ཡིན་ནོ། །ཕ་རོལ་གྱི་སེམས་ཤེས་པ་དང་། སྔོན་གྱི་གནས་རྗེས་སུ་དྲན་པ་སྐྱེ་བས་ཐོབ་པ་དག་གིས་ནི་དམྱལ་བ་པས་ནི་དང་པོ་ཤེས། ཇི་སྲིད་དུ་སྡུག་བསྔལ་གྱི་ཚོར་བས་མ་ཉེན་པ་དེ་སྲིད་དུ་ཤེས་སོ། །འགྲོ་བ་གཞན་ན་གནས་པས་ནི་རྟག་ཏུ་ཤེས་སོ། །མི་ལ་སྐྱེ་བས་ཐོབ་པ་མེད། །མི་རྣམས་ལ་ནི་རྫུ་འཕྲུལ་ལ་སོགས་པ་ཇི་སྐད་བཤད་པ་དེ་སྐྱེ་བས་ཐོབ་པ་མེད་དོ། །འོ་ན་རང་བཞིན་གྱིས་ཚེ་རབས་དྲན་པ་གང་ཡིན་པ་ཇི་ལྟ་བུ་ཞེ་ན། དེ་དག་གི་དེ་ནི་ལས་ཀྱི་ཁྱད་པར་ལས་སྐྱེས་པ་ཡིན་ཏེ། སྔོན་གྱི་གནས་རྗེས་སུ་དྲན་པ་ནི་རྣམ་པ་གསུམ་སྟེ། བསྒོམས་པའི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4090.2E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":843,"text":"༄༅། །སྦུ་དང་། སེན་མོ་དང་། སོའི་ལྷག་མ་གང་དག་ཡིན་པ་དེ་དག་ཀྱང་མ་ལུས་པར་ཟ་བར་བྱེད་ཅིང་། དེ་དག་སྐྱེས་བུ་ཟ་བ་ན་ཁྲག་དྲོན་མོའི་ཐིགས་པ་ས་ལ་ལྷུང་བ་གང་དག་ཡིན་པ་དེ་དག་ཀྱང་སོར་མོའི་རྩེ་མོས་བྱོགས་ཤིང་བྱོགས་ཤིང་དང་བཅས་བཞིན་དུ་ཁར་འཛུད་པར་བྱེད་དོ། །མ་ཟོས་པ་དེ་དག་གི་ལྷག་མ་ནི། ཁོ་བོ་ཅག་ཡིན་ཏེ། ལྕགས་ཀྱི་མཁར་ཆེན་པོ་འདིར་བཅུག་སྟེ། བཟོད་ལྡན། བུད་མེད་དེ་དག་ནི། སྲིན་མོ་ཡིན་གྱི། བཟོད་ལྡན། ཁྱོད་ཀྱང་བདག་ཉིད་སྲུངས་ཤིག། སིངྒ་ལས་སྨྲས་པ། ཤེས་ལྡན་དག། གང་གིས་ཁྱེད་ཅག་དང་། ཁོ་བོ་ཅག་བདེ་ལེགས་དང་། བདེ་བ་དག་ཏུ་ཛམྦུའི་གླིང་དུ་ཕྱིན་པར་འགྱུར་བའི་ཐབས་འགའ་ཡོད་དམ། དེ་དག་གིས་སྨྲས་པ། བཟོད་ལྡན། ཁོ་བོ་ཅག་ལ་ནི། གང་གིས་བདེ་ལེགས་དང་། བདེ་བ་དག་ཏུ་ཛམྦུའི་གླིང་དུ་ཕྱིན་པར་འགྱུར་བའི་ཐབས་འགའ་ཡང་མེད་དོ། །དེ་ཅིའི་ཕྱིར་ཞེ་ན། བདག་ཅག་གིས་གལ་ཏེ་འདི་སྙམ་དུ། ཀྱེ་མ། བདག་ཅག་ལྕགས་ཀྱི་གྲོང་ཁྱེར་འདིའི་འོག་བརྟོལ་ཏེ་འབྲོས་སོ། ། སྙམ་ན་དེ་འོག་ཉིས་འགྱུར་སུམ་འགྱུར་དུ་སྐྱེ་ལ། གལ་ཏེ་འདི་སྙམ་དུ། ཀྱེ་མ། བདག་ཅག་ལྕགས་ཀྱི་གྲོང་ཁྱེར་འདིའི་སྟེང་ནས་བརྒལ་ཏེ་འབྲོས་སོ། །སྙམ་ནས། དེའི་སྟེང་ཉིས་འགྱུར་སུམ་འགྱུར་དུ་སྐྱེ་བའི་ཕྱིར་ཏེ། བཟོད་ལྡན། དེའི་ཕྱིར་ཁོ་བོ་ཅག་ལ་གང་གིས་བདེ་ལེགས་དང་། བདེ་བ་དག་ཏུ་ཛམྦུའི་གླིང་དུ་ཕྱིན་པར་འགྱུར་བའི་ཐབས་འགའ་ཡང་མེད་དོ། །ཁྱེད་ཅག་ལ་ནི། གང་གིས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E4__DUL BA RNAM PAR _BYED PA 4_The Divisions of Vowed Morality, Part 4 (Vinaya Vibhaṃga 4).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":844,"text":"ཉིད་དང་། ཕྱི་སྟོང་པ་ཉིད་དང་། ཕྱི་ནང་སྟོང་པ་ཉིད་དང་། སྟོང་པ་ཉིད་སྟོང་པ་ཉིད་དང་། ཆེན་པོ་སྟོང་པ་ཉིད་དང་། དོན་དམ་པ་སྟོང་པ་ཉིད་དང་། འདུས་བྱས་སྟོང་པ་ཉིད་དང་། འདུས་མ་བྱས་སྟོང་པ་ཉིད་དང་། མཐའ་ལས་འདས་པ་སྟོང་པ་ཉིད་དང་། ཐོག་མ་དང་ཐ་མ་མེད་པ་སྟོང་པ་ཉིད་དང་། དོར་བ་མེད་པ་སྟོང་པ་ཉིད་དང་། རང་བཞིན་སྟོང་པ་ཉིད་དང་། ཆོས་ཐམས་ཅད་སྟོང་པ་ཉིད་དང་། རང་གི་མཚན་ཉིད་སྟོང་པ་ཉིད་དང་། མི་དམིགས་པ་སྟོང་པ་ཉིད་དང་། དངོས་པོ་མེད་པ་སྟོང་པ་ཉིད་དང་། ངོ་བོ་ཉིད་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་ཕྱིར་ཡོད་པ་མ་ཡིན་ནོ། །ཤཱ་རདྭ་ཏིའི་བུ། དྲན་པ་ཉེ་བར་གཞག་པ་རྣམས་ནང་སྟོང་པ་ཉིད་དང་། ཕྱི་སྟོང་པ་ཉིད་དང་། ཕྱི་ནང་སྟོང་པ་ཉིད་དང་། སྟོང་པ་ཉིད་སྟོང་པ་ཉིད་དང་། ཆེན་པོ་སྟོང་པ་ཉིད་དང་། དོན་དམ་པ་སྟོང་པ་ཉིད་དང་། འདུས་བྱས་སྟོང་པ་ཉིད་དང་། འདུས་མ་བྱས་སྟོང་པ་ཉིད་དང་། མཐའ་ལས་འདས་པ་སྟོང་པ་ཉིད་དང་། ཐོག་མ་དང་ཐ་མ་མེད་པ་སྟོང་པ་ཉིད་དང་། དོར་བ་མེད་པ་སྟོང་པ་ཉིད་དང་། རང་བཞིན་སྟོང་པ་ཉིད་དང་། ཆོས་ཐམས་ཅད་སྟོང་པ་ཉིད་དང་། རང་གི་མཚན་ཉིད་སྟོང་པ་ཉིད་དང་། མི་དམིགས་པ་སྟོང་པ་ཉིད་དང་། དངོས་པོ་མེད་པ་སྟོང་པ་ཉིད་དང་། ངོ་བོ་ཉིད་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་ཕྱིར་ཡོད་པ་མ་ཡིན་ནོ། །ཤཱ་རདྭ་ཏིའི་བུ། ཡང་དག་པར་སྤོང་བ་རྣམས་ནང་སྟོང་པ་ཉིད་དང་། ཕྱི","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E2INC_SHES RAB KYI PHA ROL TU PHYIN PA STONG PHRAG BRGYA PA 2_The Perfection of Wisdom in 100,000 Lines, Part 2 (Ṣatasāhasrikā Prajña Pāramitā 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":845,"text":"པའི་ཕྱིར་མཐར་གྱིས་གནས་པའི་སྙོམས་པར་འཇུག་པ་མེད་པར་རིག་པར་བྱའོ། །མཐར་གྱིས་གནས་པའི་སྙོམས་པར་འཇུག་པ་མེད་པའི་ཕྱིར་རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་མེད་པར་རིག་པར་བྱའོ། །རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་མེད་པའི་ཕྱིར་མངོན་པར་ཤེས་པ་མེད་པར་རིག་པར་བྱའོ། །མངོན་པར་ཤེས་པ་མེད་པའི་ཕྱིར་ཏིང་ངེ་འཛིན་མེད་པར་རིག་པར་བྱའོ། །ཏིང་ངེ་འཛིན་མེད་པའི་ཕྱིར་གཟུངས་ཀྱི་སྒོ་མེད་པར་རིག་པར་བྱའོ། །གཟུངས་ཀྱི་སྒོ་མེད་པའི་ཕྱིར་ནམ་མཁའ་མེད་པར་རིག་པར་བྱའོ། །ནམ་མཁའ་མེད་པའི་ཕྱིར་ཐེག་པ་ཆེན་པོ་མེད་པར་རིག་པར་བྱའོ། །ཐེག་པ་ཆེན་པོ་མེད་པའི་ཕྱིར་མི་འཇལ་བ་མེད་པར་རིག་པར་བྱའོ། །མི་འཇལ་བ་མེད་པའི་ཕྱིར་མི་འགྲངས་པ་མེད་པར་རིག་པར་བྱའོ། །མི་འགྲངས་པ་མེད་པའི་ཕྱིར་མི་དཔོགས་པ་མེད་པར་རིག་པར་བྱའོ། །མི་དཔོགས་པ་མེད་པའི་ཕྱིར་ཆོས་ཐམས་ཅད་མེད་པར་རིག་པར་བྱའོ། །རབ་འབྱོར། རྣམ་གྲངས་དེས་ཀྱང་ཐེག་པ་ཆེན་པོ་དེ་སེམས་ཅན་ཆད་མེད་གྲངས་མེད་པའི་གོ་འབྱེད་དོ། །དེ་ཅིའི་ཕྱིར་ཞེ་ན། རབ་འབྱོར། དེ་ནི་འདི་ལྟར་བདག་གང་ཡིན་པ་དང་། སེམས་ཅན་གང་ཡིན་པ་དང་། སྲོག་གང་ཡིན་པ་དང་། འགྲོ་བ་གང་ཡིན་པ་དང་། གསོ་བ་གང་ཡིན་པ་དང་། སྐྱེས་བུ་གང","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E3INC_SHES RAB KYI PHA ROL TU PHYIN PA STONG PHRAG BRGYA PA 3_The Perfection of Wisdom in 100,000 Lines, Part 3 (Ṣatasāhasrikā Prajña Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":846,"text":"༄༅། །གཉིས་སྲང་དུ་འགྲོ་བ་དེའི་ཚེ་སྐྱེ་བོའི་ཚོགས་ཀྱིས་དེ་གཉིས་མཐོང་ནས་བདག་ཉིད་ཀྱིས་རྫས་སྦེད་པར་བྱེད་དོ། །ཇི་ཙམ་དུས་གཞན་ཞིག་ན། རྒྱལ་པོ་ལས་བྱེད་པ་ལས་ལངས་ཏེ་མལ་དུ་འཕྲེས་པ་དང་། བྲན་བུ་དང་། སྐྱོང་བ་དག་དེའི་རྐང་པ་མཉེད་ཅིང་དྲུང་ན་འཁོད་པས། རྒྱལ་པོ་བསྒུལ་ནས་བྲན་བུས་སྐྱོང་བ་ལ་སྨྲས་པ། སྐྱོང་བ། ལྷ་མནལ་ལོག་གམ། དེས་སྨྲས་པ། མནལ་ལོག་གོ་།རྒྱལ་པོས་ཐོས་ནས་བསམ་པ། གདོན་མི་ཟ་བར་འདི་གཉིས་གསང་གཏམ་ཅུང་ཟད་ཅིག་བྱེད་འདོད་པར་གྱུར་ཏོ། །སྙམ་ནས་དེས་གཉིད་ལོག་པ་ལྟར་བརྫུས་ཏེ་འདུག་པ་དང་། བྲན་བུས་སྐྱོང་བ་ལ་སྨྲས་པ། སྐྱོང་བ། འཇིག་རྟེན་ཕ་རོལ་ཡོད་དམ། མེད་ཅིག་གུ་།དེས་སྨྲས་པ། བྲན་བུ། འཇིག་རྟེན་ཕ་རོལ་ཡོད་རེ་སྐན། སྐྱོང་བས་སྨྲས་པ། བྲན་བུ། འཇིག་རྟེན་ན་དགྲ་བཅོམ་པ་ཡོད་དམ། དེས་སྨྲས་པ། འཇིག་རྟེན་ན་དགྲ་བཅོམ་པ་ཡོད་རེ་སྐན། རྒྱལ་པོ་དེས་ཐམས་ཅད་ཐོས་ནས་དེས་བསམ་པ། འདི་གཉིས་ཀྱང་འདི་ལྟ་བུའི་སྡིག་པའི་ལྟ་བ་ཀུན་ཏུ་སྤྱོད་དེ། འདི་ལ་གཅིག་ནི། རྟག་པར་ལྟ། གཅིག་ནི། ཆད་པར་ལྟའོ། །སྙམ་མོ། །ཀུན་ཏུ་ཡང་ཡུལ་ཀོ་ས་ལའི་རྒྱལ་པོ་གསལ་རྒྱལ་གྱི་གེ་རའི་ཁྱེའུ་གཉིས་ལས། གཅིག་ནི། རྟག་པར་ལྟ། གཅིག་ཤོས་ནི། ཆད་པར་བལྟའོ། །ཞེས་སྒྲ་གྲགས་པར་གྱུར་ཏོ། །དེའི་ཚེ་ཁྱིམ་བདག་མགོན་མེད་ཟས་སྦྱིན་གྱིས་ཁྱུ་མཆོག་གི་ཚིག་རླབས་པོ་ཆེ་འདི་ལྟ་བུ་མགོ་གཅིག་བཟུང་ནས་སྨྲས་པ། སུ་གང་ཞིག་ངའི་ཁྱིམ་དུ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E1INC__DUL BA PHRAN TSEGS KYI GZHI 1_Foundation of Assorted Topics of Vowed Morality, Part 1 (Vinaya Kṣudraka Vastu 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":847,"text":"༄༅། །སྙིང་རྗེ་ཆེན་པོ་སྙིང་རྗེ་ཆེན་པོས་སྟོང་ངོ། །སངས་རྒྱས་ཀྱི་ཆོས་མ་འདྲེས་པ་རྣམས་སངས་རྒྱས་ཀྱི་ཆོས་མ་འདྲེས་པ་རྣམས་ཀྱིས་སྟོང་ངོ། །ཐམས་ཅད་ཤེས་པ་ཉིད་ཐམས་ཅད་ཤེས་པ་ཉིད་ཀྱིས་སྟོང་ངོ། །ལམ་གྱི་རྣམ་པ་ཤེས་པ་ཉིད་ལམ་གྱི་རྣམ་པ་ཤེས་པ་ཉིད་ཀྱིས་སྟོང་ངོ། །རྣམ་པ་ཐམས་ཅད་མཁྱེན་པ་ཉིད་རྣམ་པ་ཐམས་ཅད་མཁྱེན་པ་ཉིད་ཀྱིས་སྟོང་ངོ། །ཀཽ་ཤི་ཀ་།གཟུགས་སྟོང་པ་ཉིད་ཀྱིས་གཟུགས་སྟོང་པ་ཉིད་ཡང་དག་པར་རྗེས་སུ་མི་མཐོང་ངོ། །ཚོར་བ་སྟོང་པ་ཉིད་ཀྱིས་ཚོར་བ་སྟོང་པ་ཉིད་ཡང་དག་པར་རྗེས་སུ་མི་མཐོང་ངོ། །འདུ་ཤེས་སྟོང་པ་ཉིད་ཀྱིས་འདུ་ཤེས་སྟོང་པ་ཉིད་ཡང་དག་པར་རྗེས་སུ་མི་མཐོང་ངོ། །འདུ་བྱེད་སྟོང་པ་ཉིད་ཀྱིས་འདུ་བྱེད་སྟོང་པ་ཉིད་ཡང་དག་པར་རྗེས་སུ་མི་མཐོང་ངོ། །རྣམ་པར་ཤེས་པ་སྟོང་པ་ཉིད་ཀྱིས་རྣམ་པར་ཤེས་པ་སྟོང་པ་ཉིད་ཡང་དག་པར་རྗེས་སུ་མི་མཐོང་ངོ། །མིག་སྟོང་པ་ཉིད་ཀྱིས་མིག་སྟོང་པ་ཉིད་ཡང་དག་པར་རྗེས་སུ་མི་མཐོང་ངོ། ། རྣ་བ་སྟོང་པ་ཉིད་ཀྱིས་རྣ་བ་སྟོང་པ་ཉིད་ཡང་དག་པར་རྗེས་སུ་མི་མཐོང་ངོ། །སྣ་སྟོང་པ་ཉིད་ཀྱིས་སྣ་སྟོང་པ་ཉིད་ཡང་དག་པར་རྗེས་སུ་མི་མཐོང་ངོ། །ལྕེ་སྟོང་པ་ཉིད་ཀྱིས་ལྕེ་སྟོང་པ་ཉིད་ཡང་དག་པར་རྗེས་སུ་མི་མཐོང་ངོ། །ལུས་སྟོང་པ་ཉིད་ཀྱིས་ལུས་སྟོང་པ་ཉིད་ཡང་དག་པར་རྗེས་སུ་མི་མཐོང་ངོ། །ཡིད་སྟོང་པ་ཉིད་ཀྱིས་ཡིད་སྟོང་པ་ཉིད་ཡང་དག་པར་རྗེས་སུ་མི་མཐོང","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E5INC_SHES RAB KYI PHA ROL TU PHYIN PA STONG PHRAG BRGYA PA 5_The Perfection of Wisdom in 100,000 Lines, Part 5 (Ṣatasāhasrikā Prajña Pāramitā 5).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":848,"text":"༄༅། །དམིགས་སོ། །ནང་སྟོང་པ་ཉིད་དབེན་པའི་ཕྱིར་བྱང་ཆུབ་སེམས་དཔའ་སྔོན་གྱི་མཐར་མི་དམིགས་སོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་དབེན་པའི་ཕྱིར་བྱང་ཆུབ་སེམས་དཔའ་སྔོན་གྱི་མཐར་མི་དམིགས་སོ། །ནང་སྟོང་པ་ཉིད་ངོ་བོ་ཉིད་མེད་པའི་ཕྱིར་བྱང་ཆུབ་སེམས་དཔའ་སྔོན་གྱི་མཐར་མི་དམིགས་སོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་ངོ་བོ་ཉིད་མེད་པའི་ཕྱིར་བྱང་ཆུབ་སེམས་དཔའ་སྔོན་གྱི་མཐར་མི་དམིགས་སོ། །ནང་སྟོང་པ་ཉིད་མེད་པའི་ཕྱིར་བྱང་ཆུབ་སེམས་དཔའ་ཕྱི་མའི་མཐར་མི་དམིགས་སོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་མེད་པའི་ཕྱིར་བྱང་ཆུབ་སེམས་དཔའ་ཕྱི་མའི་མཐར་མི་དམིགས་སོ། །ནང་སྟོང་པ་ཉིད་སྟོང་པ་ཉིད་ཀྱི་ཕྱིར་བྱང་ཆུབ་སེམས་དཔའ་ཕྱི་མའི་མཐར་མི་དམིགས་སོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་སྟོང་པ་ཉིད་ཀྱི་ཕྱིར་བྱང་ཆུབ་སེམས་དཔའ་ཕྱི་མའི་མཐར་མི་དམིགས་སོ། །ནང་སྟོང་པ་ཉིད་དབེན་པའི་ཕྱིར་བྱང་ཆུབ་སེམས་དཔའ་ཕྱི་མའི་མཐར་མི་དམིགས་སོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་དབེན་པའི་ཕྱིར་བྱང་ཆུབ་སེམས་དཔའ་ཕྱི་མའི་མཐར་མི་དམིགས་སོ། །ནང་སྟོང་པ་ཉིད་ངོ་བོ་ཉིད་མེད་པའི་ཕྱིར་བྱང་ཆུབ་སེམས་དཔའ་ཕྱི་མའི་མཐར་མི་དམིགས་སོ། ། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་ངོ་བོ་ཉིད་མེད་པའི་ཕྱིར་བྱང་ཆུབ་སེམས་དཔའ་ཕྱི་མའི་མཐར་མི་དམིགས་སོ། །ནང་སྟོང་པ་ཉིད་མེད་པའི་ཕྱིར་བྱང་ཆུབ་སེམས་དཔའ་དབུས་སུ་མི་དམིགས་སོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་མེད་པའི་ཕྱིར། བྱང་ཆུབ་སེམས་དཔའ་དབུས་སུ་མི་དམིགས་སོ། །ནང་སྟོང་པ་ཉིད་སྟོང་པ་ཉིད་ཀྱི་ཕྱིར་བྱང་ཆུབ་སེམས་དཔའ་དབུས་སུ་མི་དམིགས་སོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་སྟོང་པ་ཉིད་ཀྱི་ཕྱིར། བྱང་ཆུབ་སེམས་དཔའ་དབུས་སུ་མི་དམིགས་སོ། །ནང་སྟོང་པ་ཉིད་དབེན་པའི་ཕྱིར་བྱང་ཆུབ་སེམས་དཔའ་དབུས་སུ་མི་དམིགས་སོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དུ་དབེན་པའི་ཕྱིར་བྱང་ཆུབ་སེམས་དཔའ་དབུས་སུ་མི་དམིགས་སོ། །ནང་སྟོང་པ་ཉིད་ངོ་བོ་ཉིད་མེད་པའི་ཕྱིར་བྱང་ཆུབ་སེམས་དཔའ་དབུས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.1E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":849,"text":"༄༅། །དེ་གཉིས་ཀྱིས་མ་གནང་བ་འོངས་ན་ཞག་བདུན་ནམ་བརྒྱད་བསྲེལ་བར་བྱའོ། །བཅོམ་ལྡན་འདས་ཀྱིས་རབ་ཏུ་འབྱུང་འདོད་པ་འོངས་ན། ཞག་བདུན་ནམ་བརྒྱད་བསྲེལ་བར་བྱའོ། །ཞེས་བཀའ་སྩལ་ནས། རབ་ཏུ་འབྱུང་བར་འདོད་པ་ཕ་མས་གནང་བ་གཞན་དག་འོངས་ཤིང་ཡུལ་ཐག་རིང་བ་ཕ་མས་གཏམ་ཡང་མི་ཐོས་པ་དག་ཀྱང་འོངས་པ་ན། དགེ་སློང་རྣམས་ཀྱིས་དེ་དག་ཀྱང་ཞག་བདུན་ནམ་བརྒྱད་བསྲེལ་བར་བྱེད་པས། དེ་དག་རབ་ཏུ་འབྱུང་བ་མ་ཐོབ་པར་དོང་སྟེ། དེ་ཉིད་ཚེ་དང་ལྡན་པ་དེ་དག་ལེགས་པར་གསུངས་པའི་ཆོས་འདུལ་བ་ལ་རབ་ཏུ་འབྱུང་བ་དང་། བསྙེན་པར་རྫོགས་པ་དགེ་སློང་གི་དངོས་པོའི་བར་ཆད་དུ་གྱུར་པའི་སྐབས་དེ། བཅོམ་ལྡན་འདས་ལ་དགེ་སློང་རྣམས་ཀྱིས་གསོལ་བ་དང་། བཅོམ་ལྡན་འདས་ཀྱིས་བཀའ་སྩལ་པ། ཕ་མས་གནང་བ་གང་དག་འོངས་པ་དང་ཡུལ་ཐག་རིང་པོ་པ་མས་གཏམ་ཡང་མི་ཐོས་པ་གང་དག་འོངས་པ་དེ་དག་ནི་རབ་ཏུ་དབྱུང་བར་བྱ་སྟེ། འདི་ལ་འགྱོད་པར་མི་བྱའོ། །སངས་རྒྱས་བཅོམ་ལྡན་འདས་མཉན་ཡོད་ན་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་རབ་ན་བཞུགས་སོ། །མཉན་ཡོད་ན་ཁྱིམ་བདག་གཅིག་འདུག་པ་དེས། རིགས་མཉམ་པ་ལས་ཆུང་མ་བླངས་ནས། དེ་དེ་དང་ལྷན་ཅིག་རྩེ་བར་བྱེད། དགའ་བར་བྱེད། དགའ་མགུར་སྤྱོད་པར་བྱེད་དོ། །རྩེ་བར་བྱེད། དགའ་བར་བྱེད། དགའ་མགུར་སྤྱོད་པར་བྱེད་པ་དེའི་བུ་བྱུང་ནས། དེས་ཆུང་མ་ལ་སྨྲས་པ། བཟང་པོ་ཡུ་བུ་ཅག་གི་བུ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E1__DUL BA GZHI 1_Foundation of Vowed Morality, Part 1 (Vinaya Vastu 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":850,"text":"༄༅། །ཕན་ཚུན་འགལ་བར་ཤེས་ནས་སློབ་མ་འཆོས་པའི་སློབ་དཔོན་གྱིས། འདོད་ཆགས་བྲན་བཞིན་བཀོལ་བྱ་སྟེ། །གང་ཕྱིར་མི་ཕངས་དེ་སྨན་ཕྱིར། །ཁྲོ་ལ་རྗེ་བོ་བཞིན་ལྟ་སྟེ། །དེའི་སྨན་ཕངས་པ་ཡིན་ཕྱིར་རོ། །འདོད་ཆགས་ནི་རྗེས་སུ་མི་མཐུན་པའི་དངོས་པོ་བསྟན་པས་སྤང་བར་བྱ་སྟེ། དངོས་པོ་གྱ་ནོམ་པ་ནི་འདོད་ཆགས་ཀྱི་རྗེས་སུ་མཐུན་པ་ཉིད་ཀྱི་ཕྱིར་རོ། །ཇི་ལྟར་སྡིགས་མཛུབ་ལ་སོགས་པ་དག་གིས་བྲན་ཤེད་བཅད་ནས་བསྲེལ་བ་དེ་བཞིན་དུ་འདོད་ཆགས་ལ་སྤྱོད་པ་ཡང་བཏུད་ཅིང་བཏུད་ཅིང་གཟིར་ཏེ་བཀོལ་བར་བྱ་སྟེ། གང་གི་ཕྱིར་ལས་ལ་བསྐོས་པ་ལ་ནི་འདོད་ཆགས་ཀྱིས་སྐྱེ་བའི་གླགས་མི་རྙེད་དེ། དེའི་ཕྱིར་དེའི་སྨན་ནི་མི་ཕངས་པ་ཡིན་ནོ། །ཞེ་སྡང་ལ་སྤྱོད་པ་ནི་རྗེ་བོའི་རིམ་གྲོས་རིམ་གྲོར་བྱ་སྟེ། གང་གི་ཕྱིར་ཕངས་པར་རིམ་གྲོ་བྱས་པ་ལ་ཞེ་སྡང་མི་འཁྲུག་སྟེ། དེའི་ཕྱིར་དེའི་སྨན་ནི་ཕངས་པའོ། །གཏི་མུག་ལ་སྤྱོད་པ་ན་གང་གིས་དེའི་གཏི་མུག་བསྲབས་པ་ཉིད་དུ་འགྱུར་བ་ཕངས་པ་དང་མི་ཕངས་པས་བསྟེན་པར་བྱ་སྟེ། དེའི་སྨན་ནི་དེ་ཡིན་ནོ། །དེ་ལྟར་བླ་མས་འདུལ་བའི་སེམས་ཅན་གྱི་སྤྱོད་པ་ལ་མཁས་པར་བྱ་སྟེ། ཅི་ནས་ཉོན་མོངས་པ་སྐྱེ་བར་མི་འགྱུར་བར་སློབ་མ་བཟློག་པར་བྱ་སྟེ། ཁྲུས་མཁན་གྱི་བོང་བུ་བཞིན་ནོ། །ཇི་ལྟར་ཁྲུས་མཁན་བོང་བུ་ཏེ་པོར་ཤེད་བཅད་ནས་འཁོར་བར་བྱེད་ཅིང་། གང་དང་གང་དུ་མི་གཙིགས་པ་བྱེད་པ་དེ་དང་དེར་སྐྱོན་བྱེད་ན་མི་རུང་ངོ་ཞེས་དེ་ལ་ཤིན་ཏུ་རྡེག་པར་བྱེད་པ་དེ་བཞིན་དུ། དམ་པ་དག་ནི་འདོད་ཆགས་ལ་སྤྱོད་པ་མ་ནན་ནས་འཁོར་བར་བྱེད་ཅིང་། ཉེས་པ་བྱེད་པར་འགྱུར་དུ་འོང་ངོ་ཞེས་ལས་འཛིན་པར་བྱེད་དོ། །དེ་ལྟར་ཁྲུས་མཁན་དེ་ཉིད་བོང་བུ་ཁྱིམ་དུ་ཆུད་པ་ལ་ཆག་སྟོབ་པ་ལ་སོགས་པའི་རིམ་པས་རྗེ་དཔོན་ལྟར་བསྟེན་པ་དེ་བཞིན་དུ། བླ་མ་དག་ཞེ་སྡང་ལ་སྤྱོད་པ་རྗེ་བོ་ལྟར་བསྟེན་ཏོ། །འདིར་བཤད་པ། བླ་མ་གང་ཞིག་བསམ་ཤེས་ནས། །སློབ་མ་རྗེས་སུ་འཆོས་ནུས་པ། །དེ་ཡིས་སློབ་མ་གཟུང་བྱ་སྟེ། །བླུན་པོས་བཅོ་བར་འོས་མ་ཡིན། །འདི་དག་གི་སྐྱེ་བའི་དུས་ཀྱང་ཉེ་བར་ཟིན་པར་བྱས་ཏེ། དུས་དང་རྗེས་སུ་འཚམ་པར་གཉེན་པོ་བསྟེན་པར་བྱའོ། །དེ་ལ། དང་པོར་གཏི་མུག་ཡང་དག་འབྱུང་། །","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3865E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":851,"text":"པར་བྱ་སྟེ། འོན་ཀྱང་དགེ་སློང་རྣམས་ལ་ཇི་ལྟར་རྒན་རིམ་དུ་བསྐོར་བར་བྱའོ། །གླེང་གཞི་ནི། མཉན་དུ་ཡོད་པ་ན་སྟེ། མཉན་དུ་ཡོད་པ་ན་ཁྱིམ་བདག་གཞན་ཞིག་འདུག་པ་དེའི་དྲུང་དུ་བསོད་སྙོམས་པ་གཞན་ཞིག་དེར་སོང་ནས་སྐྱབས་སུ་འགྲོ་བ་དང་། བསླབ་པའི་གནས་ལ་བཞག་གོ་།དུས་ཕྱི་ཞིག་ན་ཡང་ནོར་ལས་བསོད་ནམས་སུ་བྱ་བའི་དངོས་པོ་བདུན་པོའི་ཡོན་ཏན་བརྗོད་པ་དང་། ཁྱིམ་བདག་དེ་རབ་ཏུ་དད་པར་གྱུར་ནས་འཕགས་པ། བདག་གིས་ཀྱང་ནོར་ལས་བྱས་པའི་བསོད་ནམས་ཀྱི་དངོས་པོ་ཅུང་ཟད་ཅིག་བགྱིའོ། །ཞེས་སྨྲས་པ་དང་། བསོད་སྙོམས་པ་དེས། ཁྱིམ་བདག་།དེ་བཞིན་དུ་བྱོས་ཤིག་༑ཅེས་སྨྲས་པ་དང་། འཕགས་པ། ཅི་ཞིག་བགྱི། དགེ་འདུན་གྱི་གཙུག་ལག་ཁང་བྱོས་ཤིག་།འཕགས་པ། བདག་ལ་ནི། ཀརྴ་པ་ཎ་མཆིས་ན། བསོད་ནམས་བྱ་བའི་གྲོགས་དག་མ་མཆིས་སོ༑ ༑ཁྱིམ་བདག་།ཀརྴ་པ་ཎ་ཁྱེར་ཏེ་ཤོག་ཅིག་།ངས་ཁྱོད་ཀྱིས་བསོད་ནམས་ཀྱི་གྲོགས་བྱའོ། །ཞེས་སྨྲས་པ་དང་། དེས་ཀརྴ་པ་ཎ་རྣམས་བྱིན་ནས་ལས་གསར་པ་བྱེད་པ་ཡང་བསྐོས་སོ། །དེས་ཀརྴ་པ་ཎ་རྣམས་གནས་ཁང་གི་ནང་དུ་བཅུག་སྟེ་བཞག་ནས་ལས་ཅུང་ཟད་ཙམ་ཡང་མ་བརྩམས་སོ། །ཁྱིམ་བདག་དེས་འདི་སྙམ་དུ། བདག་གི་གཙུག་ལག་ཁང་ཇི་ཙམ་ཞིག་བྱས་པ་བལྟར་འགྲོའོ། །ཞེས་བསམ་ནས་དེ་དེར་འོངས་ན། ཅུང་ཟད་ཙམ་ཡང་མ་བྱས་པར་མཐོང་ངོ། །དེས་བསོད་སྙོམས་པ་ལ། འཕགས་པ། ཅིའི་ཕྱིར་ལས་དག་མ་བརྩམས་ཞེས་དྲིས་པ་དང་། ལས་གསར་པ་བྱེད་པས། འདིར","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00007EB2__DUL BA GZHUNG DAM PA 2_The Perfect Classic on Vowed Morality, Part 2 (Vinaya Uttara Grantha B, 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":852,"text":"དང་ཡང་འགལ་ན། དགེ་སློང་དེ་ལ་འདི་སྐད་ཅེས་སྨྲོས་ཤིག་།ཚེ་དང་ལྡན་པ་དགེ་སློང་གི་དགེ་འདུན་མང་པོ་དེ་དག་གིས་འདི་ལྟར་ཆོས་སུ་འདུ་ཤེས། འདུལ་བར་འདུ་ཤེས་ཀྱིས་ཆོས་མ་ཡིན། འདུལ་བ་མ་ཡིན་པར་སྨྲ་ན། ཚེ་དང་ལྡན་པ་ཉིད་ཀྱིས་ཆོས་འདི་གཟུང་བར་བྱ་བ་ཉེས་སོ། །དེ་འདི་ལྟར་ཆོས་འདི་མདོ་སྡེ་དང་བསྟུན། འདུལ་བ་ལ་ཡང་དག་པར་བལྟས་ན། མདོ་སྡེ་དང་མི་མཐུན། འདུལ་བ་ལ་མི་སྣང་སྟེ། ཆོས་ཉིད་དང་ཡང་འགལ་བས་ན་འདི་ནི་ཆོས་མ་ཡིན། འདི་ནི་འདུལ་བ་མ་ཡིན། འདི་ནི་སྟོན་པའི་བསྟན་པ་མ་ཡིན་པར་ཤེས་པར་བྱས་ལ་དོར་བར་བྱའོ། །གཞན་ཡང་ཀུན་དགའ་བོ་དགེ་སློང་ཞིག་འོངས་ཏེ། དེ་འདི་སྐད་དུ་སྨྲའོ། །ཚེ་དང་ལྡན་པ་གནས་ཆེ་གེ་མོ་ཞིག་ན་དགེ་སློང་མདོ་སྡེ་འཛིན་པ། འདུལ་བ་འཛིན་པ། མ་ལྟ་བུ་འཛིན་པ་མང་ཞིག་གནས་ཏེ། ཚེ་དང་ལྡན་པ་བདག་གིས་དགེ་སློང་མང་པོ་དེ་དག་ལས་མངོན་སུམ་དུ་ཐོས་ནས། མངོན་སུམ་དུ་བཟུང་བ་ནི་འདི་ལྟ་སྟེ། འདི་ནི་ཆོས་སོ། །འདི་ནི་འདུལ་བའོ། །འདི་ནི་སྟོན་པས་བསྟན་པའོ་ཞེ་ན། དགེ་སློང་དེས་སྨྲས་པ་དེ་ལ་བསྟོད་པར་ཡང་མི་བྱ། སྨད་པར་ཡང་མི་བྱ་སྟེ། མི་བསྟོད་མི་སྨད་པར་རྣ་བ་བྱོ་ནས། ཆོས་ཀྱི་ཚིག་དང་འབྲུ་བཟུང་ལ། མདོ་སྡེ་དང་བསྟུན། འདུལ་བ་ལ་ཡང་དག་པར་བལྟ་བར་བྱའོ། །དེ་སྟེ་མདོ་སྡེ་དང་བསྟུན། འདུལ་བ་དང་བསྟུན་ཀྱང་མདོ་སྡེ་དང་མི་མཐུན། འདུལ་བ་ལ་མི་སྣང་སྟེ། ཆོས་ཉིད་དང་ཡང་འགལ་ན།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E2__DUL BA PHRAN TSEGS KYI GZHI 2_Foundation of Assorted Topics of Vowed Morality, Part 2 (Vinaya Kṣudraka Vastu 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":853,"text":"འབྲས་བུ་ནི་སྐྱེས་བུ་ཆེན་པོའི་མཚན་སུམ་ཅུ་རྩ་གཉིས་དང་དཔེ་བྱད་བཟང་པོ་བརྒྱད་ཅུས་ལེགས་པར་བརྒྱན་པའི་གཟུགས་ཀྱི་སྐུའོ། །བསོད་ནམས་ཀྱི་ཚོགས་ཀྱི་འབྲས་བུ་ནི་ཆོས་ཀྱི་སྐུའོ། །ཡེ་ཤེས་ཀྱི་ཚོགས་ཀྱི་འབྲས་བུ་ནི་སྐད་ཅིག་གཅིག་དང་ལྡན་པའི་ཤེས་རབ་བོ། ། འབྲེལ་ཞེས་བྱ་བ་ནི་རྒྱུ་དང་འབྲས་བུར་འབྲེལ་པ་སྟེ། དེ་ལ་སེམས་ཀྱི་སྐད་ཅིག་མ་མང་པོས་རྒྱུ་ཉེ་བར་བསགས་པའི་རྒྱུན་གྱིས་མ་དུ་ལུང་གའི་མེ་ཏོག་གི་ཟེ་བ་དམར་བ་ལྟ་བུའམ། ས་བོན་དང་མྱུ་གུའི་རྒྱུན་ལྟར་སེམས་ཀྱི་སྐད་ཅིག་མ་གཞན་ལ་འབྲས་བུ་སྐྱེད་པའི་ནུས་པ་ཡོད་པས་དེ་ལྟར་རྒྱུ་དང་འབྲས་བུར་འབྲེལ་པ་ཞེས་པ་ཡང་དག་པའི་ཀུན་རྫོབ་ཤེས་པ་ཡིན་ནོ། །མཚན་ཉིད་ཅེས་བྱ་བ་ནི་ཆོས་རྣམས་ཀྱི་མཚན་ཉིད་ནི་རང་དང་སྤྱིའི་བྱེ་བྲག་ལས་རྣམ་པ་གཉིས་ཏེ། དེ་ལ་རང་གི་མཚན་ཉིད་ནི་དངོས་པོ་རང་གི་ངོ་བོ་སྤྱོད་ཡུལ་དང་ལྡན་པ་རྣམ་པར་རྟོག་པ་མེད་པའི་ཤེས་པས་ངེས་པར་གཟུང་བར་བྱའོ། །སྤྱིའི་མཚན་ཉིད་ནི་རྗེས་སུ་དཔོག་པའི་ཤེས་པ་རྣམ་པར་རྟོག་པ་ཅན་གྱིས་རྟོགས་པར་བྱ་བའོ། །སོགས་པ་ཞེས་བྱ་བའི་སྒྲས་ནི་ངོ་བོ་ཉིད་དང་བརྡ་དང་གདགས་པ་དང་མཚན་མ་དང་བརྩལ་བ་དང་བླང་བ་ལ་སོགས་པ་དག་བསྡུའོ། ། ཤེས་ཞེས་བྱ་བ་ནི་རབ་ཏུ་རྣམ་པར་དབྱེ་བ་དེ་དག་ཤེས་པའི་བློ་གྲོས་ཏེ། དེ་ཡང་ཡང་དག་པའི་ཀུན་རྫོབ་ཤེས་པ་ཡིན་ནོ། །བྱམས་དང་སྙིང་རྗེ་ཆེ་བསྒོམ་ཞེས་བྱ་བ་ནི་བྱམས་པ་དང་སྙིང་རྗེ་དང་། དགའ་བ་དང་བཏང་སྙོམས་ཆེན་པོ་གོམས་པར་བྱེད་པའོ། །སེམས་ཅན་སྡུད་ཅེས་བྱ་བ་ནི་བཞི་པོ་དེ་དག་དང་བསྡུ་བའི་དངོས་པོ་བཞིས་སེམས་ཅན་སྡུད་པའོ། །སྨིན་བྱེད་ཅེས་བྱ་བ་ནི་སེམས་ཅན་དེ་དག་གི་རྒྱུད་ལ་དགེ་བའི་ཆོས་འཇོག་པས་གང་དག་ཡོངས་སུ་སྨིན་པར་བྱེད་པའོ། །དེ་དག་ཤེས་པའི་ཤེས་རབ་གང་ཡིན་པ་དེ་ཡང་ཡང་དག་པའི་ཀུན་རྫོབ་ཤེས་པ་ཡིན་ནོ༑ །སྐྱེས་ཆེད་བཅུ་གཉིས་བརྟེན་པའི་ཞེས་བྱ་བ་ནི་མིག་ལ་སོགས་པ་སྐྱེ་མཆེད་བཅུ་གཉིས་པོ་དག་རབ་ཏུ་རྣམ་པར་འབྱེད་ནུས་པའི་ཤེས་རབ་གང་ཡིན་པའོ། །ཇི་སྐད་སྨོས་པ་དེ་དག་ཤེས་པའི་ཤེས་རབ་ནི་བརྡར་བཏགས་པ་ཡིན་པར་ཤེས་པར་བྱ་སྟེ། ཡང་དག་པའི་ཀུན་རྫོབ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3856E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":854,"text":"༄༅། །འདས༑ བཟོད་པའི་ཕ་རོལ་ཏུ་ཕྱིན་པའི་དེ་བཞིན་ཉིད་ནི་ཇི་ལྟ་བུ་ལགས། བཅོམ་ལྡན་འདས། བརྩོན་འགྲུས་ཀྱི་ཕ་རོལ་ཏུ་ཕྱིན་པའི་དེ་བཞིན་ཉིད་ནི་ཇི་ལྟ་བུ་ལགས། བཅོམ་ལྡན་འདས། བསམ་གཏན་གྱི་ཕ་རོལ་ཏུ་ཕྱིན་པའི་དེ་བཞིན་ཉིད་ནི་ཇི་ལྟ་བུ་ལགས། བཅོམ་ལྡན་འདས། ཤེས་རབ་ཀྱི་ཕ་རོལ་ཏུ་ཕྱིན་པའི་དེ་བཞིན་ཉིད་ནི་ཇི་ལྟ་བུ་ལགས། བཅོམ་ལྡན་འདས། ནང་སྟོང་པ་ཉིད་ཀྱི་དེ་བཞིན་ཉིད་ནི་ཇི་ལྟ་བུ་ལགས། བཅོམ་ལྡན་འདས། ཕྱི་སྟོང་པ་ཉིད་ཀྱི་དེ་བཞིན་ཉིད་ནི་ཇི་ལྟ་བུ་ལགས། བཅོམ་ལྡན་འདས། ཕྱི་ནང་སྟོང་པ་ཉིད་ཀྱི་དེ་བཞིན་ཉིད་ནི་ཇི་ལྟ་བུ་ལགས། བཅོམ་ལྡན་འདས། སྟོང་པ་ཉིད་སྟོང་པ་ཉིད་ཀྱི་དེ་བཞིན་ཉིད་ནི་ཇི་ལྟ་བུ་ལགས། བཅོམ་ལྡན་འདས། ཆེན་པོ་སྟོང་པ་ཉིད་ཀྱི་དེ་བཞིན་ཉིད་ནི་ཇི་ལྟ་བུ་ལགས། བཅོམ་ལྡན་འདས། དོན་དམ་པ་སྟོང་པ་ཉིད་ཀྱི་དེ་བཞིན་ཉིད་ནི་ཇི་ལྟ་བུ་ལགས། བཅོམ་ལྡན་འདས། འདུས་བྱས་སྟོང་པ་ཉིད་ཀྱི་དེ་བཞིན་ཉིད་ནི་ཇི་ལྟ་བུ་ལགས། བཅོམ་ལྡན་འདས། འདུས་མ་བྱས་སྟོང་པ་ཉིད་ཀྱི་དེ་བཞིན་ཉིད་ནི་ཇི་ལྟ་བུ་ལགས། བཅོམ་ལྡན་འདས། མཐའ་ལས་འདས་པ་སྟོང་པ་ཉིད་ཀྱི་དེ་བཞིན་ཉིད་ནི་ཇི་ལྟ་བུ་ལགས། བཅོམ་ལྡན་འདས༑ ཐོག་མ་དང་ཐ་མ་མེད་པ་སྟོང་པ་ཉིད་ཀྱི་དེ་བཞིན་ཉིད་ནི་ཇི་ལྟ་བུ་ལགས། བཅོམ་ལྡན་འདས། དོར་བ་མེད་པ་སྟོང་པ་ཉིད་ཀྱི་དེ་བཞིན་ཉིད་ནི་ཇི་ལྟ་བུ་ལགས། བཅོམ་ལྡན་འདས།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E10INC_SHES RAB KYI PHA ROL TU PHYIN PA STONG PHRAG BRGYA PA 10_The Perfection of Wisdom in 100,000 Lines, Part 10 (Ṣatasāhasrikā Prajña Pāramitā 10).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":855,"text":"པ༑ བསྐལ་པ་ཡངས་པ་བས་ཀྱང་ཆེས་ཡངས་པ། དཔག་ཏུ་མེད་པ་བས་ཀྱང་ཆེས་དཔག་ཏུ་མེད་པ་དེའི་ཚེ་དེའི་དུས་ན། དེ་བཞིན་གཤེགས་པ་ཀོ་སན་ཏ་བཟང་པོ་ཞེས་བྱ་བ་འཇིག་རྟེན་དུ་གྲོང་འདིར་བྱུང་སྟེ། དེའི་ཚེ་ཡ་མཚན་ཅན་མེད་ཅིང་ཡ་མཚན་ཅན་གྱི་མིང་ཡང་མེད་དོ། །སེམས་ཅན་ཐེག་པ་ཆེན་པོ་བར་གྱུར་ཏེ། སེམས་ཅན་རྣམས་ཤིན་ཏུ་བདེ་བ་དང་ལྡན་པར་གྱུར་ཏོ། །དེའི་ཚེ་དེ་བཞིན་གཤེགས་པ་དེ་འཇིག་རྟེན་གྱི་ཁམས་འདིར་ལོ་མང་དུ་ཞུགས་ནས་ཡོངས་སུ་མྱ་ངན་ལས་འདས་སོ། །ཡོངས་སུ་མྱ་ངན་ལས་འདས་པའི་བསྟན་པའང་ལོ་མང་དུ་གནས་ནས། དམ་པའི་ཆོས་ནུབ་པར་གྱུར་པའི་ཚེ། དགེ་སློང་ཚུལ་ཁྲིམས་དང་ལྡན་པ་བྲི་བའི་དུས་ན། ཆོས་མ་ཡིན་པའི་ཕྱོགས་འཕེལ་བའི་ཚེ། དགེ་སློང་སངས་རྒྱས་ཀྱི་བློ་གྲོས་ཞེས་བྱ་བ་ཞིག་དགོན་པ་ན་གནས་ཏེ། དགེ་སློང་དེ་ལ་སེམས་ཅན་དགེ་བའི་རྩ་བ་དང་ལྡན་པ་གཅིག་གིས། རིན་ཐང་མེད་པའི་གོས་བྱིན་ནས། དགེ་སློང་དེས་རྗེས་སུ་བཟུང་བའི་ཕྱིར་བླངས་ཏེ། ཨི་ཤིན་འདར་ར་བའི་དྲུང་ནས་ཕར་བསྟན་ཏེ་སོང་བ་དང་། ཨི་ཤིན་འདའི་མིས་གོས་དེ་མཐོང་ནས་སེམས་བཟློག་སྟེ། ནུབ་མོ་མུན་ཁུང་ན་དགེ་སློང་དེའི་ཐད་དུ་སོང་སྟེ། གོས་དེ་ཕྲོགས་ནས་རི་ཁྲོད་དུ་ཁྲིད་དེ། གཅེར་བུར་ཕྱུང་ནས། ཤིང་ལ་ལག་པ་གྱེན་དུ་དམ་པོར་བཅིངས་ཏེ་སོང་ངོ། །དེའི་ནུབ་མོ་མུན་ཁུང་ན་མེ་ཏོག་འཐུ་བའི་བྲམ་ཟེ་སྐོན་པ་ཐོགས་ཏེ། འབྲོག་དགོན་པར་འོངས་ནས་ནམ་ལངས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00213__PHAGS PA SOR MO_I PHRENG BA LA PHAN PA ZHES BYA BA THEG PA CHEN PO_I MDO_An Exalted Sutra of the Greater Way entitled _A Teaching to Help Angulimala, String of Fingers_ (Ārya Aṃgulimālīya Nāma Mahāyāna Sūtra).txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":856,"text":"ཤིང་སྐྲག་ལ་ཡི་ཆད་དེ་བ་སྤུ་ལངས་ནས་ཕྱོགས་གཅིག་ཏུ་འདུའོ། །གང་གི་ཚེ་བརྒྱ་ཕྲག་མང་པོ་འདུས་པར་གྱུར་པའི་བར་དུ་རྒྱས་པར་བྱ་སྟེ། དེའི་ཚེ་མེ་དེ་དག་གིས་ས་གཞི་རབ་ཏུ་འབར་བར་བྱེད་དོ། །ས་གཞི་རབ་ཏུ་འབར་བར་བྱས་ནས་ནགས་ཚལ་རབ་ཏུ་འབར་བར་བྱེད་དོ། ། ནགས་ཚལ་རབ་ཏུ་འབར་བར་བྱས་ནས། སེམས་ཅན་དེ་དག་རབ་ཏུ་འབར་བར་བྱེད་དོ། །དེ་ནས་སེམས་ཅན་དེ་དག་འབར་ཞིང་རབ་ཏུ་འབར་ལ་ཀུན་ཏུ་རབ་ཏུ་འབར་ཏེ་འབར་བ་གཅིག་ཏུ་གྱུར་ནས་ཇི་སྟེ་ཤར་ཕྱོགས་སུ་འགྲོ་ན་ཡང་མེ་འབའ་ཞིག་མཐོང་ངོ། །ཇི་སྟེ་ལྷོ་ཕྱོགས་དང་ནུབ་ཕྱོགས་དང་བྱང་དུ་རྒྱུག་ན་ཡང་མེ་འབའ་ཞིག་མཐོང་ཞིང་ཚིག་སྟེ། དེ་ལྟ་བུའི་ཚུལ་གྱིས་ལོ་མང་པོ་ནས་སེམས་ཅན་དམྱལ་བ་མྱོང་བར་འགྱུར་བའི་ལས་དེ་གཏན་ནས་མ་བྱང་མ་ཟད་ཀྱི་བར་དུ་སྔ་མ་བཞིན་ཏེ། འདི་སྐད་དུ། བ་ལང་ར་ལུག་མ་ཧེ་དང་། །རི་དགས་ཕག་དང་བྱ་གག་དང་། །དེ་བཞིན་གཞན་གྱི་སྲོག་བཅད་པས། །བསྡུས་གཞོམ་དུ་ནི་བཅོམ་པར་འགྱུར། །ཞེས་ཀྱང་བྱའོ། །མདོ་ལ། ས་གཞི་དང་ནི་ཐོ་བ་སྒྲོམ། །འཁྲུལ་འཁོར་དང་ནི་འཇོམས་དང་རི། །དེ་ནས་རི་སུལ་ནགས་ཚལ་རྣམས། །བསྡུས་གཞོམ་ན་ནི་གནོད་པ་བརྒྱད། །དེ་ལ་སོགས་པའི་གནོད་པ་དང་། ཡིད་དུ་མི་འོང་ཞིང་སྲོག་གཅོད་པར་བྱེད་པ་ལས་གྱི་གནོད་པ་གཞན་དང་གཞན་མང་པོ་དག་ཀྱང་ཡོད་དོ།། །།འཇིག་རྟེན་གཞག་པ། བམ་པོ་དགུ་པ་སྟེ་ཐ་མ། སྲོག་གཅོད་པ་ཡི་སེམས་ཅན་རྣམས། །བརླང་ཞིང་ཁྲག་ནི་འཐུང་བ་དང་། །ངན་བའི་ལས་ནི་ཀུན་སྤྱོད་པ། །དུ་འབོད་ཆུང་ངུར་འགྲོ་བར་འགྱུར། །སེམས་ཅན་དམྱལ་བ་ཆེན་པོ་ངུ་འབོད་ཅེས་བྱ་བ་ལ་ཅིའི་ཕྱིར་སེམས་ཅན་དམྱལ་བ་ཆེན་པོ་ངུ་འབོད་ཅེས་བྱ་ཞེ་ན། སྨྲས་པ། སེམས་ཅན་དམྱལ་བ་ཆེན་པོ་ངུ་འབོད་ཆུང་ངུར་སེམས་ཅན་གང་དག་སྐྱེས་པ་ནས་འཐོན་པར་གྱུར་པའི་བར་དུ་སྟེ། སེམས་ཅན་དེ་དག་གི་སྡིག་པ་མི་དགེ་བའི་ལས་དེའི་རྣམ་པར་སྨིན་པས་ལྕགས་ཀྱི་ས་གཞི་དཔག་ཚད་མང་པོའི་བར་དུ་རྒྱས་པར་བྱའོ། །དེའི་ནང་ན་ནགས་ཐིབས་པོ་ཡོད་དེ། དེ་ནས་སེམས་ཅན་དེ་དག་དེར་རྒྱུག་ཅིང་དེར་རབ་ཏུ་རྒྱུག་ལ། དེར","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4086E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":857,"text":"༄༅། །ང་ལ་རག་ལས་སོ་ཞེས་རྒྱགས་པར་མི་བྱའོ། །འདིར་བཤད་པ། བྱ་བ་ཀུན་ལ་དབང་བ་ཡིས། །གལ་ཏེ་མི་བདག་དྲེགས་འོས་ན། །དྲུག་ཆས་གླས་པ་ཉིད་ཀྱི་ཕྱིར། །དྲེགས་པར་མི་རིགས་མ་ཡིན་ནམ། །འདིར་སྨྲས་པ། གང་གི་ཕྱིར་རྒྱལ་པོ་རྗེ་བོ་དང་གཏོང་བ་པོ་ཡིན་པ་དེའི་ཕྱིར་ཡང་རྒྱལ་པོ་ལ་དྲེགས་པ་རིགས་པ་ཉིད་དེ། ནོར་དང་ཆ་རྐྱེན་རྣམས་གཏོང་བ་དང་སྡུད་པ་དག་ལ་དབང་འབྱོར་པའི་ཕྱིར་རོ། །བཤད་པར་བྱ་སྟེ། ཇི་ལྟར་གསོ་བྱ་འཐོབ་ཐོབ་ནས། །རྗེ་བོ་གཏང་བར་སེམས་དེ་བཞིན། །རྗེ་བོ་སྦྱིན་བྱ་བྱིན་བྱས་ནས། །བདག་ནི་གཏོང་བ་པོ་སྙམ་རློམ། །ཇི་ལྟར་རྒྱལ་པོའི་གསོ་བྱའི་ཚོགས་རང་གི་ཞ་འབྲིང་ལས་འབྱུང་བ་གདོན་མི་ཟ་བར་འཐོབ་པར་བྱ་བ་སྦྱིན་བྱ་ལོ་ཕོགས་སམ་ཟླ་ཕོགས་ཐོབ་ནས། བདག་ཉིད་ལ་དམའ་བའི་སེམས་དང་། རྒྱལ་པོ་ལ་མཐོ་བའི་སེམས་བསྐྱེད་དེ་རྗེ་བོ་ནི་གཏོང་བ་པོ་ཞིག་གོ་སྙམ་དུ་སེམས་པ་དེ་བཞིན་དུ། རྒྱལ་པོ་ཡང་གསོ་བྱའི་ཚོགས་ལ་གདོན་མི་ཟ་བར་སྦྱིན་པར་བྱ་བའི་གླ་རྔན་བྱིན་ནས་བདག་ནི་གཏོང་བ་པོའོ་སྙམ་དུ་རློམ་མོ། །དེ་ལ་ཇི་ལྟར་གསོ་བྱའི་ཚོགས་རྒྱལ་པོ་ལ་བརྟེན་པའི་སྐྱེས་བུའི་བྱེད་པ་ལས་སྐྱེས་པའི་ནོར་འཐོབ་བྱ་ཐོབ་ནས་ཀྱང་སེམས་འཕང་དམའ་བ་ཉིད་དུ་འགྱུར་གྱི། རྒྱལ་པོ་ལ་དྲེགས་པ་མི་བྱེད་པ་དེ་བཞིན་དུ་རྒྱལ་པོས་ཀྱང་གདོན་མི་ཟ་བར་སྦྱིན་པར་བྱ་བའི་དོན་བྱིན་ཏེ་དྲེགས་པ་བྱ་བར་མི་འོས་ཏེ། ཁོལ་པོ་གླ་འཐོབ་པར་བྱ་བ་བཞིན་ནོ། །ཇི་ལྟར་ཁོལ་པོ་གླ་གདོན་མི་ཟ་བར་སྦྱིན་པར་བྱ་དགོས་ལ་འདིར་གཏོང་བ་པོས་དྲེགས་པར་བྱ་བར་མི་འོས་ཤིང་། ཁོལ་པོས་ཀྱང་མ་ཡིན་པ་དེ་བཞིན་དུ། རྒྱལ་པོས་ཀྱང་ནོར་སྡུད་པའམ་གཏོང་བ་ན་དྲེགས་པ་བྱ་བར་མི་འོས་སོ། །འདིར་འགྱུར་ཏེ། གལ་ཏེ་གཡོག་ལ་གླ་བྱིན་ཏེ། །རྒྱལ་པོས་དྲེགས་པ་རིགས་ན་ནི། །ནོར་འདོད་ཚོང་པ་རྣམས་ལ་ཡང་། །དེ་ལྟར་རིགས་པ་མ་ཡིན་ནམ། །དེར་སྨྲས་པ། འདོད་དགུར་ཡུལ་གྱི་བདེ་བ་ཉེ་བར་ལོངས་སྤྱོད་པ་རྟག་ཏུ་ཉེ་བའི་ཕྱིར་རྒྱལ་པོ་ངར་འཛིན་པར་འགྱུར་ལ། དེའི་རྒྱུ་ཅན་གྱིས་རྒྱགས་པར་ཡང་གདོན་མི་ཟ་བར་འགྱུར་རོ། །བཤད་པར་བྱ་སྟེ། གཞན་རྣམས་ཀྱི་ནི་སྡུག་བསྔལ་གནས། །ཁྱོད་ལ་ཕྱིན་ཅི་ལོག","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3865E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":858,"text":"༄༅། །འབྱུང་། །ཀུན་བརྟགས་པ་ལ་གནས་ནས་ནི། །གཞན་གྱི་དབང་ནི་ཉེ་བར་དམིགས། །མིང་དང་མཚན་མ་འབྲེལ་བ་ལས། །ཀུན་བརྟགས་པ་ནི་སྐྱེ་བར་འགྱུར༑ ༑བརྟགས་པ་ཤིན་ཏུ་མ་གྲུབ་སྟེ། །གཞན་ལས་བྱུང་བ་མ་ཡིན་ནོ། །དེ་ཚེ་དོན་དམ་རང་བཞིན་ནི། །ཤིན་ཏུ་དག་པ་ཤེས་པར་འགྱུར། །ཀུན་བརྟགས་པ་ནི་རྣམ་བཅུ་སྟེ༑ ༑གཞན་གྱི་དབང་ནི་རྣམ་པ་དྲུག་།སོ་སོ་རང་རིག་དེ་བཞིན་ཉིད། །རིག་བྱའོ་དེ་ཕྱིར་བྱེ་བྲག་མེད། །ཆོས་ལྔ་ཡང་དག་ཉིད་ཡིན་ཏེ། །དེ་བཞིན་དུ་ཡང་རང་བཞིན་གསུམ། ། རྣལ་འབྱོར་ཅན་གྱིས་དེ་བསྒོམས་ན། །དེ་བཞིན་ཉིད་ལས་མི་འདའོ། །མཚན་མ་དག་ནི་གཞན་གྱི་དབང་། །གང་མིང་དེ་ནི་བརྟགས་པ་སྟེ། །ཀུན་བརྟགས་པ་དང་མཚན་མ་ནི། ། གཞན་གྱི་དབང་ལས་འབྱུང་བའོ། །བློ་ཡིས་རྣམ་པར་གཞིགས་ན་ནི། །གཞན་དབང་མེད་ཅིང་བརྟགས་པའང་མེད། །གྲུབ་པའི་དངོས་པོ་ཡོད་མེད་ན། །བློ་ཡིས་ཅི་ཞིག་རྣམ་པར་བརྟགས། །ཡོད་མེད་རྣམ་པར་སྤངས་པ་ཡི། །གྲུབ་པའི་དངོས་པོ་ཡོད་ན་ནི། །ཡོད་དང་མེད་ལས་གྲོལ་བ་ཡི། །དངོས་པོ་གཉིས་སུ་ཇི་ལྟར་འགྱུར། །ཀུན་བརྟགས་པ་ཡི་རང་བཞིན་ལ། །རང་བཞིན་གཉིས་ནི་རབ་གནས་ཏེ། །བརྟགས་པ་དག་ནི་སྣ་ཚོགས་སྣང་། །རྣམ་དག་འཕགས་པའི་སྤྱོད་ཡུལ་ལོ། །བརྟགས་པ་སྣ་ཚོགས་སྣང་བ་ནི། །གཞན་གྱི་དབང","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00107E__PHAGS PA LANGKAR GSHEGS PA_I THEG PA CHEN PO_I MDO_An Exalted Sutra of the Greater way entitled _A Journey to Langka_ (Ārya Laṃka Avatāra Mahāyāna Sūtra).txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":859,"text":"སོ༑ ༑དེ་རྣམས་ལ་དགེ་སློང་དག་གིས་སྨྲས་པ། ཚེ་དང་ལྡན་པ་དག། ཅི་མ་གྲངས་པ་བྱེད་དམ། དེ་རྣམས་ཀྱིས་སྨྲས་པ། འདི་ལ་མ་གྲངས་སུ་ཅི་ཞིག་ཡོད། ཁྱེད་ཀྱིས་རོལ་མོའི་སྒྲ་མེད་པར་དགེ་སློང་གར་བྱེད་པ་མཐོང་ངམ་ཞེས་པའི་སྐབས་དེ། བཅོམ་ལྡན་འདས་ལ་དགེ་སློང་རྣམས་ཀྱིས་གསོལ་པ་དང་། སངས་རྒྱས་བཅོམ་ལྡན་འདས་རྣམས་ནི། མཁྱེན་བཞིན་དུ་རྨེད་པ་ཡིན་པས། མཁྱེན་བཞིན་རྨེད་དེ། སངས་རྒྱས་བཅོམ་ལྡན་འདས་ཀྱིས་དགེ་སློང་དེ་ལ་རྨེད་པ། དགེ་སློང་། ཁྱོད་ཀྱིས་བསམ་པ་ཅི་ཞིག་གིས་དེ་ལྟ་བུ་བྱས། བཙུན་པ། གནས་མལ་བསྲུང་སླད་དུའོ། །དགེ་སློང་འདི། གནས་མལ་བསྲུང་བའི་ཕྱིར་དེ་ལྟ་བུར་བྱེད་པ་ལ་ལྟུང་བ་མེད་དོ། །དེ་ལྟ་བས་ན། རྗེས་སུ་གནང་སྟེ། གནས་མལ་བསྲུང་བའི་ཕྱིར་རིམ་གཅིག་པའི་མཆིལ་ལྷམ་བཅང་བར་བྱའོ། །རིམ་གཉིས་པ་མ་ཡིན། རིམ་གསུམ་པ་མ་ཡིན། གལ་ཏེ་རྡོལ་བར་གྱུར་ན། ལྷན་པས་བཏབ་སྟེ་བཅང་བར་བྱའོ། །བཅོམ་ལྡན་འདས་ཀྱིས་རིམ་གཅིག་པའི་མཆིལ་ལྷམ་བཅང་བར་བྱའོ། །ཞེས་གསུངས་པ་དང་། བསོད་སྙོམས་པ་གཞན་ཞིག་ལ་ཁྱིམ་བདག་ཅིག་དད་པར་གྱུར་ཏོ། །དེ་ནང་པར་སྔར་ལངས་ཏེ་མཆིལ་ལྷམ་མེད་པར་མཉན་ཡོད་དུ་བསོད་སྙོམས་ལ་ཞུགས་སོ། །དེ་མཆིལ་ལྷམ་མེད་པ་ཁྱིམ་བདག་དེས་མཐོང་ངོ། །མཐོང་ནས་སྨྲས་པ། འཕགས་པ་ལ་མཆིལ་ལྷམ་མ་མཆིས་སམ། ཚུར་སྤྱོན། ལྷམ་མཁན་གྱི་དྲུང་དུ་བཞུད། མཆིལ་ལྷམ་ཞིག་འབུལ་དུ་སྩལ་ཏོ། །དེ་ལྷམ་མཁན་གྱི་དྲུང་དུ་སོང་ནས། དེས་ལྷམ་མཁན་ལ་སྨྲས་པ། ཀྱེ་ནང་རྗེ། འཕགས་པ་འདི་ལ་མཆིལ་ལྷམ་ཞིག་ཕུལ་ཅིག་ཅེས་བསྒོས་ནས་སོང་ངོ། །དེའི","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E2__DUL BA GZHI 2_Foundation of Vowed Morality, Part 2 (Vinaya Vastu 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":860,"text":"པ་ཉིད་དུ་ཡང་དག་པར་རྗེས་སུ་མི་མཐོང་། ཆོས་ཐམས་ཅད་སྟོང་པ་ཉིད་ལ་རང་གི་མཚན་ཉིད་སྟོང་པ་ཉིད་དུ་ཡང་དག་པར་རྗེས་སུ་མི་མཐོང་། མི་དམིགས་པ་སྟོང་པ་ཉིད་ལ་རང་གི་མཚན་ཉིད་སྟོང་པ་ཉིད་དུ་ཡང་དག་པར་རྗེས་སུ་མི་མཐོང་། རང་གི་མཚན་ཉིད་སྟོང་པ་ཉིད་ལ་མི་དམིགས་པ་སྟོང་པ་ཉིད་དུ་ཡང་དག་པར་རྗེས་སུ་མི་མཐོང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ལ་མི་དམིགས་པ་སྟོང་པ་ཉིད་དུ་ཡང་དག་པར་རྗེས་སུ་མི་མཐོང་། མི་དམིགས་པ་སྟོང་པ་ཉིད་ལ་དངོས་པོ་མེད་པའི་ངོ་བོ་ཉིད་སྟོང་པ་ཉིད་དུ་ཡང་དག་པར་རྗེས་སུ་མི་མཐོང་། དངོས་པོ་མེད་པ་སྟོང་པ་ཉིད་ལ་དངོས་པོ་མེད་པའི་ངོ་བོ་ཉིད་སྟོང་པ་ཉིད་དུ་ཡང་དག་པར་རྗེས་སུ་མི་མཐོང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ལ་དངོས་པོ་མེད་པ་སྟོང་པ་ཉིད་དུ་ཡང་དག་པར་རྗེས་སུ་མི་མཐོང་། དངོས་པོ་སྟོང་པ་ཉིད་ལ་དངོས་པོ་མེད་པ་སྟོང་པ་ཉིད་དུ་ཡང་དག་པར་རྗེས་སུ་མི་མཐོང་། དངོས་པོ་མེད་པ་སྟོང་པ་ཉིད་ལ་དངོས་པོ་སྟོང་པ་ཉིད་དུ་ཡང་དག་པར་རྗེས་སུ་མི་མཐོང་། །རང་གི་ངོ་བོ་སྟོང་པ་ཉིད་ལ་དངོས་པོ་སྟོང་པ་ཉིད་དུ་ཡང་དག་པར་རྗེས་སུ་མི་མཐོང་། དངོས་པོ་སྟོང་པ་ཉིད་ལ་རང་གི་ངོ་བོ་ཉིད་སྟོང་པ་ཉིད་དུ་ཡང་དག་པར་རྗེས་སུ་མི་མཐོང་། གཞན་གྱི་ངོ་བོ་སྟོང་པ་ཉིད་ལ་རང་གི་ངོ་བོ་སྟོང་པ་ཉིད་དུ་ཡང་དག་པར་རྗེས་སུ་མི་མཐོང་། །རང་གི་ངོ་བོ་སྟོང་པ་ཉིད་ལ་གཞན་གྱི་ངོ་བོ་སྟོང་པ་ཉིད་དུ་ཡང་དག་པར་རྗེས་སུ་མི་མཐོང་སྟེ། ཤཱ་རིའི་བུ་འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་བྱང་ཆུབ་སེམས་དཔའི་སྐྱོན་མེད་པ་ཡིན་ནོ་ཞེས་བྱ་བ་ནི་འགོག་པའི་བདེན་པའི་དབང་དུ་བྱས་པའི་དྲོ་བ་ཆུང་ངུའི་དམིགས་པ་དང་རྣམ་པའི་ཁྱད་པར་རོ། །ཚེ་དང་ལྡན་པ་ཤཱ་རིའི་བུ་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པས་འདི་ལྟར་བསླབ་པར་བྱ་སྟེ། སློབ་པའི་ཚེ་ཅི་ནས་ཀྱང་གཟུགས་ཤེས་པར་བྱ་སྟེ། གཟུགས་དེས་ཀྱང་རློམ་སེམས་སུ་མི་བྱའོ། །ཚོར་བ་དང་། འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་ཤེས་པར་བྱ་སྟེ། དེ་དག་གིས་ཀྱང་རློམ་སེམས་སུ་མི་བྱའོ། །མིག་ཤེས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.1E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":861,"text":"༄༅། །རྒྱ་གར་སྐད་དུ། ཁརྶ་པཱ་ཎི་སཱ་དྷ་ནཾ། བོད་སྐད་དུ། ཁརྶ་པཱ་ཎིའི་སྒྲུབ་ཐབས། ཁརྶ་པཱ་ཎི་ལ་ཕྱག་འཚལ་ལོ། །མངོན་འདོད་འབྲས་སྟེར་འོད་གསལ་དཔལ་གྱི་དཔག་བསམ་ཤིང་། །བདེ་གཤེགས་ཚུལ་གྱི་ལམ་ཆེན་འཇུག་ནས་དེད་དཔོན་མཛད། །སྲིད་ཞིའི་ངོས་མཉམ་དངོས་པོ་ཀུན་གྱི་ངོ་བོ་ཉིད། །དེ་འདིར་ཆུ་སྐྱེས་ཕྱག་གིས་འགྲོ་རྣམས་སྡིག་པ་ཞི་མཛད་དོ། །སྔ་བར་ཁ་སོགས་དག་བྱས་ནས། །འཇམ་ཞིང་ཡངས་པའི་སྟན་ལ་འདུག་།བདག་ཉིད་དབེན་པར་ཆོ་ག་འདིས། །སྙིང་གར་ཟླ་བའི་ས་བོན་འོད། །རང་གི་སྙིང་གར་བསྒོམ་པར་བྱ། །ཟླ་བ་གང་པའི་འོད་ཟེར་འཕྲོ། །དེ་ཡི་འོད་ཟེར་རྩེ་མོས་བསྐུལ། །ཡང་དག་གདན་དྲངས་མཁའ་ལ་འཕགས། །དཔལ་མགོན་ཁརྶ་པཱ་ཎི་དང་། །བླ་མ་སངས་རྒྱས་དེ་སྲས་ཚོགས། །མཆོད་སྤྲིན་ས་བོན་ལས་བྱུང་བའི། །སྣ་ཚོགས་རྣམས་ཀྱིས་མཆོད་པར་བྱ། །དེ་ནས་མངོན་པར་ཕྱག་འཚལ་ཞིང༑ །སྡིག་པ་བཤགས་པ་ལ་སོགས་བྱ། །གང་ཞིག་ཤིན་ཏུ་ཐོག་མ་མེད་པ་ནས། འཁོར་བར་འཁོར་བའི་ཚེ་བདག་གིས་མི་དགེ་བ་བགྱིས་པ་དང་། བགྱིད་དུ་སྩལ་བ་དང་། བགྱིས་པ་ལ་རྗེས་སུ་ཡི་རང་བ་དེ་ཐམས་ཅད་བཅོམ་ལྡན་འདས་ཀྱི་མདུན་དུ་བདག་གིས་བཤགས་པར་བགྱིའོ།། རྫོགས་སངས་རྒྱས་དང་སྲས་དང་འཕགས། །གཞན་ཡང་གང་ཞིག་དགེ་མཛད་པ། །དེ་ལ་ངེས་པར་རྗེས་ཡི་རང་། །ཡང་དག་རྫོགས་པའི་བྱང་ཆུབ་བསྔོ། །སྙིང་རྗེའི་རང་བཞིན་མཆོག་གྱུར་པའི། །སངས་རྒྱས་ལ་ནི་སྐྱབས་སུ་མཆི། །ཆོས་ཀུན་རྒྱུན་མི་འཆད་པར་ནི། །གཅིག་ཏུ་དགའ་གཟུགས་ཆོས་དང་ནི། །རབ་དགའ་ལ་སོགས་ས་ལ་བཞུགས། །བྱང་ཆུབ་སེམས་དཔའི་ཚོགས་དེ་བཞིན། །མྱ་ངན་འདའ་བར་བཞེད་རྣམས་ལ། །སངས་རྒྱས་གཞན་ལ་ཕན་པའི་ཕྱིར། །ཡུན་རིང་རྣམས་སུ་བཞུགས་པར་ཡང་། །བདག་གིས་གསོལ་བ་གདབ་པར་བགྱི། །སྒྲིབ་པ་ཐམས་ཅད་རྩད་ནས་ཟད་བྱེད་པའི། །རྒྱུར་གྱུར་བྱང་ཆུབ་སེམས་ནི་བདག་གིས་བསྐྱེད། །བདེ་གཤེགས་སྲས་དང་བཅས་པའི་ལམ་ལ་ཡང་། །རྣམ་དག་བསམ་པས་ཡང་དག་བསྟེན་པར་བགྱི། །གཡོ་དང་མི་གཡོའི་འགྲོ་འདི་མ་ལུས་རྣམས། །གཅིག་དང་དུ་བྲལ་སྟོང་པ་ཉིད་ཅེས་བསམ།","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD3410E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":862,"text":"ཡིན་ཞེས་རྟོག་པར་མི་འགྱུར་ཏེ། དཀར་པོ་ལ་སོགས་པ་བཞིན་ནོ། །གལ་ཏེ་དཀར་པོ་ཉིད་བུམ་པ་ལ་སོགས་པ་གཅིག་གི་མ་ཡིན་ཡང་རྫས་གཞན་གྱི་ཡིན་པ་ཉིད་དོ། །དེས་ན་ལྐོག་ཏུ་གྱུར་པ་མ་ཡིན་པ་ཉིད་ལས་ཐ་དད་པའི་སྔོན་པོ་ལ་སོགས་པ་ནི་མེད་དོ། །གལ་ཏེ་གང་གི་ཚེ་དོན་གྱི་དཀར་པོ་ཉིད་བྲལ་བ་དེའི་ཚེ་གཞན་ལ་འགྲོ་འམ་ཅིག་དེས་ན་ལྐོག་ཏུ་མ་གྱུར་པ་ཉིད་ཀྱང་བྲལ་ནས་གཞན་དུ་འགྲོ་བ་ནི་མ་ཡིན་ནོ་ཞེ་ན། དེ་ལྟ་ན་ནི་འོ་ན། དེ་དང་ཐ་མི་དད་པའི་ཕྱིར་དོན་ཡང་དེ་མེད་པས་མེད་པར་འགྱུར་རོ། །ཐ་མི་དད་པ་ཉིད་དུ་མ་ངེས་སོ་ཞེ་ན། འོ་ན་ནི་མེ་ཡང་མེའི་རང་བཞིན་མེད་ཀྱང་མེད་པར་མི་འགྲུབ་པོ། །དེ་ལས་ཐ་དད་པའི་མེ་མེད་པའི་ཕྱིར་རོ་ཞེ་ན་མ་ཡིན་ཏེ། ཐ་མི་དད་པར་མ་གྲུབ་པའི་ཕྱིར་རོ། །དེ་ལས་ཐ་དད་པར་མ་མཐོང་བའི་ཕྱིར་རོ་ཞེས་བྱ་བ་ནི་ཐམས་ཅད་དུ་མཚུངས་སོ། །དེའི་ཕྱིར་ལྐོག་ཏུ་མ་གྱུར་པ་ལས་ཐ་དད་པ་ནི་མེད་པ་ཉིད་དོ། །རྗེས་སུ་དཔག་པ་ཡང་ལྐོག་ཏུ་མ་གྱུར་པ་ལས་ཐ་དད་པ་སྒྲུབ་པར་བྱེད་པ་མ་ཡིན་ནོ། །ཇི་ལྟར་སྒྲུབ་པར་བྱེད་པ་མ་ཡིན་ན། གང་གི་ཚེ་ལྐོག་ཏུ་གྱུར་པའི་གནས་སྐབས་ཀྱང་སྒྲུབ་པར་བྱེད་པ་དེའི་ཕྱིར། ཕྱིས་རྟོགས་པར་འགྱུར་བའི་སྔོན་པོ་ནི་ཡོད་པ་ཉིད་དོ་ཞེ་ན་མ་ཡིན་ཏེ། དེ་ལ་སྔོན་གྱི་རང་བཞིན་རྗེས་སུ་འབྲངས་ནས་རྟོགས་པའི་ཕྱིར་རོ། །དེ་ནི་ཉམས་སུ་མྱོང་བའི་རྗེས་སུ་འབྲང་བ་ཅན་གྱི་དྲན་པ་ཉིད་ཡིན་ལ། ཉམས་སུ་མྱོང་བ་དེ་ཡང་ལྐོག་ཏུ་གྱུར་པ་མ་ཡིན་པའི་རང་བཞིན་ཉིད་དོ། །ལྐོག་ཏུ་གྱུར་པའི་རང་བཞིན་ལས་སྔོན་པོ་ལ་སོགས་པ་ལོགས་ཤིག་ཏུ་ནི་དྲན་པའི་ཡུལ་དུ་འགྱུར་བ་མ་ཡིན་ནོ། །འདི་ན་ཡིན་པར་ཇི་ལྟར་རྟོགས་ཤེ་ན་མ་ཡིན་ཏེ། འདིར་ཡང་དེ་ལྟ་བུའི་རང་བཞིན་ཉིད་སྒྲོ་འདོགས་པ་ཡིན་ནོ། །གལ་ཏེ་སྔར་གྱི་ལྐོག་ཏུ་མ་གྱུར་པའི་རང་བཞིན་ཉིད་སྤངས་ན་ནི་དེ་དང་ཐ་མི་དད་པའི་ཕྱིར་སྔོན་པོའི་རང་བཞིན་ཉིད་ཀྱང་བཏང་བར་འགྱུར་རོ། ། རྣམ་པར་ཕྱེ་ནས་ནི་དྲན་པ་མ་ཡིན་ནོ། །རྗེས་སུ་དཔག་པ་དྲན་པ་ཡིན་ལ་ལྷག་པར་རྟོགས་པ་མེད་པར་འགྱུར་རོ་ཞེ་ན་མ་ཡིན་ཏེ། ལྷག་པར་རྟོགས་པའི་རྒྱུ་མེད་པའི་ཕྱིར་རོ། །ཇི་ལྟར་དེ་ལྷག་པར་རྟོགས་པ་ཡིན་ཞེ་ན། མ་ཡིན་ཏེ། མེད་པའི་ཕྱིར་རོ། །ཇི་ལྟར་ཚད་མ་ཡིན་ཞེ་ན། དང་པོ་ཉིད་དུ་ཁྱབ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4221.2E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":863,"text":"༄༅། །པོ་དང་། དཀར་པོ་དང་། སེར་པོའི་ཞལ་བཞིའོ། །དེ་བཞིན་དུ་མགོ་ཅན་ལ་སོགས་པ་རྣམས་ཟླ་བ་གཉིས་ཀྱི་བདག་ཉིད་ཅན་གྱི་དུས་ཚིགས་དྲུག་རྣམས་ཏེ། དེ་རྣམ་པར་དག་པས་ཕྲག་པ་དྲུག་སྟེ། སྔོན་པོ་དང་། དམར་པོ་དང་། དཀར་པོའི་རང་བཞིན་གཡས་དང་ཅིག་ཤོས་དག་གོ། །དེ་བཞིན་དུ་ཟླ་བ་བཞི་བཞིའི་བདག་ཉིད་གཡས་པ་དང་ཅིག་ཤོས་ཀྱི་ནག་པོ་དང་དམར་པོ་དང་དཀར་པོའི་དཔུང་པ་བཅུ་གཉིས་ཏེ་ཟླ་བ་བཅུ་གཉིས་རྣམས་ལའོ། །དེ་བཞིན་དུ་ཕྱོགས་ཀྱི་དབྱེ་བས་ཕྱག་ཉི་ཤུ་རྩ་བཞི་པའོ། །སོ་སོར་ཆེས་གྲངས་སོ་སོའི་དབྱེ་བས་གཡོན་པ་དང་གཡས་པའི་ཕྱག་གི་ཚིགས་ཀྱི་རྩ་རྣམས་སོ། །སོར་མོའི་ཚིགས་དྲུག་ཅུ་ལྷག་པའི་བརྒྱ་ཕྲག་གསུམ་ནི་ལོའི་ཚེས་ཀྱི་དབྱེ་བས་སོ་ཞེས་པའོ། །དེ་ལྟར་རིགས་དྲུག་གི་བདག་ཉིད་ཅན་གྱི་ཧེ་རུ་ཀ་དུས་ཀྱི་འཁོར་ལོ་སྟེ། དེ་ཁོ་ན་དང་པོའི་སངས་རྒྱས་ཞེས་ཀྱང་བརྗོད་པར་བྱའོ། །འདིའི་ཞལ་བརྒྱ་ཡིས་མགོ་བོའི་ཕྲེང་བ་ནི་རིག་བྱེད་ཀྱི་ཡན་ལག་བརྒྱ་ཡིན་ལ་ཚངས་པའི་མགོ་བོ་བཅད་པ་རྣམས་ཀྱི་རྡོ་རྗེ་ཐོད་པ་ཅན་ཆེན་པོ་བཅོམ་ལྡན་འདས་སོ་ཞེས་པའོ། །ཉིས་འགྱུར་གྱི་མཁའ་འགྲོ་མའི་དྲ་བ་སྡོམ་པ་ནི་རིགས་དྲུག་གི་བདག་ཉིད་ཅན་ནོ། །རྒྱུད་གཞན་དང་གཞན་དུ་ནི་རིགས་ལྔའི་བདག་ཉིད་ཅན་ནོ། །དེའི་ཕྱིར། རིགས་ནི་རྣམ་པ་དྲུག་བཤད་པ། །མདོར་བསྡུས་པས་ནི་རྣམ་པ་ལྔ། །སྐུ་གསུང་ཐུགས་ཀྱི་དབྱེ་བ་ཡིས། །ཕྱི་ནས་རྣམ་པ་གསུམ་ཉིད་འགྱུར། །ཞེས་པའོ། །དེ་ལྟར་བཤད་པའི་རིམ་པས། རིགས་དང་འབྱུང་བ་ལྔ་རྣམས་དང་། །ཕུང་པོ་ལྔ་ཡི་བདག་ཉིད་ཅན། །འདི་ཡིས་རིག་བྱེད་བགྲངས་བྱེད་པས། །རིགས་ཞེས་མངོན་པར་བརྗོད་པར་བྱ། །ཞེས་པ་རིགས་དྲུག་དང་། རིགས་ལྔ་དང་། རིགས་གསུམ་གྱི་ངེས་པའོ། །ད་ནི་དེ་བཞིན་གཤེགས་པའི་མཚན་ཉིད་བརྗོད་པར་བྱ་སྟེ། དཔལ་ལྡན་དེ་བཞིན་ཉིད་དུ་གཤེགས། །དེ་བཞིན་ཉིད་དུ་འང་བྱོན་པ་ཉིད། །ཤེས་རབ་ལྡན་པ་འདི་ཡིས་ནི། །དེ་བཞིན་གཤེགས་པ་མངོན་བརྗོད་བྱ། །ཞེས་ཏེ། འདིར་ཤེས་རབ་སྟོང་པ་ཉིད་དང་ལྡན་པ་དེ་སྟོང་པ་ཉིད་ཀྱི་གཟུགས་དང་ལྷན་ཅིག་པའོ། །དེ་བཞིན་ཉིད་དུ་སྟེ། གསང་བའི་པདྨར་རྡོ་རྗེ་ནོར་བུའི་མཐར་ཐུག་པར་མི་གནས་པའི་མྱ་ངན་ལས་འདས་པའི་ས་ལ་གཙུག་ཏོར","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1180E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":864,"text":"༄༅། །སང་གླང་པོ་ཆེ་དམ་པ་ནོར་སྐྱོང་གཏོང་གིས་ཁྱེད་ཅག་རང་རང་བསྲུང་བ་ལ་སྒྲིམས་ཤིག་ཅེས་མཆི་བས་དེ་བས་ན་བཅོམ་ལྡན་འདས་རྒྱལ་པོའི་ཁབ་ཏུ་མ་གཤེགས་ཤིག། ཞལ་ཟས་དང་བཏུང་བ་འཚལ་ཏེ། བདག་འདི་ཉིད་དུ་མཆིའོ། །བཅོམ་ལྡན་འདས་ཀྱིས་བཀའ་སྩལ་པ། ཁྱིམ་བདག་ཁྱོད་སེམས་ལས་ཆུང་ངུར་གྱིས་ལ། ཞལ་ཟས་དང་བཏུང་བ་སྟ་གོན་བྱོས་ཤིག་དང་། དེ་བཞིན་གཤེགས་པ་ནི་གླང་པོ་ཆེའི་བསྙེངས་པ་དང་བྲལ་བ་ཡིན་པས་ང་ཉན་ཐོས་ཀྱི་དགེ་འདུན་དང་ཐབས་ཅིག་རྒྱལ་པོའི་ཁབ་ཏུ་གཤེགས་སོ། །དེ་ནས་ཁྱིམ་བདག་དེ་ཡིད་དགའ་ནས་རང་གི་ཁྱིམ་དུ་སོང་སྟེ། ཞལ་ཟས་དང་བཏུང་བ་སྟ་གོན་བྱས། གདན་བཤམས་ནས་བཅོམ་ལྡན་འདས་ལ་སྡོད་ཅིང་འདུག་གོ། དེ་ནས་བཅོམ་ལྡན་འདས་སྔ་དྲོ་ན་བཟའ་ཆོས་གོས་མནབས། ལྷུང་བཟེད་བསྣམས་ཏེ། དགེ་སློང་ལྔ་བརྒྱ་དང་ཐབས་ཅིག་རྒྱལ་པོའི་ཁབ་ཏུ་ཞུགས་པ་ན། གླང་པོ་ཆེ་དམ་པ་ནོར་སྐྱོང་ཡང་རྦད་དོ། །གླང་པོ་ཆེའི་དམ་པ་ནོར་སྐྱོང་གིས། བཅོམ་ལྡན་འདས་རྒྱང་རིང་པོ་ཁོ་ན་ནས་མཐོང་ངོ། །མཐོང་ནས་ཀྱང་འགྱིང་ཞིང་སྐད་ཕྱུང་ནས་བཅོམ་ལྡན་འདས་གང་ན་བ་དེ་ལོགས་སུ་མོད་ལ་ཤུགས་ཅི་ཡོད་པས་བང་ཐག་པས་བརྒྱུགས་སོ། །དེ་ནས་ལྷས་བྱིན་མ་སྐྱེས་དགྲའི་གྲོགས་ཅན་སྟེང་གི་ཁང་བཟང་གི་གཞིར་འཛེགས་ནས། དགེ་སྦྱོང་གོའུ་ཏ་མ་གསོད་པ་ལ་ལྟ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E4INC__DUL BA GZHI 4_Foundation of Vowed Morality, Part 4 (Vinaya Vastu 4).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":865,"text":"༄༅། །འདུ་ཤེས་དང་། འདུ་བྱེད་རྣམས་དང་། རྣམ་པར་ཤེས་པ་སྟོང་ཞེས་བྱ་བའམ་མི་སྟོང་ཞེས་བྱ་བར་མི་དམིགས་སོ། །སྐྱེ་མཆེད་དང་ཁམས་དང་རྟེན་ཅིང་འབྲེལ་པར་འབྱུང་བ་སྟོང་པ་ཞེས་བྱ་བའམ་མི་སྟོང་ཞེས་བྱ་བར་མི་དམིགས་སོ། །ཕ་རོལ་ཏུ་ཕྱིན་པ་ཐམས་ཅད་དང་། སྟོང་པ་ཉིད་ཐམས་ཅད་དང་། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་སྟོང་ཞེས་བྱ་བའམ་མི་སྟོང་ཞེས་བྱ་བར་མི་དམིགས་སོ། །འཕགས་པའི་བདེན་པ་དང་། བསམ་གཏན་དང་། ཚད་མེད་པ་དང་། གཟུགས་མེད་པའི་སྙོམས་པར་འཇུག་པ་དང་། རྣམ་པར་ཐར་པ་བརྒྱད་དང་། མཐར་གྱིས་གནས་པའི་སྙོམས་པར་འཇུག་པ་དགུ་སྟོང་ཞེས་བྱ་བའམ་མི་སྟོང་ཞེས་བྱ་བར་མི་དམིགས་སོ། །སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་སྟོང་ཞེས་བྱ་བའམ་མི་སྟོང་ཞེས་བྱ་བར་མི་དམིགས་སོ། །མངོན་པར་ཤེས་པ་དང་། ཏིང་ངེ་འཛིན་དང་། གཟུངས་ཀྱི་སྒོ་རྣམས་སྟོང་ཞེས་བྱ་བའམ་མི་སྟོང་ཞེས་བྱ་བར་མི་དམིགས་སོ། །སྟོབས་བཅུ་དང་། མི་འཇིགས་པ་བཞི་དང་། སོ་སོ་ཡང་དག་པར་རིག་པ་བཞི་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་སྟོང་ཞེས་བྱ་བའམ་མི་སྟོང་ཞེས་བྱ་བར་མི་དམིགས་སོ། །བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་བར་དུ་སྟོང་ཞེས་བྱ་བའམ་མི་སྟོང་ཞེས་བྱ་བར་མི་དམིགས་སོ། །འདུས་བྱས་ཀྱི་ཁམས་སྟོང་ཞེས་བྱ་བའམ་མི་སྟོང་ཞེས་བྱ་བར་མི་དམིགས་སོ། །འདུས་མ་བྱས་ཀྱི་ཁམས་སྟོང་ཞེས་བྱ་བའམ་མི་སྟོང་ཞེས་བྱ་བར་དམིགས་ཏེ། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་སྤྱོད་ཅིང་། ཟས་སམ། སྐོམ་མམ། བཞོན་པའམ། གོས་སམ། མེ་ཏོག་གམ། ཕྲེང་བའམ། སྤོས་སམ། བྱུག་པའམ། མལ་ཆའམ། གནས་སམ། འཚོ་བའམ། ཡོ་བྱད་དམ། མིའི་ཡོ་བྱད་གང་ཅི་ཡང་རུང་སྦྱིན་པ་གང་དང་གང་གཏོང་ཡང་དེས་སྦྱིན་པ་དེ་གཏང་ཞེས་བྱ་བར་ཡང་དག་པར་རྗེས་སུ་མི་མཐོང་། གང་ཡོངས་སུ་གཏོང་བ་དང་གང་ལ་ཡོངས་སུ་གཏོང་བ་དེ་དག་གཏོང་ཞེས་བྱ་བར་རྗེས་སུ་མི་མཐོང་སྟེ། དེ་ལ་འཇུངས་པའི་སེམས་སམ་ཡོངས་སུ་འཛིན་པའི་སེམས་ཀྱི་སྐབས་མེད་དོ། །","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.3E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":866,"text":"༄༅། །ཉིད་དུ་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། བུམ་པ་དག་ལ་ཕྱེད་ནི། བཀྲུ་བར་བྱ་ཞིང་། ཕྱེད་དུ་ཆུ་བླུག་པར་བྱའོ། །བཅོམ་ལྡན་འདས་ཀྱིས་ཆུ་བླུག་པར་བྱའོ། །ཞེས་བཀའ་སྩལ་པ་དང་། དགེ་སློང་དག་གིས་སུས་ཆུ་བླུག་པ་མི་ཤེས་ནས་བཅོམ་ལྡན་འདས་ཀྱིས་བཀའ་སྩལ་པ། གནས་པ་དག་གིས་ཆུ་བླུག་པར་བྱ་སྟེ། དེ་ལྟ་བས་ན། ཆུའི་ཁང་པ་འཁོར་དང་བཅས་པ་གནང་ངོ། །སངས་རྒྱས་བཅོམ་ལྡན་འདས་སེར་སྐྱའི་གནས་ན་ཤིང་ནྱ་གོ་དྷའི་ཀུན་དགའ་ར་བ་ན་བཞུགས་སོ། །དེ་ནས་སྐྱེ་རྒུའི་བདག་མོ་ཆེན་མོ་གོའུ་ཏ་མི་འཁོར་ལྔ་བརྒྱ་དང་བཅོམ་ལྡན་འདས་ག་ལ་བ་དེར་སོང་སྟེ་ཕྱིན་ནས་བཅོམ་ལྡན་འདས་ཀྱི་ཞབས་གཉིས་ལ་མགོ་པོས་ཕྱག་འཚལ་ཏེ་ཕྱོགས་གཅིག་ཏུ་འདུག་གོ་།སྐྱེ་རྒུའི་བདག་མོ་ཆེན་མོ་གོའུ་ཏ་མི་འདུག་པ་དང་། བཅོམ་ལྡན་འདས་ཀྱིས་ཆོས་དང་མཐུན་པའི་གཏམ་གྱིས་ཞེས་བྱ་བ་ནས་བཅོམ་ལྡན་འདས་སྦྲིད་པ་བྱུང་ཞེས་བྱ་བའི་བར་སྔ་མ་བཞིན་ནོ། །དེ་ནས་སྐྱེ་རྒུའི་བདག་མོ་ཆེན་མོ་གོའུ་ཏ་མེས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བདག་གི་བཅོམ་ལྡན་འདས་ཡུན་རིང་དུ་འཚོ་ཞིང་། ཐུབ་པ་ཆེན་པོ་བསྐལ་པར་བཞུགས་པར་གྱུར་ཅིག་།སྐྱེ་རྒུའི་བདག་མོ་ཆེན་པོ་གོའུ་ཏ་མིའི་སྒྲ་ཐོས་ནས་དགེ་སློང་མ་ལྔ་བརྒྱ་པོ་དག་གིས་ཀྱང་དེ་ཁོ་ན་སྐད་དུ་བཅོམ་ལྡན་འདས་ཡུན་རིང་དུ་འཚོ་ཞིང་། ཐུབ་པ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E1INC__DUL BA PHRAN TSEGS KYI GZHI 1_Foundation of Assorted Topics of Vowed Morality, Part 1 (Vinaya Kṣudraka Vastu 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":867,"text":"དབུ་མའི་སྙིང་པོ་ལས་རྣལ་འབྱོར་སྤྱོད་པ་བའི་དེ་ཁོ་ན་ཉིད་གཏན་ལ་དབབ་པ་ལ་འཇུག་པ་སྟེ་ལེའུ་ལྔ་པའོ།། །།རང་བཞིན་གང་ཞིག་རྟོགས་པ་མེད། །ཡོན་ཏན་གསུམ་དང་སྐྱེད་བདག་ཉིད། །དེ་ལས་བཟློག་པས་སྐྱེས་བུ་ཉིད། །འདི་དག་རྟག་ཏུ་གོམས་པར་བྱ། །རྩ་བའི་རང་བཞིན་མི་འགྱུར་བ། །ཆེན་པོ་ལ་སོགས་རྣམ་པ་བདུན། །རང་བཞིན་འགྱུར་བ་བདུན་ཉིད་དོ། །འགྱུར་བ་རྣམ་པ་བཅུ་དྲུག་ཀྱང་། །རང་བཞིན་འགྱུར་བ་མིན་སྐྱེས་བུ། །ཡིད་ལས་སྙིང་སྟོབས་སྐྱེས་པ་ཅན། །སྐྱེས་བུའི་གཟུགས་བརྙན་འབྱུང་བའམ། །དེ་བཞིན་ཡོངས་སུ་གྱུར་ནས་ནི། །བློ་འཇུག་པ་ཡི་རྗེས་སུ་བྱེད། །བདག་ཀྱང་གཞན་ལ་རང་བཞིན་གཞན། །འདི་ལྟར་དེ་ཉིད་མཐོང་བ་ཡི། །བྱེད་དང་བྱ་བ་ལྡོག་པ་ཡི། །སྐྱེས་བུ་གྲོལ་བ་ཡིན་ཞེས་བརྗོད། །བདག་དང་བདག་མེད་རྟོགས་པའམ། །དོན་བྱས་པ་ན་རྗེས་གཟུང་བ། །རང་བཞིན་གྱིས་ནི་གྲོལ་ཡིན་ཕྱིར༑ །དེ་ཉིད་ཡིན་པར་གྲངས་ཅན་སྨྲ། །དེ་ལ་གཙོ་བོ་སྐྱེས་བུ་ནི། །ཇི་ལྟར་མི་རིགས་ལས་སྔར་བསྟན། །དེ་ཡང་ཡང་འདིར་བརྟག་བྱ་སྟེ། །བདག་ནི་རྟོགས་པ་མ་ཡིན་ནོ། །ཤེས་བྱ་རྟོགས་པས་རྟོགས་ཡིན་ན། །ཤེས་བྱ་མེད་པས་དེ་ཡང་མེད། །རྟོགས་པ་ཅན་ནམ་རྟོགས་མེད་པ། ། འདིར་ནི་བདག་ཏུ་གང་ཞིག་འགྱུར། །མ་བསྲེགས་སྲེག་པར་མི་རིགས་ཏེ། །བསྲེགས་པ་མེད་ཕྱིར་དེ་སྔོན་བཞིན། །དེས་ན་སྲེག་བྱེད་དཔེ་ཡིས་ནི། །རྟོགས་པའི་བདག་ཉིད་གྲུབ་མ་ཡིན། །ཤེས་བྱའི་རྣམ་པ་འཛིན་བྱེད་པས། །ཤེས་ལ་རྟོགས་པ་ཞེས་འདོད་དེ། །དངོས་པོ་བྱེད་པ་ལ་བརྟེན་ཕྱིར། །དེ་ཡང་སྐྱེས་བུ་འདི་ལ་བརྟེན། །བརྟགས་པ་བྱས་པ་ཡིན་ན་ནི། །སྐྱེས་བུ་འགྱུར་མེད་རང་གི་ཡུལ། །དེ་དང་འདི་ནི་ལུགས་འདིས་འགལ། །ཤེས་ལས་རྟོགས་པ་གཞན་མིན་པས། །ཅི་ཞིག་གཞན་དུ་བརྟག་པར་བྱ། །རྟོགས་པ་བློ་གྲོས་མ་ཡིན་ཏེ། །རྒྱུ་དང་ལྡན་ཕྱིར་བུམ་པ་བཞིན། །དེས་ན་རྟོགས་པ་ཤེས་པ་མིན། །གལ་ཏེ་བློ་ལ་དེ་སྙམ་ན། །རྟོགས་ལས་ཤེས་པ་གཞན་ཡིན་པར། །སྒྲུབ་བྱེད་ཅེ་ན་དཔེ་ཡང་མེད། །ཤེས་པའང་དེ་དངོས་མེད་ཅེ་ན། །ཁས་བླངས་པ་ཡིས་གནོད་པ་ཡིན། །མ་སྐྱེས་པ་ནི་རྟོགས་མིན་ཏེ། །མ་སྐྱེས་ཕྱིར་ན་རིགས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3855E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":868,"text":"༄༅། །མེའི་ཁམས་ལ་མ་ཡིན། རླུང་གི་ཁམས་ལ་མ་ཡིན་གྱི། འོན་ཀྱང་དགེ་བ་དང་། མི་དགེ་བའི་ལས་བྱས་པ་རྣམས་ནི། ཟིན་པའི་ཕུང་པོ་དང་། ཁམས་དང་། སྐྱེ་མཆེད་དག་ཁོ་ན་ལ་རྣམ་པར་སྨིན་པར་འགྱུར་ཏེ། བསྐལ་པ་བརྒྱ་ཕྲག་རྣམས་སུ་ཡང་། །ལས་རྣམས་ཆུད་ཟར་མི་འགྱུར་ཏེ། །ཚོགས་ཤིང་དུས་ལ་བབ་པ་ན། །ལུས་ཅན་རྣམས་ལ་འབྲས་བུར་སྨིན། དགེ་སློང་དག། སྔོན་བྱུང་བ་བསྐལ་པ་བཟང་པོ་འདི་ཉིད་ལ་སྐྱེ་རྒུའི་ཚེ་ལོ་ཉི་ཁྲི་ཐུབ་པ་ན། སྟོན་པ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་སྒྱུར་བ་བླ་ན་མེད་པ། ལྷ་དང་། མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་འོད་སྲུང་ཞེས་བྱ་བ་འཇིག་རྟེན་དུ་བྱུང་སྟེ། དེ་གྲོང་ཁྱེར་ཝཱ་ར་ཎཱ་སི་ལ་བརྟེན་ཅིང་དྲང་སྲོང་སྨྲ་བ་རི་དྭགས་ཀྱི་ནགས་ན་བཞུགས་སོ། །དེའི་ཚེ་དེའི་དུས་ན་ཝཱ་ར་ཎཱ་སི་ན། རྒྱལ་པོ་ཀྲི་ཀྲི་ཞེས་བྱ་བ་རྒྱལ་སྲིད་བྱེད་དུ་འཇུག་སྟེ། རྒྱལ་སྲིད་འབྱོར་པ་དང་། རྒྱས་པ་དང་། བདེ་བ་དང་། ལོ་ལེགས་པ། སྐྱེ་བོ་དང་། མི་མང་པོས་གང་བ་ཞེས་བྱ་བ་ནས་ཆོས་བཞིན་བྱེད་དུ་འཇུག་གོ། ཞེས་བྱ་བའི་བར་སྔ་མ་བཞིན་ནོ། །རྒྱལ་པོ་དེ་ལ་བུ་གསུམ་སྟེ། རབ་དང་འབྲིང་པོ་དང་། ཐ་ཆུང་ངོ། །གང་གི་ཚེ་ཡང་དག་པར་རྫོགས་པའི་སངས་རྒྱས་འོད་སྲུང་སངས་རྒྱས་ཀྱི་མཛད་པ་མཐའ་དག་མཛད་ནས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E1INC__DUL BA PHRAN TSEGS KYI GZHI 1_Foundation of Assorted Topics of Vowed Morality, Part 1 (Vinaya Kṣudraka Vastu 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":869,"text":"༄༅། །བདག་གི་ལྷག་པའི་བསམ་པ་གཡོ་མེད་པར་མཁྱེན་ཅེ་ན། བདེན་པ་དེ་དང་། བདེན་པའི་ཚིག་དེས། བདག་གི་ལུས་སྔོན་གྱི་བཞིན་དུ་གྱུར་ཅིག་ཅེས་བྱས་པ་དང་། སྐད་ཅིག། ཐང་ཅིག། ཡུད་ཙམ་དེ་ཉིད་ལ་སངས་རྒྱས་ཀྱི་མཐུ་དང་། ལྷག་པའི་བསམ་པ་ཡོངས་སུ་དག་པས་བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་ངུའི་ལུས་སྔོན་གྱི་བཞིན་དུ་གནས་པར་གྱུར་ཏོ། །དེ་ནས་ལྷའི་དབང་པོ་བརྒྱ་བྱིན་སྤོབས་པ་མེད་པར་གྱུར་ནས། བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་ངུ་ལ་ལན་གླན་པར་སྤོབས་པ་མ་སྐྱེས་ནས། དེ་ཉིད་དུ་མི་སྣང་བར་གྱུར་ཏོ། །དེ་ནས་ཚོང་དཔོན་གྱི་བུ་མོ་དེས་བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་ངུ་ལ་འདི་སྐད་ཅེས་སྨྲས་སོ། །རིགས་ཀྱི་བུ་ཚུར་ཤོག་།ཁོ་མོའི་ཁྱིམ་ག་ལ་བ་དེར་འདོང་ངོ། །ཁོ་མོས་ཕ་མ་ལས་ནོར་བླངས་ཏེ། དེས་ཤེས་རབ་ཀྱི་ཕ་རོལ་ཏུ་ཕྱིན་པ་དེའང་མཆོད་པར་བྱ་བ་དང༑ བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་འཕགས་དེ་ལ་འང་བཀུར་སྟི་བྱ་བ་སྦྱིན་ནོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་ངུ་དང་། ཚོང་དཔོན་གྱི་བུ་མོ་དེ་འགྲོགས་ནས། དེ་རང་གི་ཁྱིམ་ག་ལ་བ་དེར་དོང་ངོ། །དེ་ནས་ཚོང་དཔོན་གྱི་བུ་མོ་དེ་བདག་གི་ཁྱིམ་དུ་ཕྱིན་ནས། ཕ་མ་ལ་འདི་སྐད་ཅེས་སྨྲས་སོ། །ཡབ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E3INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 3_The Exalted Perfection of Wisdom in 18,000 Lines, Part 3 (Ārya Aṣṭadaśa Sāhasrikā Prajñā Pāramitā Mahāyāna Sūtra 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":870,"text":"༄༅། །བསྒྱུར་ཅིང་བཟོད་པ་དང་། འདོད་པ་དང་། བློ་གྲོས་དང་། རྟོག་པ་དང་། ལྟ་བ་བསྒྱུར་ཏེ་འདི་སྐད་ཅེས། བདག་གིས་མཐོང་སྟེ། དེ་ཡང་བརྗེད་དོ། །ཐོས་ཤིང་རིག་ལ་རྣམ་པར་ཤེས་ཏེ༑ དེ་ཡང་བརྗེད་དོ། །ཞེས་ཟེར་ན། སྨྲས་སོ་ཅོག་ལྟུང་བྱེད་དུ་འགྱུར་རོ། །དེས་མ་མཐོང་བ་དེ་ལ་ཡིད་གཉིས་མི་ཟ་བ་དང་། མ་ཐོས། མ་རིག། རྣམ་པར་མ་ཤེས་ལ། དེ་ལ་ཡིད་གཉིས་མི་ཟ་ནས་དེས་འདུ་ཤེས་བསྒྱུར་ཅིང་བཟོད་པ་དང་། འདོད་པ་དང་། བློ་གྲོས་དང་། རྟོག་པ་དང་། ལྟ་བ་བསྒྱུར་ཏེ་འདི་སྐད་ཅེས། བདག་གིས་མཐོང་སྟེ། དེ་ལ་ཡིད་གཉིས་ཟའོ། །བདག་གིས་ཐོས་ཤིང་རིག་ལ་རྣམ་པར་ཤེས་ཏེ། དེ་ལ་ཡིད་གཉིས་ཟའོ། །ཞེས་ཟེར་ན། སྨྲས་སོ་ཅོག་ལྟུང་བྱེད་དུ་འགྱུར་རོ། །དེས་མ་མཐོང་ལ་མ་མཐོང་བར་འདུ་ཤེས་ནས་དེས་འདུ་ཤེས་བསྒྱུར་ཅིང་བཟོད་པ་དང་། འདོད་པ་དང་། བློ་གྲོས་དང༑ རྟོག་པ་དང་། ལྟ་བ་བསྒྱུར་ཏེ་འདི་སྐད་ཅེས། བདག་གིས་མཐོང་གི། །མ་ཐོས། མ་རིག། རྣམ་པར་མ་ཤེས་སོ། །ཞེས་ཟེར་ན། སྨྲས་སོ་ཅོག་ལྟུང་བྱེད་དུ་འགྱུར་རོ། །དེ་མ་ཐོས་ལ་མ་ཐོས་པར་འདུ་ཤེས་ནས་དེས་འདུ་ཤེས་བསྒྱུར་ཅིང་བཟོད་པ་དང་། འདོད་པ་དང་། བློ་གྲོས་དང་། རྟོག་པ་དང་། ལྟ་བ་བསྒྱུར་ཏེ་འདི་སྐད་ཅེས། བདག་གིས་ཐོས་ཀྱི། མ་མཐོང་། མ་རིག། རྣམ་པར་མ་ཤེས་སོ། །ཞེས་ཟེར་ན། སྨྲས་སོ་ཅོག་ལྟུང་བྱེད་དུ་འགྱུར་རོ། །དེས་མ་རིག་ལ་མ་རིག་པར་འདུ་ཤེས་ནས་དེས་འདུ་ཤེས་བསྒྱུར་ཅིང་བཟོད་པ་དང་། འདོད་པ་དང་། བློ་གྲོས་དང་། རྟོག་པ་དང་། ལྟ་བ་བསྒྱུར་ཏེ་འདི་སྐད་ཅེས།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E2INC__DUL BA RNAM PAR _BYED PA 2_The Divisions of Vowed Morality, Part 2 (Vinaya Vibhaṃga 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":871,"text":"པ་རྣམས་དང་། འདུས་བྱས་དང་། འདུས་མ་བྱས་ཀྱི་ཆོས་ཐམས་ཅད་ཀྱང་དེ་བཞིན་ནོ། །འོད་སྲུང་། ཀུན་ནས་ཉོན་མོངས་པ་ཞེས་བྱ་བ་དེ་ནི་མཐའ་གཅིག་གོ། །རྣམ་པར་བྱང་བ་ཞེས་བྱ་བ་དེ་ནི་མཐའ་གཉིས་སོ། །མཐའ་དེ་གཉིས་ཁས་མི་ལེན་ཅིང་མི་བརྗོད་མི་སྨྲ་བ་གང་ཡིན་པ་འདི་ནི། འོད་སྲུང་། དབུ་མའི་ལམ་ཆོས་རྣམས་ལ་ཡང་དག་པར་སོ་སོར་རྟོག་པ་ཞེས་བྱའོ། །འོད་སྲུང་ཡོད་ཅེས་བྱ་བ་དེ་ནི་མཐའ་གཅིག་གོ། །མེད་ཅེས་བྱ་བ་འདི་ནི་མཐའ་གཉིས་སོ། །དེ་གཉིས་ཀྱི་དབུས་གང་ཡིན་པ་དེ་ནི་དཔྱད་དུ་མེད་པ། བསྟན་དུ་མེད་པ། རྟེན་མེད་པ། སྣང་བ་མེད་པ། རྣམ་པར་རིག་པ་མེད་པ། གནས་མེད་པ་སྟེ། འོད་སྲུང་། འདི་ནི་དབུ་མའི་ལམ་ཆོས་རྣམས་ལ་ཡང་དག་པར་སོ་སོར་རྟོག་པ་ཞེས་བྱའོ། །འོད་སྲུང་། འཁོར་བ་ཞེས་བྱ་བ་འདི་ནི་མཐའ་གཅིག་གོ།། མྱ་ངན་ལས་འདས་པ་ཞེས་བྱ་བ་འདི་ནི་མཐའ་གཉིས་སོ། །དེ་གཉིས་ཀྱི་དབུས་གང་ཡིན་པ་དེ་ནི་དཔྱད་དུ་མེད་པ། བསྟན་དུ་མེད་པ། རྟེན་མ་ཡིན་པ། སྣང་བ་མེད་པ། རྣམ་པར་རིག་པ་མེད་པ། གནས་མེད་པ་སྟེ། འོད་སྲུང་། འདི་ནི་དབུ་མའི་ལམ་ཆོས་རྣམས་ལ་ཡང་དག་པར་སོ་སོར་རྟོག་པ་ཞེས་བྱའོ། །འོད་སྲུང་། གང་ཡང་ངས་ཁྱེད་རྣམས་ལ་མ་རིག་པའི་རྐྱེན་གྱིས་འདུ་བྱེད་རྣམས། འདུ་བྱེད་ཀྱི་རྐྱེན་གྱིས་རྣམ་པར་ཤེས་པ། རྣམ་པར་ཤེས་པའི་རྐྱེན་གྱིས་མིང་དང་གཟུགས། མིང་དང་གཟུགས་ཀྱི་རྐྱེན་གྱིས་སྐྱེ་མཆེད་དྲུག་།སྐྱེ་མཆེད་དྲུག་གི་རྐྱེན","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.c (dkon brtsegs)\/KL00087E__PHAGS PA _OD SRUNG GI LE_U ZHES BYA BA THEG PA CHEN PO_I MDO_An Exalted Sutra of the Greater Way entitled _The Account of Kashyapa_ (Ārya Kāśyapa Parivarta Nāma Mahāyāna Sūtra).txt","subfolder":"A.i.2.c (dkon brtsegs)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":872,"text":"རྣམ་པ་བཅུ་ཡིན་ནོ། །མི་རྟག་པ་དང་སྡུག་བསྔལ་པ་དང་དེའི་རྒྱུ་དག་གིས་ཡིད་འབྱུང་བའི་ཕྱིར་དང་། ལམ་ཡང་གདོན་མི་ཟ་བར་གཟིངས་ལྟ་བུར་དོར་བར་བྱ་བ་ཡིན་པ་ཉིད་ཀྱི་ཕྱིར་དེའི་རྣམ་པ་ཅན་གྱི་ཏིང་ངེ་འཛིན་ནི་སྨོན་པ་མེད་པ་ཡིན་ཏེ། དེ་ལས་འདའ་བར་མངོན་སུམ་དུ་ཕྱོགས་པའི་ཕྱིར་རོ། །མྱ་ངན་ལས་འདས་པ་དང་འདྲ་བའི་ཕྱིར་སྟོང་པ་དང་བདག་མེད་པ་དག་གིས་ནི་ཡིད་མི་འབྱུང་ངོ། །ཏིང་ངེ་འཛིན་རྣམ་པ་གསུམ་པོ་འདི་དག་ནི་རྣམ་པ་གཉིས་ཏེ། དག་དང་དྲི་མ་མེད། འཇིག་རྟེན་པ་དང་འཇིག་རྟེན་ལས་འདས་པ་ཡིན་པའི་ཕྱིར་རོ། །དག་པ་པ་ཡང་ཡིན་ལ་ཟག་པ་མེད་པ་དག་ཀྱང་ཡིན་ཏེ། འཇིག་རྟེན་པ་རྣམས་ནི་ས་བཅུ་གཅིག་ན་ཡོད་དོ། །འཇིག་རྟེན་ལས་འདས་པ་རྣམས་ནི་གང་ན་ལམ་ཡོད་པ་ན་ཡོད་དོ། །དེ་དག་།དྲི་མེད་རྣམ་ཐར་སྒོ་གསུམ་མོ། །ཏིང་ངེ་འཛིན་གསུམ་པོ་དེ་དག་དྲི་མ་མེད་པའི་ཐར་པའི་སྒོ་ཡིན་པའི་ཕྱིར་རྣམ་བར་ཐར་པའི་སྒོ་སྟོང་པ་ཉིད་དང་། རྣམ་པར་པའི་སྒོ་སྨོན་པ་མེད་པ་དང་། རྣམ་པར་ཐར་པའི་སྒོ་མཚན་མ་མེད་པ་སྟེ། རྣམ་པར་ཐར་པའི་སྒོ་གསུམ་ཞེས་བྱའོ། །ཡང་། སྟོང་ཉིད་སྟོང་ཉིད་ཅེས་ལ་སོགས། །གཞན་ཡང་ཏིང་ངེ་འཛིན་གསུམ་མོ། །ཞེས་བྱ་བ་སྟེ། སྟོང་པ་ཉིད་སྟོང་པ་ཉིད་དང་། སྨོན་པ་མེད་པ་སྨོན་པ་མེད་པ་དང་། མཚན་མ་མེད་པ་མཚན་མ་མེད་པའོ། །སྟོང་པ་ཉིད་ལ་སོགས་པ་ལ་དམིགས་པའི་ཕྱིར་མིང་དེ་སྐད་ཅེས་བྱའོ། །དེ་དག་ལས། གཉིས་ནི་སྟོང་དང་མི་རྟག་པར། །མི་སློབ་པ་ལ་དམིགས་པ་ཡིན། །ཏིང་ངེ་འཛིན་གཞན་གཉིས་ནི་མི་སློབ་པའི་ཏིང་ངེ་འཛིན་ལ་དམིགས་པ་ཡིན་ཏེ། སྟོང་པ་ཉིད་སྟོང་པ་ཉིད་ནི་མི་སློབ་པའི་སྟོང་པ་ཉིད་ཀྱི་ཏིང་ངེ་འཛིན་ལ་སྟོང་པའི་རྣམ་པར་དམིགས་སོ། །སྨོན་པ་མེད་པ་སྨོན་པ་མེད་པ་ཡང་མི་སློབ་པའི་སྨོན་པ་མེད་པ་ལ་མི་རྟག་པའི་རྣམ་པར་དམིགས་སོ། །སྡུག་བསྔལ་བར་ཡང་མ་ཡིན་ལ་རྒྱུ་ལ་སོགས་པར་ཡང་མ་ཡིན་ཏེ། ཟག་པ་མེད་པ་ནི་དེའི་མཚན་ཉིད་མ་ཡིན་པའི་ཕྱིར་རོ། ལམ་གྱི་རྣམ་པ་རྣམས་སུ་ཡང་མ་ཡིན་ཏེ། སུན་དབྱུང་བར་བྱ་བ་ཡིན་པའི་ཕྱིར་རོ། །མཚན་མ་མེད་པ་མཚན་མེད་ནི། །ཞི་བར་མ་བརྟགས་ཟད་པ་ལ། །","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4090.2E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":873,"text":"༄༅༅། །རྒྱ་གར་སྐད་དུ། ཏཱཏྟྭ་མ་ཧཱ་ཡཱ་ན་བིདྷ་ཏི། བོད་སྐད་དིམ་དེ་ཁོ་ན་ཉིད་ཐེག་པ་ཆེན་པོ་ཉི་ཤུ་པ། རྗེ་བཙུན་སངས་རྒྱས་ལ་ཕྱག་འཚལ་ལོ། །ཤེས་རབ་སྣ་ཚོགས་རྣམ་པ་སྨིན།། རྣམ་མེད་དང་ནི་རྣམ་ཉེད་བྲལ། །འདི་ཡི་དེ་ཉིད་ཤེས་རབ་འདོད། །གང་ཕྱིར་འགྲོ་བ་ཁྱབ་པའི་བདག་།ཤེས་རབ་སྲིད་དང་མཉམ་བདག་ཉིད། །སྐུ་གསུམ་ཐེག་པའི་གསུམ་པ་འདིས། །དེ་ཉིད་འཁོར་ལོ་བདེ་བའི་ཐབས། །དེ་ནི་རྣལ་འབྱོར་བདག་དང་གཞན། །འཇམ་དཔལ་རྡོ་རྗེ་སྒྱུ་མ་ཆེ། །རྡོ་རྗེ་མཁའ་འགྲོ་དེ་བཞིན་གཞན། །སྣང་བའི་བྱེ་བྲག་ཤེས་རབ་ཉིད། །དེ་ཉིད་རྒྱལ་བའི་བདག་ཉིད་གྲོལ། །བསམ་གྱིས་མི་ཁྱབ་སེམས་པ་ཉིད། །གཉིས་དང་གཉིས་མེད་དེ་བཞིན་ནོ། །རྣམ་པ་ཀུན་གྱི་མཆོག་ལྡན་པ། །དངོས་དང","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD2250E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":874,"text":"༄༅། །པ་ཉིད་ཕྱིར་སྤངས་པར་འགྱུར་རོ། །མི་དམིགས་པ་སྟོང་པ་ཉིད་ཕྱིར་སྤངས་པར་འགྱུར་རོ། །དངོས་པོ་མེད་པ་སྟོང་པ་ཉིད་ཕྱིར་སྤངས་པར་འགྱུར་རོ། །ངོ་བོ་ཉིད་སྟོང་པ་ཉིད་ཕྱིར་སྤངས་པར་འགྱུར་རོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་ཕྱིར་སྤངས་པར་འགྱུར་རོ། །དྲན་པ་ཉེ་བར་གཞག་པ་བཞི་ཕྱིར་སྤངས་བར་འགྱུར་རོ། །ཡང་དག་པར་སྤོང་བ་བཞི་ཕྱིར་སྤངས་པར་འགྱུར་རོ། །རྫུ་འཕྲུལ་གྱི་རྐང་པ་བཞི་ཕྱིར་སྤངས་པར་འགྱུར་རོ། །དབང་པོ་ལྔ་ཕྱིར་སྤངས་པར་འགྱུར་རོ། །སྟོབས་ལྔ་ཕྱིར་སྤངས་པར་འགྱུར་རོ། །བྱང་ཆུབ་ཀྱི་ཡན་ལག་བདུན་ཕྱིར་སྤངས་པར་འགྱུར་རོ། །འཕགས་པའི་ལམ་ཡན་ལག་བརྒྱད་པ་ཕྱིར་སྤངས་པར་འགྱུར་རོ། །འཕགས་པའི་བདེན་པ་བཞི་ཕྱིར་སྤངས་པར་འགྱུར་རོ། །བསམ་གཏན་བཞི་ཕྱིར་སྤངས་པར་འགྱུར་རོ། །ཚད་མེད་པ་བཞི་ཕྱིར་སྤངས་པར་འགྱུར་རོ། །གཟུགས་མེད་པའི་སྙོམས་པར་འཇུག་པ་བཞི་ཕྱིར་སྤངས་པར་འགྱུར་རོ། །རྣམ་པར་ཐར་པ་བརྒྱད་ཕྱིར་སྤངས་པར་འགྱུར་རོ། །མཐར་གྱིས་པའི་སྙོམས་པར་འཇུག་པ་དགུ་ཕྱིར་སྤངས་པར་འགྱུར་རོ། །རྣམ་པར་ཐར་པའི་སྒོ་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་ཕྱིར་སྤངས་པར་འགྱུར་རོ། །མངོན་པར་ཤེས་པ་ལྔ་ཕྱིར་སྤངས་པར་འགྱུར་རོ། །ཏིང་ངེ་འཛིན","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E6INC_SHES RAB KYI PHA ROL TU PHYIN PA STONG PHRAG BRGYA PA 6_The Perfection of Wisdom in 100,000 Lines, Part 6 (Ṣatasāhasrikā Prajña Pāramitā 6).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":875,"text":"པ་དེས་སྲིན་བུའི་ནད་དག་ཏུ་སྐྱེ་བར་འགྱུར་བར་མི་རུང་ངོ། །ཡང་ན་གདོན་མི་ཟ་བར་དེའི་རྐྱེན་མང་པོ་ཁོ་ནའི་དུས་སུ་དེར་འགྱུར་བའི་ལས་རྣམས་རྣམ་པར་སྨིན་པ་མངོན་པར་འགྲུབ་པར་བྱ་བ་ལ་འཇུག་པ་རྙེད་ཀྱི་གཞན་དུ་ནི་མ་ཡིན་ཏེ། འདི་ལྟར་འཁོར་ལོས་སྒྱུར་པའི་ལས་ཡོད་དུ་ཟིན་ཀྱང་སྐྱེ་དགུའི་ཚེ་ལོ་བརྒྱད་ཁྲི་འམ། ཚེ་ལོ་ཆེས་མང་བ་ན་འཁོར་ལོས་སྒྱུར་བ་འབྱུང་གི་གཞན་དུ་མ་ཡིན་པ་ལྟ་བུའོ། །དེ་ཉིད་ཀྱི་ཕྱིར་བཅོམ་ལྡན་འདས་ཀྱིས་སེམས་ཅན་རྣམས་ཀྱི་ལས་ཀྱི་རྣམ་པར་སྨིན་པ་ནི་བསམ་གྱིས་མི་ཁྱབ་བོ་ཞེས་གསུངས་སོ། །བཙུན་པ་དབྱིག་བཤེས་ན་རེ་ཞག་བདུན་དུ་གནས་སོ། །གལ་ཏེ་ད་སྲིད་ཀྱི་ཚོགས་པ་མ་རྙེད་ན་ཤི་འཕོས་ཤིང་ཤི་འཕོས་ནས་ཡང་དེ་ཉིད་དུ་སྐྱེ་བར་འགྱུར་རོ་ཞེས་ཟེར་རོ། །གཞན་དག་ན་རེ་ཞག་བདུན་ཕྲག་བདུན་དུའོ་ཞེས་ཟེར་རོ། །བྱེ་བྲག་ཏུ་སྨྲ་བ་རྣམས་ན་རེ་དེ་ནི་སྲིད་པ་ཚོལ་བ་ཡིན་པའི་ཕྱིར་མྱུར་བ་ཁོ་ནས་སོང་སྟེ་ཉིད་མཚམས་སྦྱོར་བས་ན་དུས་ཐུང་ངུར་གནས་སོ། །གང་གི་ཚེ་རྐྱེན་ཚོགས་པ་ཡང་མ་ཡིན་ལ་འདི་ངེས་པར་ཡུལ་དེར་སྐྱེ་བར་འགྱུར་པ་ཡང་ཡིན་ནོ་དེའི་ཚེ་ལས་རྣམས་ཁོ་ནས་རྐྱེན་དག་ཚོགས་པ་འདྲེན་པར་བྱེད་དོ། །འོན་ཏེ་མ་དེས་ན་ནི་དེ་ལས་གཞན་པའི་ཡུལ་དུ་སྐྱེ་བ་དེར་སྐྱེ་བར་འགྱུར་རོ་ཞེས་ཟེར་རོ། །གཞན་དག་ན་རེ་དེ་འདྲ་བར་སྐྱེ་བར་འགྱུར་ཏེ། འདི་ལྟ་སྟེ་བ་ལང་དག་ནི་དབྱར་རྣམས་སུ་འཁྲིག་པ་མང་ལ། ཁྱི་རྣམས་ནི་སྟོན་ཀར་རོ། །དོམ་རྣམས་ནི་དགུན་ཀར་རོ། །རྟ་རྣམས་ནི་སོས་ཀར་རོ། །བ་མེན་དང་། ཅེ་སྤྱང་དང་། བོང་བུ་དང་། དྲེད་མོ་རྣམས་ལ་ནི་དུས་མེད་པས་དུས་གཞན་པ་བ་ལང་རྣམས་ཀྱི་ནང་དུ་སྐྱེ་བར་འགྱུར་བ་གང་ཡིན་པ་དེ་ནི་བ་མེན་རྣམས་ཀྱི་ནང་དུ་སྐྱེའོ། །ཁྱི་རྣམས་ཀྱི་ནང་དུ་གང་ཡིན་པ་དེ་ནི་ཅེ་སྤྱང་རྣམས་ཀྱི་ནང་དུའོ། །རྟ་རྣམས་ཀྱི་ནང་དུ་གང་ཡིན་པ་དེ་ནི་བོང་བུ་རྣམས་ཀྱི་ནང་དུའོ། །དོམ་རྣམས་ཀྱི་ནང་དུ་གང་ཡིན་པ་དེ་ནི་དྲེད་མོ་རྣམས་ཀྱི་ནང་དུ་སྐྱེ་བར་འགྱུར་རོ་ཞེས་ཟེར་རོ། །འཕེན་པ་གཅིག་པའི་ཕྱིར་རིས་གཞན་གྱི་སྲིད་པ་བར་མས་རིས་མཐུན་པ་གཞན་དུ་སྐྱེ་བར་མི་ནུས་པས་དེ་ནི་བརྗོད་པར་བྱ་བ་མ་ཡིན་ནོ། །ཡང་འགྲོ་བའི་ཡུལ་དུ་ཕྱིན་པར་བྱ་བའི་ཕྱིར་འབྱུང་བའི་སྲིད་པ་བར་མ་དེ་ནི། བློ་ནི་ཕྱིན་ཅི་ལོག","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4090.1E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":876,"text":"༄༅། །བཤམས་པར་གྱུར་ཏོ། །རྫིང་བུ་དེ་དག་ཀུན་ཀྱང་རྒྱར་རྒྱང་གྲགས་ཕྱེད་ཕྱེད་ཡོད་པ་ཤ་སྟག་གོ་།རྫིང་བུ་དེ་དག་རེ་རེ་ཞིང་ཡང་རིན་པོ་ཆེ་སྣ་བཞི་ནི། འདི་ལྟ་སྟེ། གསེར་དང་། དངུལ་དང་། བཻ་ཌཱུརྱ་དང་། ཤེལ་གྱི་ཐེམ་སྐས་བཀྲ་བ། བལྟ་ན་སྡུག་པ་བརྒྱད་བརྒྱད་དང་ལྡན་པར་གྱུར་ཏོ། །ཐེམ་སྐས་དེ་དག་གི་སྟེང་དུ་ཡང་རིན་པོ་ཆེ་སྣ་བདུན་གྱི་རྟ་བབས་བཀྲ་བ། བལྟ་ན་སྡུག་པ་ཤ་སྟག་བཙུགས་པར་གྱུར་ཏོ། །ཐེམ་སྐས་དེ་དག་རེ་རེའི་ཁར་ཡང་འཛམ་བུ་ཆུ་བོའི་གསེར་གྱི་ཆུ་ཤིང་ལྗོན་པ་བཀྲ་བ༑ བལྟ་ན་སྡུག་པ་ཤ་སྟག་བཙུགས་པར་གྱུར་ཏོ། །རྫིང་བུ་དེ་དག་ཀྱང་ཆུ་ཡན་ལག་བརྒྱད་དང་ལྡན་པས་བྱ་རོག་གི་བཏུང་དུ་རུང་བ་ཙམ་དུ་ཁ་ད་ཆད་དུ་ཡོངས་སུ་གང་བར་གྱུར་ཏོ། །རྫིང་བུ་དེ་དག་ཏུ་མེ་ཏོག་ཆུ་ལས་སྐྱེས་པ་འདི་ལྟ་བུ་དག་བསྐྱེད་པར་གྱུར་ཏེ། འདི་ལྟར་མེ་ཏོག་ཨུཏྤ་ལ་དང་། པདམ་དང་། ཀུ་མུ་ཏ་དང་། པདམ་དཀར་པོ་དང་། དྲི་ཞིམ་ལྡན་རྣམས་སོ། །ཁོར་ཡུག་ཏུ་ཡང་ཐང་ལས་སྐྱེས་པའི་མེ་ཏོག་འདི་ལྟ་བུ་དག་བསྐྱེད་པར་གྱུར་ཏེ། འདི་ལྟར་ཨ་ཏི་མུཀྟ་ཀ་དང་། ཙམ་པ་ཀ་དང་། བར་ཤ་ཀ་དང་། སྣ་མའི་མེ་ཏོག་དང་། མ་ཡུ་ཀ་དང་། དྷ་ནུ་སྐ་རི་དང་། ད་མ་ཡིན་པའི་མེ་ཏོག་ཐང་ལས་སྐྱེས་པ་མང་པོ་དག་ཀྱང་བསྐྱེད་པར་གྱུར་ཏོ། །རྒྱལ་པོའི་ཕོ་བྲང་འཁོར","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.c (dkon brtsegs)\/KL00060E__PHAGS PA YAB DANG SRAS MJAL BA ZHES BYA BA THEG PA CHEN PO_I MDO_An Exalted Sutra of the Greater Way entitled _The Meeting of the Father and the Son_ (Ārya Pitā Putra Samāgamana Nāma Mahāyāna Sūtra).txt","subfolder":"A.i.2.c (dkon brtsegs)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":877,"text":"༄༅། །སོ་སོ་མ་ཡིན་ཐ་མི་དད་དོ། །སྐྱེས་བུ་རྣམ་པར་དག་པ་གང་ཡིན་པ་དེ་ནི། ངོ་བོ་ཉིད་སྟོང་པ་ཉིད་རྣམ་པར་དག་པ། ངོ་བོ་ཉིད་སྟོང་པ་ཉིད་རྣམ་པར་དག་པ་གང་ཡིན་པ་དེ་ནི། སྐྱེས་བུ་རྣམ་པར་དག་པ་སྟེ། དེ་ལྟར་ན། སྐྱེས་བུ་རྣམ་པར་དག་པ་དང་། ངོ་བོ་ཉིད་སྟོང་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །གང་ཟག་རྣམ་པར་དག་པ་གང་ཡིན་པ་དེ་ནི། ངོ་བོ་ཉིད་སྟོང་པ་ཉིད་རྣམ་པར་དག་པ། ངོ་བོ་ཉིད་སྟོང་པ་ཉིད་རྣམ་པར་དག་པ་གང་ཡིན་པ་དེ་ནི། གང་ཟག་རྣམ་པར་དག་པ་སྟེ། དེ་ལྟར་ན། གང་ཟག་རྣམ་པར་དག་པ་དང་། ངོ་བོ་ཉིད་སྟོང་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །ཤེད་ཅན་རྣམ་པར་དག་པ་གང་ཡིན་པ་དེ་ནི། ངོ་བོ་ཉིད་སྟོང་པ་ཉིད་རྣམ་པར་དག་པ། ངོ་བོ་ཉིད་སྟོང་པ་ཉིད་རྣམ་པར་དག་པ་གང་ཡིན་པ་དེ་ནི། ཤེད་ཅན་རྣམ་པར་དག་པ་སྟེ། དེ་ལྟར་ན། ཤེད་ཅན་རྣམ་པར་དག་པ་དང་། ངོ་བོ་ཉིད་སྟོང་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །ཤེད་བདག་རྣམ་པར་དག་པ་གང་ཡིན་པ་དེ་ནི། ངོ་བོ་ཉིད་སྟོང་པ་ཉིད་རྣམ་པར་དག་པ། ངོ་བོ་ཉིད་སྟོང་པ་ཉིད་རྣམ་པར་དག་པ་གང་ཡིན","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E7INC_SHES RAB KYI PHA ROL TU PHYIN PA STONG PHRAG BRGYA PA 7_The Perfection of Wisdom in 100,000 Lines, Part 7 (Ṣatasāhasrikā Prajña Pāramitā 7).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":878,"text":"རབ་ཏུ་བྱུང་བ། གལ་ཏེ་རབ་ཏུ་མ་བྱུང་ན་སྟོབས་ཀྱིས་འཁོར་ལོས་སྒྱུར་བའི་རྒྱལ་པོར་འགྱུར་བ། བཅོམ་ལྡན་འདས་ཀྱིས་དབང་པོ་དག་གི་སྒོ་བསྡམས་པ་རྣམས་ཀྱི་མཆོག་ཏུ་བསྟན་པ་གང་ཡིན་པ་དེའི་ཡིན་གྱིས་འདིར་ཡང་ཞབས་ལ་ཕྱག་དག་འཚོལ་ཅིག་།འདི་ནི་ཚེ་དང་ལྡན་པ་སྒྲ་གཅན་ཟིན་གྱི་གཙུག་ལག་ཁང་སྟེ། བཅོམ་ལྡན་འདས་ཀྱིས་སྲས་ལས་རབ་ཏུ་བྱུང་བ། གལ་ཏེ་རབ་ཏུ་མ་བྱུང་ན་མཐུ་དང་ལྡན་པའི་རྒྱལ་པོར་འགྱུར་བ་གང་ཡིན་པ། གང་རབ་ཏུ་བྱུང་ན་རྒྱལ་པོ་མང་པོས་བཀུར་གྱི་རྒྱུད་གཅིག་ནས་གཅིག་ཏུ་བརྒྱུད་པ་ཡང་དག་པར་རྒྱུན་ཆད་པ་བཅོམ་ལྡན་འདས་ཀྱིས་བསླབ་པ་འདོད་པ་རྣམས་དང་། བསླབ་པ་ལ་གུས་པ་རྣམས་དང་། བསླབ་པ་ལ་ཡོ་བྱད་བསྙུངས་པ་ཐོབ་པ་རྣམས་ཀྱི་མཆོག་ཏུ་བསྟན་པ་གང་ཡིན་པ་དེའི་ཡིན་གྱིས། འདིར་ཡང་ཞབས་ལ་ཕྱག་དག་འཚོལ་ཅིག། འདི་ནི་ཚེ་དང་ལྡན་པ་དགའ་བོའི་གཙུག་ལག་ཁང་ངོ། །འདི་ནི་ཉེ་དགའིའོ། །འདི་ནི་འདུན་པའི་འོ། །འདི་ནི་འགྲོ་མགྱོགས་ཀྱིའོ། །འདི་ནི་ནབ་སོའི་འོ། །འདི་ནི་ཁོ་བོའི་གཙུག་ལག་ཁང་ངོ། །ཅི་འདི་ཡང་ལྟ་བར་བྱེད་དམ། འཕགས་པ་ཅི་བདག་ཅག་གིས་གཙུག་ལག་ཁང་ཐམས་ཅད་བལྟས་ནས། གདོད་འཕགས་པ་འཆར་ཀའི་གཙུག་ལག་ཁང་བལྟ་བར་མི་བགྱིའམ། བདག་ཅག་གིས་འཕགས་པ་འཆར་ཀའི་གཙུག་ལག་ཁང་འདི་ད་ཤིན་ཏུ་བལྟ་བར་བགྱིའོ། །སྲིང་མོ་དག་དེ་བཞིན་གྱིས། ཚེ་དང་ལྡན་པ་འཆར་ཀ་དེ་འདོད་ཆགས་སྤྱོད་པ་ཡིན་པས་དེའི་གཙུག་ལག་ཁང་ན་ས་གཞི","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E1__DUL BA RNAM PAR _BYED PA 1_The Divisions of Vowed Morality, Part 1 (Vinaya Vibhaṃga 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":879,"text":"ཞེས་བྱ་བ་དང་། མདངས་རིགས་ཞེས་བྱ་བ་འདི་ཐམས་ཅད་གཅིག་པ་ཉིད་དེ། ཐམས་ཅད་ཐ་དད་པ་མ་ཡིན་ནོ། །དེ་བས་ན་བདག་གི་བུ་གཞོན་ནུ་སྟག་རྣལ་འབུ་མོ་གཟུགས་བཟང་མོ་ཆུང་མའི་དོན་དུ་བྱིན་ཅིག་།གང་རིན་ཇི་སྙེད་ཕབ་པ་དེ་འདོད་པ་བཞིན་དུ་གཞལ་བར་བྱའོ། །གདོལ་པའི་རྒྱལ་པོ་ཏྲེ་ཤང་ཀུ་ལས་ཚིག་དེ་ལྟ་བུ་དེ་ཐོས་པ་དང་། བྲམ་ཟེ་པདམའི་སྙིང་པོས་འདི་སྐད་ཅེས་སྨྲས་སོ། །ཁྱོད་ནི་གཅིག་ཏུ་གྱུར་པའི་གཙོ་བོ་མཉམ་པ་མེད་པ་ལྷ་དང་བཅས་པའི་འཇིག་རྟེན་ན་མཉམ་པ་མེད་པའི་བྲམ་ཟེ་ཆེན་པོར་གྱུར་ཏེ༑ ཁྱོད་ཀྱི་བུ་ལ་ངའི་བུ་མོ་གཟུགས་བཟང་མོ་སྦྱིན་པར་བྱ་སྟེ། གཞོན་ནུ་སྟག་རྣ་དང་། གཟུགས་བཟང་མོ་གཉིས་ཚུལ་ཁྲིམས་དང་། གཟུགས་དང་། ཡོན་ཏན་དང་ལྡན་ཞིང་། བཟང་ཞིང་མཛེས་པ་ཡིན་ཏེ། འདི་ནི་བདག་ཀྱང་འདོད་པ་ཡིན་ནོ། །དེ་ནས་བྲམ་ཟེ་ཁྱེའུ་ལྔ་བརྒྱ་པོ་དེ་དག་གིས་སྒྲ་ཆེན་པོས། ཀྱེ༑ རིག་པ་དང་ལྡན་པའི་བྲམ་ཟེ་རྣམས་གདོལ་པ་དང་གཉེན་མ་མཛད་ཅིག་།མཁན་པོ་རིག་པ་དང་ལྡན་པའི་བྲམ་ཟེ་རིག་པ་གསུམ་པ་རྣམས་གདོལ་པ་དང་ལྷན་ཅིག་ཏུ་གཉེན་མཛད་དམ། དེ་ནས་བྲམ་ཟེ་པདམའི་སྙིང་པོས་གླེང་གཞི་བཤད་ཅིང་ལན་གྱི་ཚིགས་སུ་བཅད་པ་རྣམས་སྨྲས་པ། ཏྲེ་ཤང་ཀུ་དེས་གང་སྨྲས་པ། །དེ་བཞིན་དེ་ཉིད་དེ་ལྟ་བུར། །དེ་ཉིད་ཡིན་ཏེ་རྫུན་པ་མིན།།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00358_STAG RNA_I RTOGS PA BRJOD PA (Śārdūla Karṇa Avadāna).txt$$.txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":880,"text":"དེ་ཆོས་གསུམ་པོ་དེ་དག་ཐམས་ཅད་ལ་མི་དམིགས་པས། སེམས་ཅན་རྣམས་རྒྱུན་དུ་ཞུགས་པའི་འབྲས་བུ་ལ་སྦྱོར་རོ། །ལན་གཅིག་ཕྱིར་འོང་བའི་འབྲས་བུ་ལ་སྦྱོར་རོ། །ཕྱིར་མི་འོང་བའི་འབྲས་བུ་ལ་སྦྱོར་རོ། །དགྲ་བཅོམ་པ་ཉིད་ལ་སྦྱོར་རོ། །རང་བྱང་ཆུབ་ལ་སྦྱོར་རོ། །བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་སྦྱོར་རོ། །རབ་འབྱོར། དེ་ལྟར་ན། བྱང་ཆུབ་སེམས་དཔའ་སེམས་དཔའ་ཆེན་པོ་བཟོད་པའི་ཕ་རོལ་ཏུ་ཕྱིན་པ་ལ་སྤྱོད་ཅིང་སྦྱིན་པའི་ཕ་རོལ་ཏུ་ཕྱིན་པས་སེམས་ཅན་རྣམས་ཡོངས་སུ་སྨིན་པར་བྱེད་དེ། དེ་བདག་ཉིད་ཀྱང་སྦྱིན་པ་ཡོངས་སུ་གཏོང་ངོ། །གཞན་ཡང་སྦྱིན་པ་ལ་ཡང་དག་པར་སྐུལ་ལོ༑ ༑སྦྱིན་པའི་ལེགས་པ་བརྗོད་དོ། །སེམས་ཅན་གཞན་གང་སྦྱིན་པ་ཡོངས་སུ་གཏོང་བ་དེ་དག་གིའང་ལེགས་པ་བརྗོད་ཅིང་མཐུན་པས་དགའ་བར་སྤྱོད་དོ། །དེ་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་དེའང་དེ་ལྟ་བུའི་སྦྱིན་པ་ཆེན་པོ་བྱིན་པས། རྒྱལ་རིགས་ཆེ་ཞིང་མཐོ་བ་དག་དང་སྐལ་བ་མཉམ་པར་སྐྱེའོ། །བྲམ་ཟེའི་རིགས་ཆེ་ཞིང་མཐོ་བ་དག་དང་སྐལ་བ་མཉམ་པ་སྐྱེའོ། ། ཁྱིམ་བདག་གི་རིགས་ཆེ་ཞིང་མཐོ་བ་དག་དང་སྐལ་བ་མཉམ་པ་སྐྱེའོ། །ཁམས་ཀྱི་རྒྱལ་པོར་འགྱུར་རོ། །འཁོར་ལོས་སྒྱུར་བའི་རྒྱལ་སྲིད་འཐོབ་བོ། །དེ་དེ་དག་ནའང་སེམས་ཅན་རྣམས་བསྡུ་བའི་དངོས་པོ་བཞིས་ཡོངས་སུ་སྡུད་དེ། བཞི་གང་ཞེ་ན། སྦྱིན་པ་དང་། ཚིག་སྙན་པ་དང་། དོན་བྱ་བ་དང་། དོན་མཐུན་པས་ཡོངས་སུ་སྡུད་དོ། །དེ་དེ་ལྟར་སེམས་ཅན་སྦྱིན་པས་ཡོངས་སུ་བསྡུས་པ་དེ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E12INC_SHES RAB KYI PHA ROL TU PHYIN PA STONG PHRAG BRGYA PA 12_The Perfection of Wisdom in 100,000 Lines, Part 12 (Ṣatasāhasrikā Prajña Pāramitā 12).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":881,"text":"༄༅། །རྒྱས་སྟོང་ཕྲག་མང་པོ་དང་། སངས་རྒྱས་བརྒྱ་སྟོང་ཕྲག་མང་པོ་དག་མཐོང་ནས་དེ་དག་གི་དྲུང་དུ་ཚངས་པར་སྤྱོད་པ་སྤྱད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་མ་དད་མ་མོས་པར་འགྱུར་བའི་རྣམ་གྲངས་ཀྱང་ཡོད་དོ། །དེ་ཅིའི་ཕྱིར་ཞེ་ན། སྔོན་ཡང་སངས་རྒྱས་བཅོམ་ལྡན་འདས་དེ་དག་གི་ཐད་ནས་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་འཆད་པ་དང་། སྟོན་པ་དང་། ཉེ་བར་སྟོན་པ་ལ་མ་གུས་སོ། །མ་གུས་པས་ལེགས་པར་མི་ཉན་ཏོ། །ལེགས་པར་མི་ཉན་བས་བསྙེན་བཀུར་མི་བྱེད་དོ། །བསྙེན་བཀུར་མི་བྱེད་པས་ཡོངས་སུ་མི་འདྲིའོ། །ཡོངས་སུ་མ་དྲིས་པས་མངོན་པར་མི་དད་དོ། །མངོན་པར་མ་དད་པས་འཁོར་དེ་ནས་འབྱོལ་ཏེ། དེ་དག་གཞི་དེ་ལས་ཆོས་ཀྱིས་ཕོངས་པར་འགྱུར་བ་དང་མཐུན་པའི་ལས་བྱས་ཤིང་བསགས་ལ། ཀུན་ནས་བསགས་ཤིང་ཉེ་བར་བསགས་པས་ད་ལྟར་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་འཆད་པ་དང་། སྟོན་པ་དང་། ཉེ་བར་སྟོན་པ་ན། མ་གུས་པས་འབྱོལ་ཞིང་མ་དད་ལ་མོས་པར་མི་བྱེད་པས་ལུས་དང་། སེམས་ཀྱི་ཚོགས་པ་སྒྲུབ་པར་མི་བྱེད་དོ། །ཚོགས་པ་སྒྲུབ་པར་མི་བྱེད་པས་ནི༑ ཤེས་རབ་ཀྱི་ཕ་རོལ་ཏུ་ཕྱིན་པ་འདི་མི་ཤེས། མི་མཐོང་། ཁོང་དུ་མི་ཆུད། རིག་པར་མི་བྱེད་དེ། དེ་དག་དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་མ་དད་པར་འགྱུར་རོ། །","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00012E1INC__PHAGS PA SHES RAB KYI PHA ROL TU PHYIN PA BRGYAD STONG PA_The Exalted Perfection of Wisdom in 8,000 Lines (Ārya Aṣṭa Sāhasrikā Prajñā Pāramitā).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":882,"text":"བགྱིད་པའམ། རྒྱ་ཆུང་ངུར་བགྱིད་པའམ། ལན་གཅིག་ཕྱིར་འོང་བའི་འབྲས་བུ་རྒྱ་ཆེན་པོར་བགྱིད་པའམ། རྒྱ་ཆུང་ངུར་བགྱིད་པའམ། ཕྱིར་མི་འོང་བའི་འབྲས་བུ་རྒྱ་ཆེན་པོར་བགྱིད་པའམ། རྒྱ་ཆུང་ངུར་བགྱིད་པའམ། དགྲ་བཅོམ་པ་ཉིད་རྒྱ་ཆེན་པོར་བགྱིད་པའམ། རྒྱ་ཆུང་ངུར་བགྱིད་པའམ། རང་བྱང་ཆུབ་རྒྱ་ཆེན་པོར་བགྱིད་པའམ། རྒྱ་ཆུང་ངུར་བགྱིད་པའམ། ལམ་གྱི་རྣམ་པ་ཤེས་པ་ཉིད་རྒྱ་ཆེན་པོར་བགྱིད་པའམ། རྒྱ་ཆུང་ངུར་བགྱིད་པ་དེ་ནི། དེའི་དམིགས་པ་ཆེན་པོར་འགྱུར་རོ། །བཅོམ་ལྡན་འདས། དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་བྱང་ཆུབ་དང་སངས་རྒྱས་དང་སངས་རྒྱས་ཀྱི་ཆོས་རྣམས་རྒྱ་ཆེན་པོར་བགྱིད་པའམ། རྒྱ་ཆུང་ངུར་བགྱིད་བ་དེ་ནི། དེའི་དམིགས་པ་ཆེན་པོར་འགྱུར་རོ། །བཅོམ་ལྡན་འདས། དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་གཟུགས་མཐུ་དང་ལྡན་པར་བགྱིད་པའམ། མཐུ་མ་མཆིས་པར་བགྱིད་པའམ། ཚོར་བ་མཐུ་དང་ལྡན་པར་བགྱིད་པའམ། མཐུ་མ་མཆིས་པར་བགྱིད་པའམ༑ འདུ་ཤེས་མཐུ་དང་ལྡན་པར་བགྱིད་པའམ། མཐུ་མ་མཆིས་པར་བགྱིད་པའམ། འདུ་བྱེད་མཐུ་དང་ལྡན་པར་བགྱིད་པའམ། མཐུ་མ་མཆིས་པར་བགྱིད་པའམ། རྣམ་པར་ཤེས་པ་མཐུ་དང་ལྡན་པར་བགྱིད་པའམ། མཐུ་མ་མཆིས་པར་བགྱིད་པ་དེ་ནི། དེའི་དམིགས་པ་ཆེན་པོར་འགྱུར་རོ། །བཅོམ་ལྡན་འདས། དེ་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E6INC_SHES RAB KYI PHA ROL TU PHYIN PA STONG PHRAG BRGYA PA 6_The Perfection of Wisdom in 100,000 Lines, Part 6 (Ṣatasāhasrikā Prajña Pāramitā 6).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":883,"text":"༄༅། །རྣམས་དང་། །དགྲ་བཅོམ་སློབ་པ་བློ་ལྡན་རྣམས། །རིམ་བཞིན་བཞི་དང་གཅིག་དང་ནི། །གཉིས་དང་གཉིས་ཀྱིས་མདག་ཉིད། །ཇི་ལྟར་པདམ་འདམ་སྐྱེས་དེ། །མདུན་དུ་གྱུར་ན་ཡིད་དགའ་དང་། །ཕྱིས་ནས་དགའ་བ་མེད་འགྱུར་པ། །འདོད་ཆགས་དགའ་བ་དེ་བཞིན་ནོ། །ཇི་ལྟར་སྲོག་ཆགས་སྦྲང་མ་ནི། །ཤིན་ཏུ་འཁྲུགས་ཏེ་མདུང་བརྡེག་ལྟར། །དེ་བཞིན་ཞེ་སྡང་སྐྱེ་བས་ན། །སྙིང་ལ་སྡུག་བསྔལ་སྐྱེད་པར་བྱེད། །ཇི་ལྟ་འབྲས་སོགས་སྙིང་པོ་ནི། །ཕྱི་རོལ་སྦུན་པས་བསྒྲིབས་པ་ལྟར། །དེ་བཞིན་སྙིང་པོའི་དོན་མཐོང་བ། །མ་རིག་སྒོ་ངའི་སྦུབས་ཀྱིས་བསྒྲིབས། །ཇི་ལྟར་མི་གཙང་མི་མཐུན་པ། །དེ་བཞིན་ཆགས་དང་བཅས་རྣམས་ཀྱི། །འདོད་པ་བསྟེན་པའི་རྒྱུ་ཡིན་ཕྱིར། །ཀུན་ནས་ལྡང་བ་མི་གཙང་འདྲ། །ཇི་ལྟར་ནོར་ནི་བསྒྲིབས་པས་ན། །མི་ཤེས་གཏེར་མི་ཐོབ་པ་ལྟར། །དེ་བཞིན་སྐྱེ་ལ་རང་བྱུང་ཉིད། །མ་རིག་བག་ཆགས་ས་ཡིས་བསྒྲིབས། །ཇི་ལྟར་མྱུག་སོགས་རིམ་སྐྱེ་བས། །ས་བོན་ཤུན་པ་གཅོད་པ་ལྟར། །དེ་བཞིན་དེ་ཉིད་མཐོང་བ་ཡིས། །མཐོང་སྤང་རྣམས་ནི་བཟློག་པར་འགྱུར། །འཕགས་པའི་ལམ་དང་འབྲེལ་པ་ལས། །འཇིག་ཚོགས་སྙིང་པོ་བཅོམ་རྣམས་ཀྱིས། །བསྒོམ་ལམ་ཡེ་ཤེས་སྤང་བྱ་རྣམས། །གོས་ཧྲུལ་དག་དང་མཚུངས་པར་བསྟན། །ས་བདུན་ལ་བརྟེན་དྲི་མ་ནི། །མངལ་སྦུབས་དྲི་མ་དག་དང་མཚུངས། །མངལ་སྦུབས་བྲལ་འདྲ་མི་རྟོག་པའི། །ཡེ་ཤེས་རྣམ་པར་སྨིན་པ་བཞིན། །ས་གསུམ་རྗེས་འབྲེལ་དྲི་མ་རྣམས། །ས་འདམ་གོས་བཞིན་ཤེས་བྱ་སྟེ། །བདག་ཉིད་ཆེན་པོ་རྡོ་རྗེ་ལྟའི། །ཏིང་ངེ་འཛིན་གྱིས་གཞོམ་བྱ་ཡིན། །དེ་ལྟར་ཆགས་སོགས་དྲི་མ་དགུ། །པདམ་ལ་སོགས་དག་དང་མཚུངས། །རང་བཞིན་གསུམ་གྱིས་བསྡུས་ཕྱིར་ཁམས། །སངས་རྒྱས་སོགས་དང་ཆོས་མཚུངས་སོ། །འདི་ཡི་རང་བཞིན་ཆོས་སྐུ་དང་། །དེ་བཞིན་ཉིད་དང་རིགས་ཀྱང་སྟེ། །དེ་ནི་དཔེ་གསུམ་གཅིག་དང་ནི། །ལྔ་རྣམས་ཀྱིས་ནི་ཤེས་པར་བྱ། །ཆོས་སྐུ་རྣམ་གཉིས་ཤེས་བྱ་སྟེ། །ཆོས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4024E.TXT [Ratnagotravibhāga (kārikās)].TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":884,"text":"པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཤཱཀྱ་སེང་གེ་།ཤཱཀྱའི་རྒྱལ་པོ་ཆེན་པོ་དེ་རབ་ཏུ་བྱུང་བའི་རྗེས་སུ་རབ་ཏུ་འབྱུང་སྟེ། ཁྱིམ་པའི་རྟགས་ནི་རབ་ཏུ་སྤང་ངོ། །རབ་ཏུ་བྱུང་བའི་རྟགས་ནི་ཡང་དག་པར་ལེན་ཏོ། །བདག་དགེ་སྦྱོང་ལགས་པར་གཟུང་དུ་གསོལ། དེ་སྐད་དུ་ལན་གསུམ་གྱི་བར་དུ་ཡང་བརྗོད་དོ་ཞེས་ཁས་བླངས་པ་ཉིད་ན་སྡོམ་པ་ཐོབ་ཟིན་མོད་ཀྱི། བསླབ་པའི་གཞི་རྣམས་འཛིན་དུ་འཇུག་གོ། །དེ་བཞིན་དུ་དགེ་བསྙེན་ཡང་སངས་རྒྱས་ལ་སྐྱབས་སུ་མཆིའོ་ཞེས་བྱ་བ་ནས་དགེ་འདུན་ལ་སྐྱབས་སུ་མཆིའོ་ཞེས་བྱ་བ་ལན་གཉིས་ལན་གསུམ་དུ་ཡང་ཞེས་བྱ་བའི་བར་འདིས་སྡོམ་པ་ཐོབ་ཟིན་མོད་ཀྱི། ཡང་སྲོག་གཅོད་པ་སྤངས་ཏེ་སྲོག་གཅོད་པ་ལས་སླར་ལྡོག་གོ་ཞེས་བྱ་བ་ལ་སོགས་པ་རྒྱས་པར་བསླབ་པའི་གཞི་རྣམས་འཛིན་དུ་འཇུག་པ་ཡིན་ནོ། །སྣ་གཅིག་སྤྱོད་པ་ནི་གང་ཞིག་བསླབ་པའི་གཞི་གཅིག་བསྲུང་བའོ། །ཕྱོགས་གཅིག་སྤྱོད་པ་ནི་གང་ཞིག་གཉིས་བསྲུང་བའོ། །ཕལ་ཆེར་སྤྱོད་པ་ནི་གང་ཞིག་གསུམ་མམ་བཞི་བསྲུང་བའོ། །ཡོངས་སུ་རྫོགས་པར་སྤྱོད་པ་ནི་གང་ཞིག་ལྔ་ཆར་བསྲུང་བའོ། །དེ་ནི་སྤྱོད་པ་ཞེས་གསུངས་པར་ཟད་ཀྱི་ཞེས་བྱ་བ་ནི་སྣ་གཅིག་སྤྱོད་པ་ནས་ཡོངས་སུ་རྫོགས་པར་སྤྱོད་པའི་བར་ཞེས་བྱ་བའི་ཐ་ཚིག་གོ། །མདོའི་ཚིག་ནི་དེ་ལྟ་མ་ཡིན་ནོ་ཞེས་བྱ་བ་ནི་མིང་ཆེན་གྱི་མདོ་ལས་ནི་འདི་སྐད་དུ་ཇི་སྲིད་འཚོའི་བར་དུ་སྲོག་གཅོད་སྤོང་ངོ་ཞེས་མི་འབྱུང་ངོ་ཞེས་བྱ་བ་ཡིན་ནོ། །ཇི་ལྟར་མིང་ཆེན་གྱི་མདོ་ལས་གསུངས་པ་ལས་བྱུང་བ་བཞིན་ཏེ་ཞེས་བྱ་བ་ནི་བཙུན་པ་ཇི་ཙམ་གྱིས་ན་དགེ་བསྙེན་དུ་འགྱུར་ལགས། མིང་ཆེན་འདི་ལྟར་ཁྱིམ་པ་ཞེས་བྱ་བ་རྒྱས་པར་བདག་ལ་དགེ་བསྙེན་དུ་གཟུང་དུ་གསོལ་ཞེས་ཚིག་ཏུ་སྨྲ་ན་འདི་ཙམ་གྱིས་དགེ་བསྙེན་དུ་འགྱུར་རོ་ཞེས་བྱ་བའི་བར་འབྱུང་བ་ཡིན་ནོ། །གང་ལས་འདི་སྐད་དུ་འབྱུང་བ་ཞེས་བྱ་བ་ནི་མདོའི་ཁྱད་པར་གང་ལས་འདི་སྐད་དུ་ནམ་འཚོའི་བར་དུ་སྲོག་དང་སྡོམ་པ་སྐྱབས་སུ་སོང་བ་མངོན་པར་རབ་ཏུ་དང་བ་ཞེས་འབྱུང་བ་དེར་ནི་བདེན་པ་མཐོང་བའི་གང་ཟག་དེ་དག་བདག་ཅག་གིས་ནི་ཆོས་འདི་གཏོང་དུ་མི་རུང་ངོ་ཞེས་ཤེས་ནས་དད་པའི་རྒྱུས་ཏེ་ཤེས་ནས་དད་པའི་རྒྱུ་ལས་བྱུང་བས་སྲོག་གི་ཕྱིར་ཡང་སྲོག་ལ་བབ་ཀྱང་དམ་པའི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4092.2E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":885,"text":"དང་། ཕ་རོལ་གྱི་སེམས་སྲུང་ཞིང་ཕ་རོལ་འཁྲུག་པར་མི་བྱེད་པ་དང་། ཕྱིར་སྨྲ་བའི་སེམས་མངོན་པར་དང་བར་བྱེད་པ་དང་། ཁོན་མེད་ཅིང་འགྲན་ཟླ་མེད་པར་འགྱུར་བའི་ལམ་ལ་ཞུགས་པ་དང་། ཕྱོགས་དང་ཕྱོགས་མཆམས་སུ་བསྔགས་པ་དང་། གྲགས་པ་དང་སྒྲ་དང་ཚིགས་སུ་བཅད་པ་རྒྱ་ཆེར་གྲགས་པར་འགྱུར་བ་དང་། སློབ་དཔོན་ཆེན་པོ་སློབ་དཔོན་ཆེན་པོ་ཞེས་བྱ་བའི་གྲངས་སུ་འགྲོ་བ་དང་། འཇིག་རྟེན་དུ་སྒྲ་གྲགས་པར་འགྱུར་བ་སྟེ། དཔེར་ན་འདོད་པ་ལ་ལོངས་སྤྱོད་པ་ནི། ནོར་བུ་དང་། མུ་ཏིག་དང་། བཻ་ཌཱུརྱ་ལ་སོགས་པས་སྤྲས་པའི་མགུལ་གདུབ་དང་། གདུ་བུ་དང་། དཔུང་རྒྱན་ལ་སོགས་པའི་རྒྱན་བཏགས་པས་ཤིན་ཏུ་ལྷམ་མེ་ལྷན་ནེ། ལྷང་ངེར་འདུག་པ་དེ་བཞིན་དུ། སྨྲ་བ་པོ་ཡང་ཕན་ཡོན་ཉི་ཤུ་རྩ་བདུན་པོ་འདི་དག་གིས་སྨྲས་བའི་རྒྱན་རྣམ་པ་ལྔ་པོ་འདི་དག་གིས་བརྒྱན་ན་ཤིན་ཏུ་ལྷམ་མེ་ལྷན་ནེ་ལྷང་ངེར་འགྱུར་རོ། །དེ་བས་ན་སྨྲ་བའི་རྒྱན་ཞེས་བྱ་སྟེ། འདི་ནི་སྨྲ་བའི་རྒྱན་ཞེས་བྱའོ། །སྨྲ་བ་ཆད་པས་བཅད་པ་གང་ཞེ་ན། དེ་ནི་རྣམ་པ་གསུམ་དུ་བལྟ་བར་བྱ་སྟེ། བརྗོད་པ་གཏོང་བ་དང་། བརྗོད་པ་སྨ་དབབ་པ་དང་། བརྗོད་པའི་ཉེས་པའོ། །བརྗོད་པ་གཏོང་བ་གང་ཞེ་ན། འདི་ལ་སྨྲ་བ་པོས་ངག་གི་རྣམ་པར་རིག་བྱེད་རྣམ་པ་བཅུ་གསུམ་གྱིས་ཕྱིར་སྨྲ་བ་ལ་རྣམ་པར་རིག་པར་བྱེད་ཅིང་བརྗོད་པ་ཡོངས་སུ་གཏོང་བར་བྱེད་པའོ། །ངག་གི་རྣམ་པར་རིག་བྱེད་རྣམ་པ་བཅུ་གསུམ་གང་ཞེ་ན། འདི་ལྟ་སྟེ། བདག་གི་ནི་མ་ལེགས་སོ། །ཁྱོད་ཀྱི་ནི་ལེགས་སོ། །བདག་གི་ནི་ལེགས་པར་བརྟགས་པ་མ་ཡིན་ནོ། །ཁྱོད་ཀྱི་ནི་ལེགས་པར་བརྟགས་པའོ། །བདག་གི་ནི་རིགས་པ་མ་ཡིན་ནོ། །ཁྱོད་ཀྱི་ནི་རིགས་པ་ཡིན་ནོ། །བདག་གི་ནི་འབྲེལ་པ་མ་ཡིན་ནོ། །ཁྱོད་ཀྱི་ནི་འབྲེལ་བ་ཡིན་ནོ། །བདག་གི་སྨྲ་བ་ནི་ཚར་ཆོད་པར་གྱུར་ཏོ། ། ཁྱོད་ཀྱི་སྨྲ་བ་ནི་བརྟན་པོར་གྱུར་ཏོ། །འདིར་བདག་གི་སྤོབས་པ་ནི་འདི་ཙམ་དུ་ཟད་དོ། །ཕྱི་མ་ནི་བསམས་ཏེ་སྨྲ་བར་བྱའོ། །དེ་ཙམ་གྱིས་ཆོག་གི་ཡང་བརྗོད་པར་མི་བྱའོ་ཞེས་ཟེར་བ་སྟེ། ངག་གི་རྣམ་པར་རིག་བྱེད་རྣམ་པ་བཅུ་གསུམ་པོ་འདིས་ཕྱིར་སྨྲ་བ་ལ་རྣམ་པར་རིག","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4035E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":886,"text":"ངེས་པ་ལ་སྐྱེ་བ་མི་ཁོམ་པ་བརྒྱད་ལས་གྲོལ་བ་གོམས་པ་དང་རྗེས་སུ་མཐུན་པ་རྙེད་ནའོ། །དེས་ན་གོམས་པ་ལས་རྣམ་པར་དག་པའོ། །ཕ་རོལ་ཏུ་ཕྱིན་པའི་ཚུལ་ལ་ནི་བྱ་བའི་རང་བཞིན་གྱི་བསོད་ནམས་ཀྱི་ཚོགས་ལས་དང་ཐབས་ཀྱི་ཁྱད་པར་མེད་པ་ལས་བསྐལ་བ་གྲངས་མེད་པ་གསུམ་རྣམས་ཀྱིས་རྣམ་པར་དག་པ་གསུངས་སོ་ཞེས་པ་འགལ་བ་མེད་དོ། །འོ་ན་འདིར་བསྒོམ་པར་བྱ་བ་ཅུང་ཟད་ཀྱང་ཉེ་བར་བསྟན་པ་མེད་དེ། རྫོགས་པའི་ངོ་བོ་ཁོ་ནའི་ཕྱག་རྒྱ་རྣམས་རྒྱས་པར་སྟོན་པའི་ཕྱིར་དང་རྣལ་འབྱོར་པ་རྣམས་ཀྱང་དེའི་སྒོ་ནས་དེ་ལྟར་གསལ་བར་བྱེད་པའི་ཕྱིར་རོ་ཞེ་ན་བདེན་ཏེ་དེ་ཁོ་ན་ཉིད་དུ་བསྒོམ་པར་བྱ་བ་དང་སྒོམ་པ་མ་སྐྱེས་པའི་ཕྱིར་ཏེ། ཆོས་རྣམས་ཐམས་ཅད་གདོད་མ་ནས་ཞི་བ་ཉིད་ཀྱི་ཕྱིར་རོ། །དེ་སྟོན་པ་དངོས་པོ་མེད་པ་ཞེས་པ་ལ་སོགས་པ་སྟེ་དངོས་པོ་མེད་པ་ལ་སྟེ། དངོས་པོར་སྒྲོ་བཏགས་པ་བཀག་པ་སྐྱེ་བ་མེད་པ་དོན་དམ་པའི་བདེན་པ་ལ་སྒོམ་པ་ཇི་ལྟར་ཏེ་ཡོད་པ་མ་ཡིན་པ་ཁོ་ན་སྟེ། དང་པོ་ནས་དག་པ་ཉིད་ཀྱི་ཕྱིར་རོ། །འོ་ན་སྐྱེ་བ་མེད་པའི་དེ་ཁོ་ན་ཉིད་བསྒོམ་བྱར་ཡོད་དོ་ཞེས་གསུངས་པ། དངོས་མེད་ཅི་འདྲ་ཞེས་པ་སྐྱེ་བ་མེད་པ་མེད་དེ། །དོན་དམ་པར་རྟོགས་པ་དང་། རྗེས་སུ་མཐུན་པ་ཉིད་ཀྱི་ཕྱིར་ན་ནི་དོན་དམ་པ་དེ་ཁོ་ན་ཉིད་དུ་བརྗོད་དོ། །གང་ཡང་ཀུན་རྫོབ་ཀྱི་བདེན་པའི་བདག་ཉིད་ཀྱི་དངོས་པོ་དེ་ཡང་བསྒོམ་བྱ་དངོས་མེད་མ་ཡིན་ཏེ། བདེན་པ་ཉིད་ཀྱི་ཕྱིར་རོ། །བདེན་པ་གཉིས་གཉིས་སུ་དབྱེར་མེད་པར་མཐོང་བ་ཙམ་གྱིས་གྲོལ་བའི་ཕྱིར་བསྒོམ་བྱ་དང་སྒོམ་པ་པོ་དང་སྒོམ་པ་ཞེས་མངོན་པར་ཞེན་པ་ཟུང་འཇུག་གི་རིམ་པ་རྟོགས་པ་རྣམས་ལ་མེད་དོ་ཞེས་པ་དགོངས་པའོ། །དེ་དཔལ་འདུས་པར་གསུངས་པ། དངོས་པོ་མེད་ལ་བསྒོམ་པ་མེད། །བསྒོམ་པ་བསྒོམ་པ་མིན་པ་ཉིད། །དེ་ལྟར་དངོས་པོ་དངོས་མེད་པ། །བསྒོམ་པ་དམིགས་པར་མི་འགྱུར་རོ། །ཞེས་སོ། །དེ་ཉིད་ཀྱི་ཕྱིར་ཉེ་བར་སྡུད་དེ། ཅི་ལྟར་འགྱུར་ཞེས་བསྒོམ་པ་སྟེ། དེའི་ཕྱིར་ཉེ་བར་མི་དམིགས་སོ་ཞེས་པ་དགོངས་པའོ། །དེ་ཅི་རྫོགས་པའི་རིམ་པ་ལ་སྒོམ་པ་ཆད་པ་ཁོ་ནའམ་ཞེ་ན་ཆད་པ་མ་ཡིན","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1654E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":887,"text":"བཅུ་རྣམས་ཀྱིས་ཡོངས་སུ་གང་། །ཚད་མེད་རིན་ཆེན་རི་བོ་འདྲ། །གླིང་བཞིའི་བར་མ་བཟང་པོ་རྣམ་པར་བཀྲམ། །རྒྱལ་པོའི་ཕོ་བྲང་བྱེ་བ་བརྒྱ། །སྟོང་ཕྲག་བཅུ་རྣམས་ཡོངས་སུ་ཚང་བ་སྟེ། ། རྒྱལ་པོའི་ཕོ་བྲང་མདངས་དགའ་བ། །དབུས་ན་གནས་པ་སྤོས་ཀྱི་རྒྱལ་མཚན་འོད། །དེར་ནི་ཕྱོགས་ཀྱི་དབང་པོ་ས་ཡི་བདག་།འཁོར་ལོས་བསྒྱུར་བ་མངོན་པར་གཟུགས་བཟང་བྱུང་། ། མཚན་རབ་སུམ་ཅུ་གཉིས་དང་ལྡན། །དེ་ཡི་ལུས་ཀྱང་དཔེ་བྱད་བཟང་པོས་བརྒྱན། །པདམོའི་སྦུབས་ནས་རྫུས་ཏེ་བྱུང་། །གསེར་གྱི་མདོག་བཟང་འོད་འབྱུང་ལུས་དང་ལྡན། །འཛམ་བུའི་རྒྱལ་མཚན་ཐམས་ཅད་དུ། །མཁའ་ལས་འགྲོ་ཞིང་འོད་ཀྱིས་དེ་འགེངས་སོ། །དེ་ཡི་བུ་ནི་སྟོང་ཚང་སྟེ། །ཀུན་ཀྱང་ཡན་ལག་དམ་པའི་གཟུགས་དང་ལྡན། །བློན་པོ་མཁས་ཤིང་གསལ་བ་དང་། །མཛངས་ཤིང་ཡིད་གཞུངས་བྱེ་བ་ཤིན་ཏུ་མང་། །བཙུན་མོ་བྱེ་བ་ཕྲག་བཅུ་ཚང་། །ལྷ་མོ་ཇི་བཞིན་དགའ་བའི་ཚུལ་ལ་མཁས། །དེ་དག་ཕན་སེམས་བདེ་སེམས་ཀྱིས། །རྒྱལ་པོ་དེ་ལ་ཉེ་བའི་ཡིད་དུ་གནས། །རྒྱལ་པོ་དེ་ནི་ས་ཆེན་དེ། །རི་དང་ཁོར་ཡུག་ཀུན་གྱི་མཐས་ཀླས་པའི། །གླིང་བཞི་ཕུན་སུམ་ཚོགས་པ་དག་།ཀུན་ཀྱང་ཆོས་ཀྱི་སྟོབས་ཀྱིས་གནས་པར་བྱེད༑ ༑ཁོ་མོ་འཁོར་ལོས་བསྒྱུར་བ་ཡི། །བཙུན་མོ་ཚངས་པའི་སྒྲ་སྐད་རིན་ཆེན་ལུས། །གསེར་གྱི་མདོག་འཆང་དྲི་མེད་འོད། །དཔག་ཚད་སྟོང་དུ་འོད་ཀྱིས་རྒྱས་པར་འགེངས། །ཉི","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E5B1_SDONG PO BRGYAN PA_I LE_U_I STOD CHA_The Section Called, _House of the Jewel Trees,_ Part 1 (Ārya Buddha Avataṃsaka Nāma Mahāvaipulya Sūtra 5).txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":888,"text":"༄༅། །ཤིན་ཏུ་ཁྲོས་ཤིང་འཇིགས་པར་མཛད་པ་ཡང་ངོ་མཚར་བའོ། །ཨེ་མའོ་མྱ་ངན་འདས་པ་མཆོག་།ཅེས་བྱ་བ་ནི་གང་ལ་བདག་དང་གཞན་གྱི་དོན་ཕུན་སུམ་ཚོགས་པ་མཆོག་ཡོད་པའི་མྱ་ངན་ལས་འདས་པ་ལ་དེ་སྐད་ཅེས་བྱ་སྟེ། མི་གནས་པའི་མྱ་ངན་ལས་འདས་བཞེས་བྱ་བའི་དོན་ཏོ། །རྣམ་པར་མི་རྟོག་བཞིན་དུ་བདག་དང་གཞན་གྱི་དོན་ཕུན་སུམ་ཚོགས་པ་ཞེས་བྱ་བ་ཡང་ངོ་མཚར་རོ། །ཆོས་ཐམས་ཅད་ཀྱི་རང་བཞིན་གྱི་དེ་ཁོ་ན་ཉིད་གསུངས་ནས་མ་རྟོགས་པའི་ངོ་མཚར་ཆེ་བ་ཡང་གསུངས་པ་ཆོས་རྣམས་ཀྱི་དེ་ཁོ་ན་ཉིད་དེ་ལྟ་བུར་གནས་སུ་ཟིན་ཀྱང་། གང་འཁོར་བ་ན་འཁོར་བ་ཡང་ངོ་མཚར་ཆེའོ། །གལ་ཏེ་དོན་དམ་པར་རང་བཞིན་གྱི་དོན་ཕུན་སུམ་ཚོགས་པ་ལྟ་ངོ་མཚར་ཆེ་བར་འགྱུར་ན། ཡང་ཀུན་རྫོབ་ཏུ་ཇི་ལྟར་ཡིན་ཞེ་ན་གསུངས་པ། ཨེ་མའོ་འདི་ནི་རབ་ཏུ་མ་ཚར། །ཞེས་བྱ་བ་ལ་སོགས་པ་ལ་ཉེས་པ་གང་དེ་ཞེས་བྱ་བ་ནི་ལུས་དང་ངག་དང་ཡིད་ཀྱི་ཉེས་པ་ནི་འཁོར་བའི་རྒྱུ་ཡིན་པའི་ཕྱིར་སྐྱོན་ཏེ། འདོད་ཆགས་ལ་སོགས་པའི་ཉོན་མོངས་པའི་ཚོགས་ཀྱི་ངོ་བོའོ། །དེའི་ཡོན་ཏན་ཞེས་བྱ་བ་ནི་དོན་དམ་པ་རྫོགས་པར་བྱ་བའི་ཕྱིར་ཡོན་ཏན་དུ་བྱེད། གོམས་པར་བྱེད་པས་ཡོན་ཏན་ཏེ། སྟོབས་བཅུ་དང་མི་འཇིགས་པ་ལ་སོགས་པའི་ངོ་བོའོ། །འགྱུར་ཞེས་བྱ་བ་ནི་སྐྱེད་པར་བྱེད་པའོ། །དོན་ནི་འདི་ཡིན་ཏེ། ཤེས་རབ་དང་ཐབས་ཀྱིས་ཡོངས་སུ་བསྡུས་པའི་བློས་ནི་ཉེས་པ་ཡང་ཡོན་ཏན་གྱི་ངོ་བོར་སྒྲུབ་པར་བྱེད་དོ་ཞེས་བྱ་བ་ཡང་ངོ་མཚར་བའོ། །དེ་སྐད་དུ་ཡང་། ཇི་ལྟར་བ་ཚའི་རྒྱ་མཚོ་རུ། །ཆུ་ཡི་ཐིགས་པ་ཞུགས་ན་ནི། །བ་ཚར་འགྱུར་ཞིང་འོ་མར་ནི། །ཞུགས་པས་དེ་ཡང་བདུད་རྩིར་འགྱུར། །ཞེས་གསུངས་པ་དང་། ཚུལ་ཁྲིམས་བསྔགས་པའི་མདོ་ལས་ཀྱང་། །མི་མཁས་སྡིག་པ་ཅུང་ཟད་བྱས་ཀྱང་འོག་ཏུ་འགྲོ་།མཁས་པས་ཆེན་པོ་བྱས་ཀྱང་དེ་ཡི་གནོད་པ་སྤོང་། །ལྕགས་ཀྱི་གོང་བུ་ཆུང་ཡང་ཆུ་ཡི་གཏིང་དུ་འབྱིང་། །དེ་ཉིད་སྣོད་དུ་བྱས་ན་སྟེང་ན་འཕྱོ་བར་འགྱུར། །ཞེས་གསུངས་པས་སོ། །དེ་ལྟ་བུའི་ཆོས་ཀྱི་དེ་ཁོ་ན་ཉིད་བསྟན་ནས། རྣམ་པ་གང་གིས་བརྟགས་པ་མ་ལུས་པ་སྤོང་བ་དེ་རབ་ཏུ་བསྟན་པ་ནི། དངོས་པོ་མ་ཡིན་ཞེས་བྱ་བ་ལ་འབྱུང་བར་འགྱུར་བར་དངོས་པོའོ། །དེ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1918E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":889,"text":"༄༅། །འཚལ་ལོ། །སྲས་གཞོན་ནུ་ཚུར་སྤྱོན། བཞུགས་ལ་འདོད་པ་དག་ལ་ཡང་ཡོངས་སུ་སྤྱོད་ཅིག། །སྦྱིན་པ་དག་ཀྱང་སྩོལ་ཅིག་།བསོད་ནམས་དག་ཀྱང་མཛོད་ཅིག་།དེ་སྐད་སྨྲས་ཀྱང་གྱད་བུ་ནོར་ཅང་མི་སྨྲའོ། །དེ་ནས་གྱད་བུ་ནོར་གྱི་ནེའུ་ལྡངས་རྣམས་གྱད་བུ་ནོར་གྱི་ཕ་མ་གཉིས་ག་ལ་བ་དེར་སོང་སྟེ་ཕྱིན་ནས། གྱད་བུ་ནོར་གྱི་ཕ་མ་གཉིས་ལ་འདི་སྐད་ཅེས་སྨྲས་སོ། །ཡབ་ཡུམ་དག་མཁྱེན་པར་མཛོད་ཅིག་།ཞི་བ་གཞོན་ནུ་གུམ་པས་ཅི་ཞིག་བགྱི། རབ་ཏུ་བྱུང་བ་ནི་མཁས་པས་བསྔགས་པ་ལགས་པས་གལ་ཏེ་རབ་ཏུ་བྱུང་ནས་མངོན་པར་དགའ་བར་གྱུར་ན་ཡང་དེ་གསོན་པོ་ཉིད་དུ་གཟིགས་པར་འགྱུར་ལ། མངོན་པར་དགའ་བར་མ་གྱུར་ན་ཡང་། དྲང་སྲོང་དག་ནི་སླར་ལྡོག་པ་ལགས་པས་བུའི་གནས་ཕ་མ་གཉིས་མ་གཏོགས་པ་གཞན་སུ་ཞིག་མཆིས་པར་འགྱུར་གྱིས་རབ་ཏུ་བྱུང་ན་ལེགས་སོ། །དེ་ནས་གྱད་བུ་ནོར་གྱི་ཕ་མ་གཉིས་ཀྱིས་གྱད་བུ་ནོར་ལ་འདི་སྐད་ཅེས་སྨྲས་སོ། །བུ་གཞོན་ནུ་ཁྱོད་ལ་རབ་ཏུ་འབྱུང་བ་ལེགས་པར་བྱེད་པ་ཡིན་ལ། ཁྱིམ་ན་གནས་པ་ལེགས་པར་བྱེད་པ་མ་ཡིན་ནམ། ཡབ་ཡུམ་བདག་ལ་རབ་ཏུ་འབྱུང་བ་ལེགས་པ་བགྱིད་པ་ལགས་ལ། ཁྱིམ་ན་གནས་པ་ལེགས་པར་བགྱིད་པ་མ་ལགས་སོ། །བུ་གཞོན་ནུ་ད་དེའི་དུས་ལ་བབ་པར་ཤེས་པར་གྱིས་ཤིག་།དེ་ནས་གྱད་བུ་ནོར་ཕ་མ་གཉིས་གྱིས་གནང་ནས་འབྲས་ཁུའི་རིམ་གྱིས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E1__DUL BA RNAM PAR _BYED PA 1_The Divisions of Vowed Morality, Part 1 (Vinaya Vibhaṃga 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":890,"text":"བདག་འོངས་ཏེ། དགེ་སློང་རྣམས་ལ་དྲིས་པ། འཕགས་པ་དག་ཅི་དག་མ་ཚིག་གམ། ཅི་ཡང་མ་ཚིག་གོ་།དགེ་འདུན་གྱི་གནས་མལ་དག་ག་རེ་ཚིག་གོ་།ཅི་ཡང་མ་ཚིག་པ་དེ་དེ་འདྲའམ། ཁོ་བོ་ཅག་གི་ཅི་ཡང་མ་ཚིག་གོ་།དེས་སྨྲས་པ། ཀྱེ་མའོ་དགེ་འདུན་གྱི་གནས་མལ་ཙམ་འབྱིན་ཀྱང་མ་ཕོད་ཅེས་ཟེར་བའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ། དགེ་འདུན་གྱི་གནས་མལ་ཡང་དབྱུང་བར་བྱའོ། །དེ་དག་དགེ་འདུན་གྱི་གནས་མལ་འབྱིན་པ་ན་དེ་དག་གི་གང་ཟག་གི་གནས་མལ་དང་། ལྷུང་བཟེད་དང་ཆོས་གོས་དག་ཚིག་ནས། དེ་དག་ཕོངས་པར་གྱུར་པའི་སྐབས་དེ་དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ། གང་ཟག་ནི་ཕོངས་པར་གྱུར་ལ་དགེ་འདུན་ནི་མི་འགྱུར་བས། ཇེ་དང་པོར་གང་ཟག་གི་ལྷུང་བཟེད་དང་། ཆོས་གོས་དབྱུང་བར་བྱ་ཞིང་དེའི་འོག་ཏུ་དགེ་འདུན་གྱི་དབྱུང་བར་བྱའོ། །དེ་དག་ཕྱུང་བ་ན་མ་བྱིན་པར་ལེན་པ་དག་གིས་བརྐུས་ནས། བཅོམ་ལྡན་འདས་ཀྱིས་བཀའ་སྩལ་པ། དེར་སྲུང་མ་དགེ་སློང་གཞག་པར་བྱའོ། །དེ་དག་མཐུ་དང་ལྡན་པར་འཇོག་པར་བྱེད་ནས། བཅོམ་ལྡན་འདས་ཀྱིས་བཀའ་སྩལ་པ། མཐུ་ཆུང་ངུ་གཞག་པར་བྱའོ། །དེ་དག་མེ་མི་བཟོད་པར་འཇུག་པར་བྱེད་ནས། བཅོམ་ལྡན་འདས་ཀྱིས་བཀའ་སྩལ་པ། གལ་ཏེ་མེ་མི་བཟོད་པ་ཡིན་ན","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E3__DUL BA RNAM PAR _BYED PA 3_The Divisions of Vowed Morality, Part 3 (Vinaya Vibhaṃga 3).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":891,"text":"༄༅། །པ་ལ་སྐུར་པ་བཏབ་པ་ཡིན་ཏེ། དེ་བཞིན་གཤེགས་པས་གསུངས་པ་བཞིན་དུ་སྨྲ་བའང་མ་ཡིན་ལ། ཆོས་སྨྲ་བའང་མ་ཡིན་ནོ། །ཞེས་བརྟག་པར་བྱའོ། །དེ་ལ་རིགས་ཀྱི་བུའམ། རིགས་ཀྱི་བུ་མོ་བྱང་ཆུབ་སེམས་དཔའི་ཐེག་པ་པ་དག་གིས་ནི། འདི་ལྟར་བསླབ་པར་བྱ་སྟེ། འདས་པ་དང་། མ་བྱོན་པ་དང་། ད་ལྟར་བྱུང་བའི་སངས་རྒྱས་བཅོམ་ལྡན་འདས་རྣམས་ཀྱི་དགེ་བའི་རྩ་བ་དག་ལ་ཇི་ལྟར་རྗེས་སུ་ཡི་རང་ནས་ཡོངས་སུ་བསྔོ་བར་བྱ། ཐུགས་དང་པོ་བསྐྱེད་པ་ནས་བཟུང་སྟེ་ཉན་ཐོས་ཀྱི་དགེ་འདུན་དང་བཅས་པ་རྣམས་ཕུང་པོའི་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདས་པའི་བར་དང་། ཇི་སྲིད་དུ་དམ་པའི་ཆོས་གནས་པའི་བར་དེར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱད་པས༑ དགེ་བའི་རྩ་བ་མངོན་པར་འདུ་མཛད་པ་གང་ཡིན་པ་རྣམས་དང་། རྣམ་པ་ཐམས་ཅད་མཁྱེན་པ་ཉིད་བརྙེས་པའི་བར་དང་། ལྷ་དང་། ཀླུ་དང་། གནོད་སྦྱིན་དང་། དྲི་ཟ་དང་། ལྷ་མ་ཡིན་དང་། ནམ་མཁའ་ལྡིང་དང་། མི་འམ་ཅི་དང་། ལྟོ་འཕྱེ་ཆེན་པོ་དག་གིས་དགེ་བའི་རྩ་བ་བསྐྱེད་པའི་བར་དག་ལ་ཇི་ལྟར་རྗེས་སུ་ཡི་རང་ནས་ཡོངས་སུ་བསྔོ་བར་བྱ། དགེ་བའི་རྩ་བ་དེ་དག་ཇི་ལྟར་ཡོངས་སུ་བསྔོས་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོས་པར་འགྱུར་ཞེ་ན། རིགས་ཀྱི་བུའམ། རིགས་ཀྱི་བུ་མོ་ཐེག་པ་ཆེན་པོ་པ་ཤེས་རབ་ཀྱི","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E2INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 2_The Exalted Perfection of Wisdom in 18,000 Lines, Part 2 (Ārya Aṣṭadaśa Sāhasrikā Prajñā Pāramitā Mahāyāna Sūtra 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":892,"text":"༄༅། །དང་སེར་པོ་དང་དམར་པོའོ། །ཁྲོ་བོ་བཅུ་པོ་རྣམས་ཀྱང་ཁྲོས་པའི་ལྟ་སྟངས་ཅན་སྤྱན་གསུམ་དམར་ལ་སྨིན་མ་གཡོ་བ་རྩ་བའི་ཞལ་ཅུང་ཟད་བྱེ་བ། གཡས་པའི་ཞལ་གདངས་པ། གཡོན་པའི་ཞལ་ཚེམས་ཀྱིས་མཆུ་མནན་པ། མཆེ་བ་གཙིགས་པ་སྟག་གི་པགས་པའི་གོས་གྱོན་པ༑ ཐོད་པའི་ཕྲེང་བའི་ཅོད་པན་ཅན། སྐྲ་དང་སྨར་སེར་པོ་གྱེན་དུ་བརྫེས་པ། རོལ་པའི་ཀུན་དུ་བསྐྱོད་པ་ཅན། ཀླུ་བརྒྱད་ཀྱིས་བརྒྱན་པ། སྣ་ཚོགས་ཆུ་སྐྱེས་དང་ཉི་མ་ལ་གཡོན་བརྐྱང་གིས་གནས་པ་སྟེ། གཤིན་རྗེ་མཐར་བྱེད་ནི་གཡས་བརྐྱང་བའམ་རྡོ་རྗེ་སྐྱིལ་ཀྲུང་གིས་སོ། །དཀྱིལ་འཁོར་འདིར་གནོད་མཛེས་རྒྱལ་པོའི་ངོ་བོ་ཉིད་ཀྱིས་གནས་པའི་གཙུག་ཏོར་འཁོར་ལོས་སྒྱུར་བ་ནི་དཀྱིལ་འཁོར་བ་ཉིད་དུ་ལོགས་སུ་མ་བཤད་དེ་དཔལ་སྒྱུ་འཕྲུལ་དྲ་བའི་རྒྱུད་ལས་རྣལ་འབྱོར་རྒྱས་པར་བསྟན་པ་ལའོ། །བར་མའི་རིམ་པར་བསྟན་པ་ལ་ནི་འཇམ་པའི་རྡོ་རྗེའི་སྤྱི་གཙུག་གི་སྟེང་དུ་རིན་པོ་ཆེའི་རི་ལ་གནས་པའི་པདམ་དང་ཉི་མ་ལ་རྡོ་རྗེ་སྐྱིལ་ཀྲུང་གིས་བཞུགས་པའི་གཙུག་ཏོར་འཁོར་ལོས་སྒྱུར་བ་སེར་པོ་རྩ་བ་དང་གཡས་པ་དང་གཡོན་པའི་ཞལ་རྣམས་སེར་པོ་དང་སྔོན་པོ་དང་ཕྱག་བརྒྱད་པ། དང་པོ་གཉིས་ཀྱིས་ཏིང་ངེ་འཛིན་གྱི་ཕྱག་རྒྱ་མཛད་པ། གཡས་པ་རྣམས་ཀྱིས་འཁོར་ལོ་དང་བགྲང་ཕྲེང་དང་མདའ་འཛིན་ཞིང་། གཡོན་པ་རྣམས་ཀྱིས་རྡོ་རྗེ་དང་ནུ་མ་དང་གཞུ་འཛིན་པ་རྣམ་པ་སྣ་ཚོགས་པའི་གོས་དང་རིན་པོ་ཆེའི་རྒྱན་དང་རལ་པའི་ཅོད་པན་ཅན། སྤྱན་མ་ལ་སོགས་པའི་ལྷ་མོ་བཞིས་གཞོགས་གཉིས་སུ་རྣམ་པར་བརྒྱན་པའོ་ཞེས་གསུངས་སོ། །དེའི་རྗེས་སུ་འབྲངས་ནས་རྣལ་འབྱོར་རྒྱས་པ་ལ་ཡང་གཙུག་ཏོར་འཁོར་ལོས་སྒྱུར་བ་དཀྱིལ་འཁོར་པར་ཐ་དད་དུ་དང་། དེའི་སྟེང་དུ་གནོད་མཛེས་རྒྱལ་པོ་ཤེས་པར་བྱའོ་ཞེས་པ་ནི་ཁ་ཅིག་གིའོ། །ལྷ་བཞི་བཅུ་རྩ་གསུམ་པོ་རྣམས་ཀྱང་ཞལ་རེ་རེ་ཞིང་སྤྱན་གསུམ་པའོ། །འདིར་ནུ་མ་འཛིན་པར་བཤད་པ་དེ་ཡང་མི་བསྐྱོད་པ་ལ་སོགས་པ་བཞི་ནི་རང་དང་འདྲ་བའི་ཤེས་རབ་མ་ལ་སྙོམས་པར་ཞུགས་པ་རྣམས་ཀྱི་སྟེ་ཁྲོ་བོ་རྣམས་ནི་རང་དང་འདྲ་བའི་ཤེས་རབ་མ་གཡོན་ལོགས་སུ་གནས་པ་རྣམས་ཀྱིའོ་ཞེས་ཤེས་པར་བྱའོ། །གཤིན་རྗེ་མཐར་བྱེད་ལས་གཞན་རྣམས་ལ་ཤེས་རབ་མ་མེད་ཀྱང་དེའི་ནུ་མ་འཛིན","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD3305E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":893,"text":"ཁོ་ནས་མེད་པའི་ཕྱིར་རོ། །གཉིས་པ་ནི་གཞན་གྱི་དབང་གི་ངོ་བོ་ཉིད་ཉེ་བར་གཟུང་བར་བལྟ་བར་བྱའོ། །དེ་བཞིན་དུ་ཡོད་པ་མ་ཡིན་པའི་སྟོང་པ་ཉིད་ནི། གཞན་གྱི་དབང་གིས་སྟོང་པ་ཉིད་ཉེ་བར་བཟུང་བ་སྟེ། དེ་ནི་རྣམ་པ་གང་དང་གང་དུ་ཀུན་དུ་བརྟག་པར་བྱ་བ་རྣམ་པ་དེ་དག་ནི་མེད་པའི་ཕྱིར་རོ། །གསུམ་པ་ནི་ཡོངས་སུ་གྲུབ་བའི་ངོ་བོ་ཉིད་ཉེ་བར་བཟུང་བར་བལྟ་བར་བྱའོ། །རང་བཞིན་གྱིས་སྟོང་པ་ཉིད་ནི་ཡོངས་སུ་གྲུབ་པའི་ངོ་བོ་ཉིད་ཉེ་བར་བཟུང་པ་སྟེ། དེ་ནི་སྟོང་པ་ཉིད་ཀྱི་རང་བཞིན་ཡིན་པའི་ཕྱིར་རོ། །བདག་མེད་པའི་མཚན་ཉིད་གང་། ཇི་ལྟར་བདག་ཏུ་སྨྲ་བ་རྣམས་ཀྱི་བདག་ཏུ་བཏགས་པའི་མཚན་ཉིད་ངེས། ཕུང་པོ་དང་། ཁམས་དང་། སྐྱེ་མཆེད་རྣམས་ནི་བདག་གི་མཚན་ཉིད་ཀྱིས་བདག་མེད་པའོ། །བདག་མེད་པའི་མཚན་ཉིད་ནི་འདུ་བྱེད་དེ་དག་ཉིད་བདག་ཏུ་སྨྲ་བ་རྣམས་ཀྱི་ཀུན་དུ་བརྟགས་པའི་བདག་ཉིད་ཀྱི་མཚན་ཉིད་མ་ཡིན་པ་ཉིད་དོ། །འདི་ལ་དགོངས་ནས་བཅོམ་ལྡན་འདས་ཀྱིས་ཆོས་ཐམས་ཅད་བདག་མེད་པའོ་ཞེས་གསུངས་པའོ། །བཅོམ་ལྡན་འདས་ཀྱིས་འདི་དག་ཐམས་ཅད་ནི་ང་ཡི་བ་མེད་པའོ། །འདི་ནི་ང་མ་ཡིན་པའོ། །འདི་ནི་ངའི་བདག་མ་ཡིན་པ་སྟེ། དེ་ནི་འདི་བཞིན་ནོ་ཞེས་ཡང་དག་པའི་ཤེས་རབ་ཀྱིས་ཡང་དག་པ་ཇི་ལྟ་བ་བཞིན་དུ་བལྟ་བར་བྱའོ་ཞེས་གསུངས་པ་འདིའི་དོན་ཅི། ཅིའི་ཕྱིར་དངོས་པོ་འདི་ནི་བདག་གི་བ་མ་ཡིན་པའོ། །ནང་གི་དངོས་པོ་འདི་ནི་ང་མ་ཡིན་པའོ། །འདི་ནི་ངའི་བདག་མ་ཡིན་པའོ་ཞེས་བྱ་བར་དགོངས་ནས་གསུངས་པ་སྟེ། འདི་ལྟར་ཕྱིའི་དངོས་པོ་ལ་ནི་བདག་གི་རྣམ་པ་དང་། ནང་ལ་ནི་བདག་དང་བདག་གི་རྣམ་པ་བཀག་པའོ། །སྐད་ཅིག་གི་མཚན་ཉིད་ནི་མི་རྟག་པ་ཉིད་དོ་ཞེས་གསུངས་པ་ཇི་ལྟ་བུ། འདི་ལྟར་སེམས་དང་སེམས་ལས་བྱུང་བ་སྐད་ཅིག་མ་ཡིན་པ། དེ་ལྟར་གཟུགས་ཀྱང་སྐད་ཅིག་མར་བལྟ་བར་བྱ་སྟེ། །སེམས་ཀྱིས་ཟིན་པ་དང་། སེམས་དང་། གྲུབ་པ་བདེ་བ་གཅིག་པ་དང་། སེམས་འགྱུར་ན་དེ་འགྱུར་བ་དང་། སེམས་ཀྱི་གནས་ཡིན་པ་དང་། སེམས་ཀྱི་དབང་གིས་བྱུང་བ་དང་། སེམས་ཀྱི་དབང་བསྒྱུར་བའི་ཕྱིར་རོ། །ཡང་མཐར་འགྱུར་བར་དམིགས་པ་དང་། སྐྱེས་ནས་ཀྱང་རྐྱེན་ལ་མི་ལྟོས་པར་རང་གི་དང་གིས་རྣམ་པར་འཇིག་པའི་ཕྱིར། །གཟུགས་ཀྱང་སྐད་ཅིག་མ་ཉིད་དུ་བལྟ་བར་བྱའོ། །འདུ་བྱེད་ཐམས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4054E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":894,"text":"༄༅། །གཏན་གྱི་ཕ་རོལ་ཏུ་ཕྱིན་པ་ལ་གནས་ཤིང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་འཛིན་ཏོ། །གསོལ་པ། བཅོམ་ལྡན་འདས། ཇི་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་གནས་ཤིང་། སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་འཛིན་པ་ལགས། བཅོམ་ལྡན་འདས་ཀྱིས་བཀའ་སྩལ་པ༑ རབ་འབྱོར། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། ཆོས་ཐམས་ཅད་སྟོང་པའོ་ཞེས་བྱ་བར་ཡང་དག་པར་རྗེས་སུ་མཐོང་ངོ། །གསོལ་པ། བཅོམ་ལྡན་འདས། ཇི་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། ཆོས་ཐམས་ཅད་སྟོང་པའོ་ཞེས་བགྱི་བར་ཡང་དག་པར་རྗེས་སུ་མཐོང་བ་ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཆེ། ནང་སྟོང་པ་ཉིད་ལ་ནང་སྟོང་པ་ཉིད་ཅེས་བྱ་བར་མི་དམིགས་སོ། །ཕྱི་སྟོང་པ་ཉིད་ལ་ཕྱི་སྟོང་པ་ཉིད་ཅེས་བྱ་བར་མི་དམིགས་སོ། །ཕྱི་ནང་སྟོང་པ་ཉིད་ལ་ཕྱི་ནང་སྟོང་པ་ཉིད་ཅེས་བྱ་བར་མི་དམིགས་སོ། །སྟོང་པ་ཉིད་སྟོང་པ་ཉིད་ལ་སྟོང་པ་ཉིད་སྟོང་པ་ཉིད་ཅེས་བྱ་བར་དམིགས་སོ། །ཆེན་པོ་སྟོང་པ་ཉིད་ལ་ཆེན་པོ་སྟོང་པ་ཉིད་ཅེས་བྱ་བར་མི་དམིགས་སོ།།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E3_SHES RAB KYI PHA ROL TU PHYIN PA STON GPHRAG NYI SHU LNGA PA 3_The Perfection of Wisdom in 25,000 Lines, Part 3 (Pañca Viṃśati Sāhasrikā Prajñā Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":895,"text":"སྟོང་འདི་སྙེད་ཅིག་དང་། ཉན་ཐོས་བྱེ་བ་ཁྲག་ཁྲིག་བརྒྱ་སྟོང་འདི་སྙེད་ཅིག་གིས་བསྐོར་ཅིང་མདུན་དུ་བྱས་ཏེ་ཆོས་སྟོན་ཏོ། །ཞེས་བྱ་བའི་སྒྲ་ཐོས་པར་འགྱུར་རོ། །ཤར་ཕྱོགས་ཀྱི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་པོ་ཡོངས་སུ་མྱ་ངན་ལས་འདའ་བ་དག་ཀྱང་མཐོང་བར་འགྱུར་རོ། །དེ་བཞིན་གཤེགས་པ་དེ་དག་གི་མཆོད་རྟེན་རིན་པོ་ཆེ་སྣ་བདུན་ལས་བྱས་པ་བྱེ་བ་ཁྲག་ཁྲིག་བརྒྱ་སྟོང་མང་པོ་དག་ཀྱང་མཐོང་བར་འགྱུར་རོ། །དེ་བཞིན་གཤེགས་པའི་མཆོད་རྟེན་དེ་དག་ཀྱང་མེ་ཏོག་དང་། སྤོས་དང་། ཕྲེང་བ་དང་། བདུག་སྤོས་དང་། བྱུག་པ་དང་། ཕྱེ་མ་དང་། ན་བཟའ་དང་། གདུགས་དང་། རྒྱལ་མཚན་དང་། བ་དན་དང་། མཆོད་པ་སྣ་ཚོགས་མང་པོས་རིམ་གྲོར་བྱ་བ་དང་། བཀུར་སྟིར་བྱ་བ་དང་། ཕུ་དུད་དུ་བྱ་བ་དང་། མཆོད་པར་བྱ་བ་མཐོང་བར་འགྱུར་རོ། །ལྷོ་ཕྱོགས་ཀྱི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་པོ་ཡོངས་སུ་མྱ་ངན་ལས་འདའ་བ་དག་ཀྱང་མཐོང་བར་འགྱུར་ཏེ། དེ་བཞིན་གཤེགས་པ་དེ་དག་གི་མཆོད་རྟེན་རིན་པོ་ཆེ་སྣ་བདུན་ལས་བྱས་པ་བྱེ་བ་ཁྲག་ཁྲིག་བརྒྱ་སྟོང་མང་པོ་དག་ཀྱང་མཐོང་བར་འགྱུར་རོ། །དེ་བཞིན་གཤེགས་པའི་མཆོད་རྟེན་དེ་དག་ཀྱང་མེ་ཏོག་དང་། སྤོས་དང་། ཕྲེང་བ་དང་། བདུག་སྤོས་དང་། བྱུག་པ་དང་། ཕྱེ་མ་དང་། ན་བཟའ་དང་། གདུགས་དང་། རྒྱལ་མཚན་དང་། བ་དན་དང་། མཆོད་པ་སྣ་ཚོགས་མང","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E5INC_SHES RAB KYI PHA ROL TU PHYIN PA STONG PHRAG BRGYA PA 5_The Perfection of Wisdom in 100,000 Lines, Part 5 (Ṣatasāhasrikā Prajña Pāramitā 5).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":896,"text":"༄༅། །སྟོན༑ ༑བཅོམ་ལྡན་སངས་རྒྱས་བསམ་མི་ཁྱབ། །དེ་བཞིན་གཤེགས་པ་རྟག་པའི་སྐུ། །སེམས་ཅན་རྣམས་ལ་ཕན་པའི་ཕྱིར། །ཆོས་རྣམས་སྣ་ཚོགས་སྟོན་པ་མཛད། །མདོ་དང་། ཏིང་ངེ་འཛིན་དང་། ཆོས་ཀྱི་སྒོ་དང་། གསང་བ་ཞུ་བ་དང་། ཡོངས་སུ་མྱ་ངན་ལས་འདས་པ་གཏན་ལ་དབབ་པར་བསྟན་པ་ལས། དམ་པའི་ཆོས་ཀྱི་དཀྱིལ་འཁོར་གྱི་ཕུང་པོའི་ལེའུ་ཞེས་བྱ་སྟེ་སུམ་ཅུ་བདུན་པའོ།། །།དེ་ནས་དེའི་ཚེ་ལྷོ་ཕྱོགས་ཀྱི་ཡུལ་འདབས་སྟང་ཟིལ་གྱི་རི་ལས་འོད་སྲུང་ཆེན་པོ་དང་ཐབས་ཅིག་ཏུ་འོངས་པའི་ལྷའི་བུ་རྣམས་སྟེང་གི་བར་སྣང་ལ་ཏ་ལ་བདུན་སྲིད་ཙམ་དུ་འདོང་ནས་དེ་བཞིན་གཤེགས་པ་ལ་མེ་ཏོག་གི་སིལ་མའི་རིམ་པ་རི་རབ་ཙམ་དག་གཏོར་ནས་མིག་མཆི་མས་གང་སྟེ་དུ་བཞིན་དུ་ཚིག་འདི་སྐད་ཅེས་གསོལ་ཏོ། །ཀྱེ་མ་བཅོམ་ལྡན་འདས། དེ་བཞིན་གཤེགས་པ་ཐབས་ཀྱིས་ཡོངས་སུ་མྱ་ངན་ལས་འདས་པ་ཡོངས་སུ་མྱ་ངན་ལས་འདས་པ་ན་དེ་བཞིན་གཤེགས་པས་གསུངས་བའི་མདོ་འདི་ལྟ་བུ་འདི་དག་འཆང་བར་བགྱིད་པའི་སེམས་ཅན་དེ་དག་ཅི་འདྲ་བ་དག་ཅིག་འབྱུང་བར་འགྱུར། བཅོམ་ལྡན་འདས་ཀྱིས་བཀའ་སྩལ་པ། ལྷའི་བུ་དག་།ང་འདས་པའི་འོག་ཏུ་དགེ་བའི་རྩ་བ་བྱས་པ་རྣམས་དང་། སངས་རྒྱས་མང་པོ་ལ་བསྙེན་བཀུར་བྱས་པ་དེ་དག་མདོ་སྡེ་འདི་ལྟ་བུ་འདི་དག་འཆང་བར་འགྱུར་ཏེ། གཞན་དག་ལའང་རྒྱས་པར་སྟོན་པར་འགྱུར་རོ། །སྤྲིན་ཆེན","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00232__PHAGS PA SPRIN CHEN PO ZHES BYA BA THEG PA CHEN PO_I MDO_An Exalted Sutra of the Greater Way entitled, _The Great Cloud_ (Ārya Mahāmegha Nāma Mahāyāna Sūtra).txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":897,"text":"ལྟ་སྟེ། དཔེར་ན། ལྷ་དང་བཅས་པའི་འཇིག་རྟེན་གྱིས་མཆིང་བུའི་ནོར་བུ་བྱི་དོར་བྱས་ཀྱང་། མཆིང་བུའི་ནོར་བུ་ནམ་ཡང་ནོར་བུ་རིན་པོ་ཆེ་བཻ་ཌཱུར+ཡར་མི་འགྱུར་རོ། །འོད་སྲུང་། དེ་བཞིན་དུ་ཉན་ཐོས་ཚུལ་ཁྲིམས་དང་། བསླབ་པ་དང་། སྦྱངས་པའི་ཡོན་ཏན་དང་། ཡོ་བྱད་བསྙུངས་པ་དང་། ཏིང་ངེ་འཛིན་ཐམས་ཅད་དང་ལྡན་ཡང་བྱང་ཆུབ་ཀྱི་སྙིང་པོར་འདུག་སྟེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་ནམ་ཡང་མི་འགྱུར་རོ། །དེ་ལ་འདི་སྐད་ཅེས་བྱ་སྟེ། དཔེར་ན་ལྷ་དང་བཅས་པའི་འཇིག་རྟེན་གྱིས། །མཆིང་བུའི་ནོར་བུ་བྱི་དོར་བྱས་ཀྱང་ནི། །མཆིང་བུ་དག་སྟེ་བཻ་ཌཱུརྱར་མི་འགྱུར། །འདི་འདྲ་དེ་ཉིད་དེ་ཡི་རང་བཞིན་ཡིན། །དེ་བཞིན་ཉན་ཐོས་ཁྲིམས་དང་ཐོས་པ་དང་། །བསམ་གཏན་ལྡན་ཞིང་སྦྱངས་པ་ཀུན་ལྡན་ཡང་། །བྱང་ཆུབ་སྙིང་པོར་འདུག་སྟེ་བདུད་བཏུལ་ནས། །བྱང་ཆུབ་རེག་སྟེ་བདེ་གཤེགས་འགྱུར་བ་མེད། །འོད་སྲུང་། འདི་ལྟ་སྟེ། དཔེར་ན། ནོར་བུ་རིན་པོ་ཆེ་བཻ་ཌཱུརྱ་བྱི་དོར་བྱས་ན་དེ་ཀར་ཤ་པ་ནི་བརྒྱ་སྟོང་མང་པོ་འབྱུང་བའི་སྒོར་འགྱུར་རོ། །འོད་སྲུང་། དེ་བཞིན་དུ་བྱང་ཆུབ་སེམས་དཔའི་ཡོན་ཏན་གྱི་བྱི་དོར་བྱས་ན་དེ་ཉན་ཐོས་དང་། རང་སངས་རྒྱས་བརྒྱ་སྟོང་མང་པོ་འབྱུང་བའི་སྒོར་འགྱུར་རོ། །དེ་ལ་འདི་སྐད་ཅེས་བྱ་སྟེ། རིན་ཆེན་བཻ་ཌཱུརྱ་ནི་སྦྱངས་བྱས་ན། །ཀར་ཤ་པ་ན་མང་པོ་འབྱུང་བར་འགྱུར། །དེ་བཞིན་སངས་རྒྱས་སྲས་ཀྱིས་སྦྱངས་བྱས་ན།།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.c (dkon brtsegs)\/KL00087E__PHAGS PA _OD SRUNG GI LE_U ZHES BYA BA THEG PA CHEN PO_I MDO_An Exalted Sutra of the Greater Way entitled _The Account of Kashyapa_ (Ārya Kāśyapa Parivarta Nāma Mahāyāna Sūtra).txt","subfolder":"A.i.2.c (dkon brtsegs)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":898,"text":"ཡང་དག་པར་རྗེས་སུ་མི་མཐོང་ངོ། །སངས་རྒྱས་ཀྱི་མིང་ཡང་ཡང་དག་པར་རྗེས་སུ་མི་མཐོང་ངོ། །མངོན་པར་ཤེས་པ་རྣམས་བསྒོམ་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དེ། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་ཀྱང་ཡང་དག་པར་རྗེས་སུ་མི་མཐོང་ངོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མིང་ཡང་ཡང་དག་པར་རྗེས་སུ་མི་མཐོང་ངོ། །བྱང་ཆུབ་སེམས་དཔའ་ཡང་ཡང་དག་པར་རྗེས་སུ་མི་མཐོང་ངོ། །བྱང་ཆུབ་སེམས་དཔའི་མིང་ཡང་ཡང་དག་པར་རྗེས་སུ་མི་མཐོང་ངོ། །སངས་རྒྱས་ཀྱང་ཡང་དག་པར་རྗེས་སུ་མི་མཐོང་ངོ། །སངས་རྒྱས་ཀྱི་མིང་ཡང་ཡང་དག་པར་རྗེས་སུ་མི་མཐོང་ངོ། །ཏིང་ངེ་འཛིན་རྣམས་བསྒོམ་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དེ། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་ཀྱང་ཡང་དག་པར་རྗེས་སུ་མི་མཐོང་ངོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མིང་ཡང་ཡང་དག་པར་རྗེས་སུ་མི་མཐོང་ངོ། །བྱང་ཆུབ་སེམས་དཔའ་ཡང་ཡང་དག་པར་རྗེས་སུ་མི་མཐོང་ངོ། །བྱང་ཆུབ་སེམས་དཔའི་མིང་ཡང་ཡང་དག་པར་རྗེས་སུ་མི་མཐོང་ངོ། ། སངས་རྒྱས་ཀྱང་ཡང་དག་པར་རྗེས་སུ་མི་མཐོང་ངོ། །སངས་རྒྱས་ཀྱི་མིང་ཡང་ཡང་དག་པར་རྗེས་སུ་མི་མཐོང་ངོ། །གཟུངས་ཀྱི་སྒོ་རྣམས་བསྒོམ་པའི་ཕྱིར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དེ། ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་ཀྱང་ཡང་དག་པར་རྗེས་སུ་མི་མཐོང་ངོ། །ཤེས་རབ་ཀྱི་ཕ་རོལ་ཏུ་ཕྱིན་པའི་མིང་ཡང་ཡང་དག་པར་རྗེས་སུ་མི་མཐོང་ངོ། །བྱང་ཆུབ་སེམས་དཔའ་ཡང་ཡང","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E1INC_SHES RAB KYI PHA ROL TU PHYIN PA STONG PHRAG BRGYA PA 1_The Perfection of Wisdom in 100,000 Lines, Part 1 (Ṣatasāhasrikā Prajña Pāramitā 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":899,"text":"༄༅། །ལས་ལྡོག་པའི་ཆོས་དེ་ལྟ་བུ་ཡོད་དམ། འཕགས་པའི་ལམ་ཡན་ལག་བརྒྱད་པའི་དེ་བཞིན་ཉིད་ལས་གུད་ན་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་པའི་ཆོས་དེ་ལྟ་བུ་ཡོད་དམ། འཕགས་པའི་བདེན་པའི་དེ་བཞིན་ཉིད་ལས་གུད་ན་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་པའི་ཆོས་དེ་ལྟ་བུ་ཡོད་དམ། བསམ་གཏན་གྱི་དེ་བཞིན་ཉིད་ལས་གུད་ན་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་པའི་ཆོས་དེ་ལྟ་བུ་ཡོད་དམ། ཚད་མེད་པའི་དེ་བཞིན་ཉིད་ལས་གུད་ན་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་པའི་ཆོས་དེ་ལྟ་བུ་ཡོད་དམ། གཟུགས་མེད་པའི་སྙོམས་པར་འཇུག་པའི་དེ་བཞིན་ཉིད་ལས་གུད་ན་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་པའི་ཆོས་དེ་ལྟ་བུ་ཡོད་དམ། རྣམ་པ་ཐར་པའི་དེ་བཞིན་ཉིད་ལས་གུད་ན་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་པའི་ཆོས་དེ་ལྟ་བུ་ཡོད་དམ། མཐར་གྱིས་གནས་པའི་སྙོམས་པར་འཇུག་པའི་དེ་བཞིན་ཉིད་ལས་གུད་ན་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་པའི་ཆོས་དེ་ལྟ་བུ་ཡོད་དམ། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པའི་དེ་བཞིན་ཉིད་ལས་གུད་ན་གང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་པའི་ཆོས་དེ་ལྟ་བུ་ཡོད་དམ། མངོན་པར་ཤེས་པའི་དེ་བཞིན་ཉིད","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E10INC_SHES RAB KYI PHA ROL TU PHYIN PA STONG PHRAG BRGYA PA 10_The Perfection of Wisdom in 100,000 Lines, Part 10 (Ṣatasāhasrikā Prajña Pāramitā 10).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":900,"text":"༄༅། །ལ་སྲས་ཀྱང་མི་མངའ། སྲས་མོ་ཡང་མི་མངའ་བ་ལགས་ན། བཙུན་མོ་གཞན་བཞེས་ཤིག་།དེའི་འོག་ཏུ་ཁྱོད་ལ་སྲས་ཀྱང་མངའ། སྲས་མོ་ཡང་མངའ་བར་འགྱུར་རོ༑ ༑དེས་སྨྲས་པ། བཟང་མོ་ཁྱོད་ཀྱིས་སྐྱེས་པ་གང་ལ་ཆུང་མ་གཉིས་ཡོད་པ་དེས་ལན་འགའ་ཡང་སྐྱོ་མ་གྲང་མོ་མི་འཐུངས་ལ་རྟག་ཏུ་དེའི་ཁྱིམ་ན་འཐབ་མོ་དང་མཚང་འདྲུ་བ་དང་རྩོད་པ་དང་འགྱེད་པས་ནང་མི་ཡོངས་སུ་འཁྲུག་པར་བྱེད་ཅིང་རང་གི་ལས་ཡོངས་སུ་བསྒྲུབ་པ་ལྷུར་ལེན་པར་ཡང་མི་འགྱུར་རོ་ཞེས་བྱ་བ་དེ་མ་ཐོས་སམ། ཆུང་མས་སྨྲས་པ། རྗེའི་སྲས་བཞེས་ཤིག་དང་གལ་ཏེ་རེ་ཞིག་ཕུ་ནུ་མོ་ལྟ་བུ་ཞིག་ལགས་ན་ནི་ཕུ་ནུ་མོའི་འདུ་ཤེས་ཀྱིས་བསྐྱང་བར་བགྱིའོ། །གལ་ཏེ་བུ་མོ་ལྟ་བུ་ཞིག་ལགས་ན་ནི་བུ་མོའི་འདུ་ཤེས་ཀྱིས་བསྐྱང་བར་བགྱིའོ། །ཁྱིམ་བདག་དེ་ཆུང་མ་དེས་གཡོའི་ཀུན་ཏུ་སྤྱོད་པ་སྨྲས་པ་ན་བུ་མོ་ཚོལ་བར་རྩོམ་མོ། །ཇི་ཙམ་ན་རི་བྲགས་ཤིག་ན་ཁྱིམ་བདག་ཅིག་འདུག་པ་དེས་རིགས་མཉམ་པ་ལས་ཆུང་མ་བླངས་ནས། དེ་དེ་དང་ལྷན་ཅིག་རྩེ་བར་བྱེད། དགའ་བར་བྱེད། དགའ་མགུར་སྤྱོད་པར་བྱེད་དོ། །རྩེ་བར་བྱེད་དགའ་བར་བྱེད་དགའ་མགུར་སྤྱོད་པར་བྱེད་པ་དེ་ལ་བུ་གཉིས་དང་། བུ་མོ་གཅིག་བཙས་ནས་དེས་དེ་དག་བསྲིངས་ཤིང་བསྐྱེད་ནས་ཁྱིམ་བདག་དེ་དུས་ལ་བབ་བོ། །དེ་ནས་བུ་མོ་ཚོལ་བའི་ཁྱིམ་བདག་དེས་དེ་གཉིས་ལས་བུ་མོ་དེ་བླངས་ནས། དཔལ་དང་ལྡན་པའི་ཡོ་ལང་ཆེན་པོས་བག་མར་བླངས་སོ། །ཆོས་ཉིད་ཀྱིས་ན་སར་པ་ཐམས་ཅད","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E1__DUL BA RNAM PAR _BYED PA 1_The Divisions of Vowed Morality, Part 1 (Vinaya Vibhaṃga 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":901,"text":"བྱའོ། །དམིགས་པའི་ཚུལ་གྱིས་ལྕེ་སྨོན་པ་ཡོད་ཅེས་བྱ་བ་དང་། སྨོན་པ་མེད་ཅེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་ལུས་རྟག་ཅེས་བྱ་བ་དང་། མི་རྟག་ཅེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་ལུས་བདེ་ཞེས་བྱ་བ་དང་། སྡུག་བསྔལ་ཞེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་ལུས་བདག་ཅེས་བྱ་བ་དང་། བདག་མེད་ཅེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་ལུས་སྡུག་ཅེས་བྱ་བ་དང་། །མི་སྡུག་ཅེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་ལུས་ཞི་ཞེས་བྱ་བ་དང་། མ་ཞི་ཞེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་ལུས་དབེན་ཞེས་བྱ་བ་དང་། མི་དབེན་ཞེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་ལུས་སྟོང་ཞེས་བྱ་བ་དང་། མི་སྟོང་ཞེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་ལུས་མཚན་མ་ཡོད་ཅེས་བྱ་བ་དང་། མཚན་མ་མེད་ཅེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་ལུས་སྨོན་པ་ཡོད་ཅེས་བྱ་བ་དང་། སྨོན་པ་མེད་ཅེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་ཡིད་རྟག་ཅེས་བྱ་བ་དང་། མི་རྟག་ཅེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་ཡིད་བདེ་ཞེས་བྱ་བ་དང་། སྡུག་བསྔལ་ཞེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་ཡིད་བདག་ཅེས་བྱ་བ་དང་། བདག་མེད་ཅེས་བྱ་བར་གནས་པར་མི་བྱའོ། །དམིགས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E4INC_SHES RAB KYI PHA ROL TU PHYIN PA STONG PHRAG BRGYA PA 4_The Perfection of Wisdom in 100,000 Lines, Part 4 (Ṣatasāhasrikā Prajña Pāramitā 4).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":902,"text":"༄༅། །པ༑ ཉེ་དགའ། ཁྱོད་ཀྱིས་མི་མཛེས་པ་དེ་ལྟ་བུ་དེ་བྱས་པར་གྱུར་བ་བདེན་ནམ། བཙུན་པ། མད་དོ། །སངས་རྒྱས་བཅོམ་ལྡན་འདས་ཀྱིས་དགེ་སྦྱོང་གི་ཚུལ་མ་ཡིན་པ། རྗེས་སུ་མཐུན་པ་མ་ཡིན་པ། རུང་བ་མ་ཡིན་པ། ཚུལ་དང་མཐུན་པ་མ་ཡིན་པ་དེ་ནི། རབ་ཏུ་བྱུང་བས་བྱ་བ་མ་ཡིན་ནོ། །ཞེས་རྣམ་པར་སྨད་པར་མཛད་དོ། །དེ་ནས་བཅོམ་ལྡན་འདས་ཀྱིས་རྣམ་གྲངས་དུ་མས་རྣམ་པར་སྨད་ནས། དགེ་སློང་རྣམས་ལ་བཀའ་སྩལ་པ། དགེ་སློང་དག་།དེ་ལྟ་བས་ན། ཕན་ཡོན་བཅུ་ཡང་དག་པར་གཟིགས་པས། འདུལ་བ་ལ་ཉན་ཐོས་རྣམས་ཀྱི་བསླབ་པའི་གཞི་བཅའ་བར་བྱ་སྟེ་ཞེས་བྱ་བ་ལ་སོགས་པ་སྔ་མ་བཞིན་ནོ། །ངའི་ཉན་ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། ཡང་དགེ་སློང་གང་རང་གིས་བསླངས་པའི་དོག་པས་ཐ་ག་པ་ཉེ་དུ་མ་ཡིན་པ་ལ་གོས་འཐག་ཏུ་འཇུག་ན། གོས་གྲུབ་ན། སྤང་བའི་ལྟུང་བྱེད་དོ། །ཡང་དགེ་སློང་གང་ཞེས་བྱ་བ་ནི། ཤཱཀྱའི་བུ་ཉེ་དགའམ། གཞན་ཡང་དེ་ལྟ་བུ་གང་ཡིན་པའོ༑ ༑རང་གིས་བསླངས་པའི་དོག་པས་ཞེས་བྱ་བ་ནི། འདུན་པས་ལ་ལ་ལས་སྲང་གཅིག། ལ་ལ་ལས་སྲང་ཕྱེད། ལ་ལ་ལས་ཞོ་གཉིས། ལ་ལ་ལས་ཞོ་གཅིག་བསླངས་པའི་དོག་པས་སོ།། ཐ་ག་པ་ཞེས་བྱ་བ་ནི། ཐགས་མཁན་ནོ། །ཉེ་དུ་མ་ཡིན་པ་ལ་ཞེས་བྱ་བ་ནི། ཕྱི་མོ་དང་། མེས་པོ་དང་། ཕྲུགས་ལས་བརྟེན་པའི་བདུན་པ་ཚུན་ཆད་ནི། ཉེ་དུ་ཡིན་ལ། དེ་ཕན་ཆད་ནི། ཉེ་དུ་མ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E2INC__DUL BA RNAM PAR _BYED PA 2_The Divisions of Vowed Morality, Part 2 (Vinaya Vibhaṃga 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":903,"text":"༄༅། །མི་རྟག་པ་ཉིད་དུ་བསྟན་པ་མེད་ན་མི་འབྱུང་བའི་བྱས་པ་ཉིད་ཆོས་ཅན་སྒྲ་ལས་ངེས་པ་ན་འདིར་བཟློག་པའི་དགོས་པ་ག་ལས་ཡིན། མེ་འབར་བའི་ཚོགས་ཡོངས་སུ་གནས་པར་ངེས་པའི་བདག་ཉིད་ཀྱིས་ཕྱོགས་ན་སེམས་རང་བཞིན་དུ་ག་ནས་པ་གྲང་བ་ཡོད་པར་དོགས་པར་བྱ་བར་རིགས་པ་མ་ཡིན་པ་མ་ཡིན་ལ་དེ་ཡང་རིགས་པ་མེད་པར་ཚིག་ཙམ་གྱིས་མཇུག་སྡུད་པ་ལས་ལྡོག་པ་ཡང་མ་ཡིན་ནོ། །རྣམ་ཕུག་པ་ན་རེ། སིལ་བུར་གྱུར་པའི་ཚིག་རྣམས་ཀྱིས། །དོན་གཅིག་སྟོན་པ་མ་ཡིན་ཏེ། །དེའི་ཕྱིར་འབྲེལ་པ་གྲུབ་དོན་དུ། །མཇུག་སྡུད་ལོགས་ཤིག་བརྗོད་པར་བྱ། །ཞེས་ཟེར་ཏེ། འདི་ལ་འབྲེལ་པ་ཅན་ཞེས་བྱ་བ་སྨོས་ཏེ། གཏན་ཚིགས་བསྒྲུབ་བྱ་དང་དེའི་བདག་ཉིད་དང་དེ་ལས་བྱུང་བའི་མཚན་ཉིད་ཀྱི་འབྲེལ་པ་སྟོན་པ་ན། དོན་གྱི་སྒོ་ནས་འབྲེལ་པ་ཉིད་ཀྱི་ཕྱོགས་ཀྱི་ཆོས་དང་རྗེས་སུ་འགྲོ་བ་དང་ལྡོག་པའི་གཏན་ཚིགས་དག་གིས་དོན་གཅིག་ཤུགས་ཀྱིས་ཇི་ལྟར་འདོད་པ་བཞིན་དུ་སྟོན་པ་ཡིན་ནོ། །གལ་ཏེ་ཚིག་རྣམས་སིལ་བུ་ཡིན་པ་དེ་ལྟ་ན་ཡང་འབྲེལ་པ་ཉིད་ཀྱི་དོན་གཅིག་ལ་ཉེ་བར་སྡུད་པའི་ཕྱིར་འབྲེལ་པ་གྲུབ་པར་བྱ་བའི་དོན་དུ་མཇུག་སྡུད་པ་ལོགས་ཤིག་ཏུ་བརྗོད་པར་མི་བྱའོ། །ཁ་ཅིག་ཅེས་བྱ་བ་ནི་གཞོན་ནུ་མ་ལེན་པ་ལ་སོགས་པའོ། །དེ་དག་ནི་རྗེས་སུ་དཔག་པ་རྣམ་པ་གཉིས་ཏེ་ཁྱད་པར་དུ་མཐོང་བ་དང་སྤྱིར་མཐོང་བའོ་ཞེས་རྗོད་པར་བྱེད་དོ། །དེ་ལ་ཁྱད་པར་དུ་མཐོང་བ་གང་ཞེ་ན། གང་དག་ཉིད་ཀྱི་ཞེས་བྱ་བ་ལ་སོགས་པ་སྨོས་ཏེ། དོན་འདི་ཡིན་ཏེ། ཐོག་མར་ཆོས་ཀྱི་བྱེ་བྲག་དགའ་ཞིག་ཏུ་མེ་དང་དུ་བའི་ཁྱད་པར་དག་མངོན་སུམ་གྱིས་བཟུང་ནས་དུས་གཞན་དུ་ཐག་རིང་པོར་སོང་ནས་གང་གི་ཚེ་ཡང་དང་ཡང་དུ་དུ་བའི་ཁྱད་པར་དེ་ཉིད་མཐོང་ནས། སྔར་ཡོངས་སུ་བཟུང་བའི་ཕྱིར་མེད་དེ་ཉིད་རྗེས་སུ་དཔོག་པར་བྱེད་པ་དེ་ནི་ཁྱད་པར་མཐོང་བའི་རྗེས་སུ་དཔག་པ་ཡིན་ཏེ༑ སྔར་མངོན་སུམ་གྱིས་གཟུང་བའི་ཁྱད་པར་ཡུལ་ཡིན་པའི་ཕྱིར་རོ། །བཟུང་ཟིན་པ་ནི་འཛིན་པའི་ཕྱིར་ཚད་མ་མ་ཡིན་པའང་མ་ཡིན་ཏེ། གང་གི་ཕྱིར་ཇི་མེ་དེ་ཡོད་དམ་ཤི་ཞེས་ཐེ་ཚོམ་ཟློག་པར་བྱེད་པ་བླ་ལྷག་ཡོད་པའི་ཕྱིར་ཞེས་བྱ་བ་ནི་བསྡུས་པའི་དོན་ཏོ། །ཡང་ཡན་ལག་གི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4267.2E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":904,"text":"༄༅། །འདུ་ཤེས་ཅན་མཐུན་པའི་འདུ་ཤེས་ཅན་དེ་དག་གིས་གསོལ་བ་བྱས་ཏེ། གསོ་སྦྱོང་བྱེད་ཅིང་སོ་སོར་ཐར་པའི་མདོ་གདོན་པ་འདོན་པར་བྱེད་ན། དགེ་འདུན་གྱིས་སོ་སོར་ཐར་པ་བཏོན་ཅིང་གསོ་སྦྱོང་བྱས་པ་ཡིན་ནོ། །འཁོར་དེ་མ་ལངས་ཤིང་དགེ་སློང་དག་མ་དོང་བར་དེའི་འོག་ཏུ་དགེ་སློང་གཉུག་མར་གནས་པ་ཆེས་མང་པོ་དག་ལྷགས་ན། དེ་དག་གིས་ཡང་གསོལ་བ་བྱས་ཏེ། གསོ་སྦྱོང་བྱ་ཞིང་སོ་སོར་ཐར་པའི་མདོ་གདོན་པ་གདོན་པར་བྱ་སྟེ། དགེ་སློང་སྔ་མ་དག་ལ་ཡང་འགལ་ཚབས་ཅན་དུ་མི་འགྱུར་རོ། །འདི་ལྟ་སྟེ། གསོ་སྦྱོང་བཅོ་ལྔ་པ་དེ་ཉིད་ལ། དགེ་སློང་གཉུག་མར་གནས་པ་བཞིའམ། ལྷག་པ་དག་འདུག་ཅིང་མཐུན་པར་གྱུར་པ་ན། དེ་དག་འདི་སྙམ་དུ་དགེ་སློང་གང་དག་མ་ལྷགས་པ་དག་ཡོད་དོ་སྙམ་དུ་མི་སེམས་ཤིང་། ཆོས་ཀྱི་འདུ་ཤེས་ཅན་མཐུན་པའི་འདུ་ཤེས་ཅན་དེ་དག་གིས་གསོལ་བ་བྱས་ཏེ། གསོ་སྦྱོང་བྱེད་ཅིང་སོ་སོར་ཐར་པའི་མདོ་གདོན་པ་འདོན་པར་བྱེད་ན། དགེ་འདུན་གྱིས་སོ་སོར་ཐར་པ་བཏོན་ཅིང་གསོ་སྦྱོང་བྱས་པ་ཡིན་ནོ། །འཁོར་དེ་ལངས་ཤིང་དགེ་སློང་ཁ་ཅིག་ནི་དོང་། ཁ་ཅིག་ནི་མ་དོང་བར་དེའི་འོག་ཏུ་དགེ་སློང་གཉུག་མར་གནས་པ་ཆེས་མང་པོ་དག་ལྷགས་ན། དེ་དག་གིས་ཡང་གསོལ་བ་བྱས་ཏེ། གསོ་སྦྱོང་བྱ་ཞིང་སོ་སོར་ཐར་པའི་མདོ་གདོན་པ་གདོན་པར་བྱ་སྟེ། དགེ་སློང་སྔ་མ་དག་ལ་ཡང་འགལ་ཚབས་ཅན་དུ་མི་འགྱུར་རོ། །འདི་ལྟ་སྟེ། གསོ་སྦྱོང་བཅོ་ལྔ་པ་དེ་ཉིད་ལ། དགེ་སློང་གཉུག་མར་གནས་པ་བཞིའམ། ལྷག","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E1__DUL BA GZHI 1_Foundation of Vowed Morality, Part 1 (Vinaya Vastu 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":905,"text":"ཚུལ་ཁྲིམས་ལྡན་གྱུར་ཅིང་། །མང་ཐོས་ཚུལ་ཁྲིམས་ཕུན་སུམ་ཚོགས། །རྒྱལ་བའི་སྲས་པོ་ཡོན་ཏན་ལྡན། །དེ་ལ་ངུར་སྨྲིག་དེ་བཞིན་མཛེས། །འོད་སྲུང་། བཞི་པོ་འདི་དག་ནི་ཚུལ་ཁྲིམས་འཆལ་བ་ཚུལ་ཁྲིམས་དང་ལྡན་པ་ལྟར་བཅོས་པ་ཡིན་ཏེ། བཞི་གང་ཞེ་ན། འོད་སྲུང་། འདི་ལ་དགེ་སློང་ཁ་ཅིག་ཚུལ་ཁྲིམས་དང་ལྡན་པ་ཡིན་ཏེ། སོ་སོར་ཐར་པའི་སྡོམ་པས་བསྡམས་ཤིང་གནས། ཆོ་ག་དང་སྤྱོད་ཡུལ་ཕུན་སུམ་ཚོགས་པ། ཁ་ན་མ་ཐོ་བ་ཕྲ་རབ་རྣམས་ལ་ཡང་འཇིགས་པར་ལྟ། ཡང་དག་པར་བླངས་ཏེ་བསླབ་པའི་གཞི་རྣམས་ལ་སློབ་ཅིང་། ལུས་ཀྱི་ལས་དང༑ ངག་གི་ལས་དང་། ཡིད་ཀྱི་ལས་ཡོངས་སུ་དག་པ་དང་ལྡན་པར་གནས་པས་འཚོ་བ་ཡོངས་སུ་དག་ཀྱང་། དེ་བདག་ཏུ་སྨྲ་བ་ཡིན་ཏེ། འོད་སྲུང་། དེ་ནི་ཚུལ་ཁྲིམས་འཆལ་པ་ཚུལ་ཁྲིམས་དང་ལྡན་པ་ལྟར་བཅོས་པ་དང་པོའོ། །འོད་སྲུང་། གཞན་ཡང་འདི་ལ་དགེ་སློང་ཁ་ཅིག་འདུལ་བ་འཛིན་ཅིང་འདུལ་བ་ལ་ཞུགས་ཏེ། འདུལ་བའི་ཚུལ་ལ་གནས་པ་ཡིན་ཡང་འཇིག་ཚོགས་ལ་ལྟ་བ་ལས་མ་བསྐྱོད་པ་ཡིན་ཏེ། འོད་སྲུང་། དེ་ནི་ཚུལ་ཁྲིམས་འཆལ་པ་ཚུལ་ཁྲིམས་དང་ལྡན་པ་ལྟར་བཅོས་པ་གཉིས་པའོ། །འོད་སྲུང་། གཞན་ཡང་འདི་ལ་དགེ་སློང་ཁ་ཅིག་བྱམས་པ་ལ་གནས་པ་ལ་གནས་པ་ཡིན་ཏེ། སེམས་ཅན་ལ་དམིགས་པའི་བྱམས་པ་དང་ལྡན་པ་ཡིན་ཡང་འདུ་བྱེད་ཐམས་ཅད་ལ་སྐྱེ་བ་མེད་པ་ཐོས་ན་སྐྲག་སྟེ་ཀུན་དུ་དངང་བར་འགྱུར་ཅིང་། ཀུན་དུ་རབ་ཏུ་དངང་བར་འགྱུར","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.c (dkon brtsegs)\/KL00087E__PHAGS PA _OD SRUNG GI LE_U ZHES BYA BA THEG PA CHEN PO_I MDO_An Exalted Sutra of the Greater Way entitled _The Account of Kashyapa_ (Ārya Kāśyapa Parivarta Nāma Mahāyāna Sūtra).txt","subfolder":"A.i.2.c (dkon brtsegs)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":906,"text":"༄༅། །ཤེས་རབ་ཀྱི་ཕ་རོལ་ཏུ་ཕྱིན་པ་དང་བྲལ་བའི་མདོ་སྡེ་གཞན་ལ་སྤྱོད་པ་དག་ནི་མ་ཡིན་ནོ། །དེ་ཅིའི་ཕྱིར་ཞེ་ན། དེ་ནི་འདི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ལས་ཕུལ་དུ་བྱུང་བའི་ཆོས་གང་ལ་དད་པའི་རྗེས་སུ་འབྲང་བ་དང་། ཆོས་ཀྱི་རྗེས་སུ་འབྲང་བ་དང་། བརྒྱད་པས་བསླབ་པར་བྱ་བ་དང་། གང་ལ་རྒྱུན་དུ་ཞུགས་པ་དང་། ལན་ཅིག་ཕྱིར་འོང་བ་དང་། ཕྱིར་མི་འོང་བ་དང་། དགྲ་བཅོམ་པ་དང་། རང་སངས་རྒྱས་རྣམས་ཀྱིས་བསླབ་པར་བྱ་བ་དང་། གང་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ཀྱིས་བསླབ་པར་བྱ་བ་དང་། ཇི་ལྟར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱིས་བསླབས་ཏེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་པར་གྱུར་པ་དེ་དག་རྒྱ་ཆེར་བསྟན་པའི་ཕྱིར་རོ་ཞེས་བྱ་བ་ནི་མངོན་པར་ཤེས་པ་མྱུར་བའི་ཁྱད་པར་ཀུན་འབྱུང་གི་སྐད་ཅིག་མ་བཞི་བ་ཡིན་ནོ། །དེ་ནས་འདོད་པ་ན་སྤྱོད་པ་དང་། གཟུགས་ན་སྤྱོད་པའི་ལྷའི་བུ་དེ་དག་གིས་ཆེད་དུ་བརྗོད་པ་ཆེད་དུ་བརྗོད་དེ། བཅོམ་ལྡན་འདས་འདི་ལྟ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་ཕ་རོལ་ཏུ་ཕྱིན་པ་ཆེན་པོ་སྟེ། བཅོམ་ལྡན་འདས་འདི་ལྟ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི་བསམ་གྱིས་མི་ཁྱབ་པའི་ཕ་རོལ་ཏུ་ཕྱིན་པའོ། །མི་མཉམ་པའི་ཕ་རོལ་ཏུ་ཕྱིན་པའོ། །ཚད་མ་མཆིས་པའི་ཕ་རོལ་ཏུ་ཕྱིན་པའོ། །གཞལ་དུ་མ་མཆིས་པའི་ཕ་རོལ་ཏུ་ཕྱིན་པའོ། །གྲངས་མ་མཆིས་པའི་ཕ་རོལ་ཏུ་ཕྱིན་པའོ། །མི་མཉམ་པ་དང་མཉམ་པའི་ཕ་རོལ་ཏུ་ཕྱིན་པ་སྟེ། བཅོམ་ལྡན་འདས་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་གང་ལ་བསླབས་ཤིང་དད་པའི་རྗེས་སུ་འབྲང་བ་རྣམས་འབྱུང་བར་འགྱུར། ཆོས་ཀྱི་རྗེས་སུ་འབྲང་བ་རྣམས་དང་། བརྒྱད་པ་དང་། རྒྱུན་དུ་ཞུགས་པ་རྣམས་དང་། ལན་ཅིག་ཕྱིར་འོང་བ་དང་། ཕྱིར་མི་འོང་བ་དང་། དགྲ་བཅོམ་པ་དང་། རང་སངས་རྒྱས་རྣམས་འབྱུང་བར་འགྱུར། གང་ལ་བསླབས་ཤིང་བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས། མངོན་པར་རྫོགས་པར་འཚང་རྒྱ་མངོན་པར","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.2E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":907,"text":"༄༅། །ཞེས་བྱ་བའི་ཏིང་ངེ་འཛིན་དུ་བརྗོད་དོ། །གང་གི་ཚེ་ཆོས་ཀྱི་སྣང་བ་དེ་ཉིད་འཕེལ་བར་བྱ་བའི་ཕྱིར་བདག་མེད་པར་སྒོམ་པ་བརྩོན་འགྲུས་རྩོམ་པས་ཡེ་ཤེས་ཀྱི་སྣང་བ་འབྲིང་ཙམ་དུ་གསལ་བར་གྱུར་བ་དེའི་ཚེ་ནི་རྩེ་མོའི་གནས་སྐབས་ཏེ། དེ་ཉིད་ནི་སྣང་བ་མཆེད་པ་ཞེས་བྱ་བའི་ཏིང་ངེ་འཛིན་ཏོ། །གང་གི་ཚེ་ན་སེམས་ཙམ་དུ་གནས་པས་ཕྱིའི་དོན་ལ་མངོན་པར་ཞེན་པ་མེད་པའི་ཕྱིར་ཤིན་ཏུ་གསལ་བར་ཤེས་པའི་སྣང་བ་སྐྱེས་པ་དེའི་ཚེ་བཟོད་པའི་གནས་སྐབས་ཏེ། གཟུང་བའི་རྣམ་པ་མེད་པར་རྗེས་སུ་ཞུགས་པའི་ཕྱིར་ན་དེ་ཁོ་ན་ཉིད་ཀྱི་དོན་གྱི་ཕྱོགས་གཅིག་ལ་ཞུགས་པའི་ཏིང་ངེ་འཛིན་ཡིན་ནོ། །ཡང་གང་གི་ཚེ་དོན་ལ་འཛིན་པར་བྱེད་པའི་རྣམ་པར་གཡེང་བར་སྣང་བ་མེད་པའི་ཡེ་ཤེས་ཀྱི་སྣང་བ་རྫོགས་པར་གྱུར་པ་དེའི་ཚེ་འཇིག་རྟེན་ཆོས་ཀྱི་མཆོག་གི་གནས་སྐབས་ཏེ། །དེ་ཉིད་ནི་བར་ཆད་མེད་པའི་ཏིང་ངེ་འཛིན་ཞེས་བྱའོ། ། གནས་སྐབས་འདི་དག་ཐམས་ཅད་ནི་ལྷག་པར་མོས་པ་བརྟན་པ་ཡིན་པས་མོས་པས་སྤྱོད་པའི་ས་ཞེས་བྱ་བར་བཤད་དོ། །ས་འདི་ལ་གནས་པའི་བྱང་ཆུབ་སེམས་དཔའ་ནི་སོ་སོའི་སྐྱེ་བོ་ཡིན་ན་ཡང་བྱིས་པའི་རྒུད་པ་ཐམས་ཅད་ལས་ཡང་དག་པར་འདས་ཤིང་། ཏིང་ངེ་འཛིན་དང་། གཟུངས་དང་། རྣམ་པར་ཐར་པ་དང་། མངོན་པར་ཤེས་པ་ལ་སོགས་པའི་ཡོན་ཏན་གྲངས་མེད་པ་དང་ལྡན་པ་ཡིན་ནོ་ཞེས་དཀོན་མཆོག་སྤྲིན་ལས་གསུངས་སོ། །དེ་ལྟར་ངེས་པར་འབྱེད་པའི་ཆ་དང་མཐུན་པ་རྣམས་ཀྱི་དམིགས་པ་དང་རྣམ་པ་དང་རྒྱུ་ཉིད་ཀྱི་ཁྱད་པར་བསྟན་ནས། རྣམ་པར་རྟོག་པ་བཞི་དང་ལྡན་པའི་དོན་ལས་གཟུང་བའི་རྣམ་པར་རྟོག་པ་དངོས་པོ་ཐམས་ཅད་ཀྱི་རྟེན་ཅན་དང་པོར་གསུངས་པ་ནི། བཅོམ་ལྡན་འདས་བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟར་སློབ་ན་ཞེས་བྱ་བ་ལ་སོགས་པ་སྟེ་ཅི་ཞེས་བསམས་པའོ། །བརྗོད་པའི་ཀུན་རྫོབ་ཏུ་སློབ་པོ་སྙམ་དུ་དགོངས་པས་གསུངས་པ་ནི་དེ་ལྟར་སློབ་ན་ཞེས་བྱ་བ་ལ་སོགས་པའོ། །ཤཱ་རིའི་བུས་བཅོམ་ལྡན་འདས་ཀྱི་དགོངས་པ་མ་ཤེས་ནས་དྲིས་པ་ནི་དེ་ཁོ་ན་ཉིད་དུ་ན་ཆོས་གང་ལ་སློབ་པ་ལགས་ཞེས་བྱ་བའོ། །དེ་ལ་གཞི་ཙམ་ལ་བརྟེན་པའི་རྣམ་པར་རྟོག་པས་ཕྱིན་ཅི་ལོག་དང་འབྲེལ་པར་འགྱུར","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3791E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":908,"text":"༄༅། །པ་དང་། ཤིན་ཏུ་ཡངས་པའི་སེམས་སེམས་ཅན་གྱི་ཁམས་ཐམས་ཅད་ཡོངས་སུ་སྨིན་པར་བྱ་བ་དང་། གདུལ་བ་རྒྱས་པར་འགེངས་པ་དང་། ཤིན་ཏུ་ཆེ་བའི་སེམས་སངས་རྒྱས་ཀྱི་ཞིང་ཐམས་ཅད་ཡོངས་སུ་དག་པར་བྱེད་པ་དང་། ཚད་མེད་པའི་སེམས་སངས་རྒྱས་ཐམས་ཅད་ཀྱི་འཁོར་གྱི་དཀྱིལ་འཁོར་དུ་གཟུགས་བརྙན་རབ་ཏུ་འབྱུང་བ་དང་། བསྐལ་པ་ཐམས་ཅད་དུ་གནས་པས་མི་ཟད་ཅིང་མཐར་ཐུག་པ་མེད་པའི་སེམས། དེ་བཞིན་གཤེགས་པ་ཐམས་ཅད་ཀྱི་སྟོབས་དང་། མི་བསྙེངས་པ་དང་། སངས་རྒྱས་ཀྱི་ཆོས་ཀྱི་མ་འདྲེས་པའི་མཐར་ཐུག་པས་སྙིང་པོ་བྱང་ཆུབ་རྡོ་རྗེ་དམ་པའི་སྙིང་པོ་ཅན་དེ་ལ་པདམོའི་སྟན་རིན་པོ་ཆེ་ཐམས་ཅད་ཀྱི་ལྷུན་ཅན་ཞིག་ལ་དེ་བཞིན་གཤེགས་པའི་གདན་སེངྒེའི་ཁྲི་ལ་མངོན་པར་བལྟས་ཏེ་འདུག་གོ་།དེ་ནས་ཚོང་དཔོན་གྱི་བུ་ནོར་བཟང་དེ་ལྟ་བུའི་བསམ་པ་དང་། ཡིད་ལ་བྱ་བ་ལ་བརྩོན་པར་གནས་པའི་སྔོན་གྱི་དགེ་བའི་རྩ་བའི་རླན་དང་། དེ་བཞིན་གཤེགས་པ་ཐམས་ཅད་ཀྱི་བྱིན་གྱི་རླབས་དང་། བྱང་ཆུབ་སེམས་དཔའ་ཀུན་ཏུ་བཟང་པོ་དང་། སྔོན་གྱི་དགེ་བའི་རྩ་བའི་སྐལ་པ་མཐུན་པས་བྱང་ཆུབ་སེམས་དཔའ་ཀུན་ཏུ་བཟང་པོ་མཐོང་བར་འགྱུར་བར་སྔོན་གྱི་ལྟས་བཅུ་བྱུང་ངོ། །བཅུ་གང་ཞེ་ན། འདི་ལྟ་སྟེ། སངས་རྒྱས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E6A2_The Section Called, _House of the Jewel Trees,_ Part 2 (Ārya Buddha Avataṃsaka Nāma Mahāvaipulya Sūtra 6).txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":909,"text":"༄༅། །འཁྲུག་པར་མི་བྱེད་དོ། །མི་དམིགས་པ་སྟོང་པ་ཉིད་སྟོང་པའམ། འོན་ཏམ་མི་སྟོང་ཞེས་བྱ་བར་རྣམ་པར་འཁྲུག་པར་མི་བྱེད་དོ། །དངོས་པོ་མེད་པ་སྟོང་པ་ཉིད་སྟོང་པའམ༑ འོན་ཏམ་མི་སྟོང་ཞེས་བྱ་བར་རྣམ་པར་འཁྲུག་པར་མི་བྱེད་དོ། །ངོ་བོ་ཉིད་སྟོང་པ་ཉིད་སྟོང་པའམ། འོན་ཏམ་མི་སྟོང་ཞེས་བྱ་བར་རྣམ་པར་འཁྲུག་པར་མི་བྱེད་དོ། །དངོས་པོ་མེད་པའི་ངོ་བོ་ཉིད་སྟོང་པ་ཉིད་སྟོང་པའམ། འོན་ཏམ་མི་སྟོང་ཞེས་བྱ་བར་རྣམ་པར་འཁྲུག་པར་མི་བྱེད་དོ། །དྲན་པ་ཉེ་བར་གཞག་པ་རྣམས་སྟོང་པའམ། འོན་ཏམ་མི་སྟོང་ཞེས་བྱ་བར་རྣམ་པར་འཁྲུག་པར་མི་བྱེད་དོ། །ཡང་དག་པར་སྤོང་བ་རྣམས་སྟོང་པའམ། འོན་ཏམ་མི་སྟོང་ཞེས་བྱ་བར་རྣམ་པར་འཁྲུག་པར་མི་བྱེད་དོ། །རྫུ་འཕྲུལ་གྱི་རྐང་པ་རྣམས་སྟོང་པའམ། འོན་ཏམ་མི་སྟོང་ཞེས་བྱ་བར་རྣམ་པར་འཁྲུག་པར་མི་བྱེད་དོ། །དབང་པོ་རྣམས་སྟོང་པའམ། འོན་ཏམ་མི་སྟོང་ཞེས་བྱ་བར་རྣམ་པར་འཁྲུག་པར་མི་བྱེད་དོ། །སྟོབས་རྣམས་སྟོང་པའམ། འོན་ཏམ་མི་སྟོང་ཞེས་བྱ་བར་རྣམ་པར་འཁྲུག་པར་མི་བྱེད་དོ། །བྱང་ཆུབ་ཀྱི་ཡན་ལག་རྣམས་སྟོང་པའམ། འོན་ཏམ་མི་སྟོང་ཞེས་བྱ་བར་རྣམ་པར་འཁྲུག་པར་མི་བྱེད་དོ། །འཕགས་པའི་ལམ་ཡན་ལག་བརྒྱད་པ་སྟོང་པའམ། འོན་ཏམ་མི་སྟོང་ཞེས་བྱ་བར་རྣམ་པར་འཁྲུག་པར་མི་བྱེད་དོ། །འཕགས་པའི་བདེན་པ་རྣམས་སྟོང་པའམ། འོན་ཏམ་མི་སྟོང་ཞེས་བྱ་བར་རྣམ་པར་འཁྲུག་པར","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E12INC_SHES RAB KYI PHA ROL TU PHYIN PA STONG PHRAG BRGYA PA 12_The Perfection of Wisdom in 100,000 Lines, Part 12 (Ṣatasāhasrikā Prajña Pāramitā 12).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":910,"text":"དེ་ཙམ་དང་རྗེས་སུ་འབྲེལ་བ་ཡིན་པའི་ཕྱིར་རོ། །དེ་བས་ན་ཁྱབ་པར་བྱ་བ་དང་ཁྱབ་པར་བྱེད་པའི་དངོས་པོ་གྲུབ་ན་ཁྱབ་པར་བྱེད་པ་བསྒྲུབ་པར་བྱ་བ་ལ་ཁྱབ་པར་བྱ་བ་ནི་གཏན་ཚིགས་ཡིན་ནོ། །དཔེར་ན་ཁྱབ་བར་བྱེད་པ་ཤིང་ལ་སྩོགས་པ་བསྒྲུབ་བར་བྱ་བ་ལ་ཁྱབ་པར་བྱ་བ་ཤིང་ལ་སྩོགས་པ་ནི་གཏན་ཚིགས་ཡིན་ཏེ། ཁྱབ་པར་བྱེད་པ་ཁྱབ་པར་བྱ་བའི་དངོས་པོ་ཡིན་པའི་ཕྱིར་རོ། །འདིར་ཡང་ཁྱབ་པར་བྱ་བ་དང་། ཁྱབ་པར་བྱེད་པའི་དངོས་པོ་ལས་རྒྱུ་གཞན་ནི་མེད་དེ། དེ་ལྟ་བུར་འདིར་ཡང་ཤེས་པར་བྱའོ། །དེ་ཉིད་ཀྱི་ཕྱིར། ཟླ་གསང་ཐིག་ལེ་ལ་སོགས་པ༑ །རྣལ་འབྱོར་རྒྱུད་ནི་མ་ལུས་ལས། །ཤེས་རབ་ཐབས་ལྡན་སེམས་ཀྱིས་ནི། །མི་བྱ་བ་ནི་ཅི་ཡང་མེད། །རྟག་ཏུ་དོགས་པ་མེད་གྱུར་པས། །འདོད་པ་ལྔ་ནི་སྤྱད་པར་བྱ། །ཞེས་བྱ་བ་དང་། སྨན་གྱི་ཕྱེ་མའི་སྦྱོར་བ་ཡིས། །སྦྲུལ་ཉིད་འཆིང་བར་འགྱུར་བ་བཞིན། །འདོད་ལྡན་རྟག་ཏུ་ཆགས་བྱེད་ལ། །གླུ་དང་རོལ་མོ་ལ་དགའ་ཞིང་། །འདོད་པའི་བདེ་བས་ངོམས་མེད་པ། །འགྲུབ་འགྱུར་འདི་ལ་ཐེ་ཚོམ་མེད། །གང་ཞིག་བྱང་ཆུབ་སེམས་བརྟན་ཞིང་། །བློ་གྲོས་ཆགས་པ་མེད་གྱུར་པས། །ཐེ་ཚོམ་དག་ནི་མི་བྱ་སྟེ། །དེ་ཡིས་འདིར་ངེས་འགྲུབ་པར་འགྱུར། །ཞེས་བྱ་བ་དང་། ལེགས་བརྟགས་ཤིན་ཏུ་དཔྱད་ནས་ནི། །མཁས་པ་རྣམས་ནི་འཇུག་བྱ་ཡི། །གཞན་དུ་མེར་ནི་འཇུག་པ་ཡིས། །བཅུ་དྲུག་ཆར་ཡང་མི་ཕོད་དོ། །དེ་ཉིད་དེ་བཞིན་གྱིས་ཤེས་ན། །གང་ཞིག་ལྷ་མོ་ལ་བརྟན་པ། །དེ་འགྲུབ་འགྱུར་གྱི་གཞན་དུ་ནི།། དམྱལ་བ་ཆེན་པོར་ལྟུང་བར་འགྱུར། །ཞེས་གསུངས་པ་ཡིན་ནོ། །ཇི་ལྟར་གཟུགས་ལ་སྩོགས་པའི་ཡུལ་རྣམས་ཉོན་མོངས་པ་བསྐྱེད་པའི་རྒྱུར་གྱུར་པ་ཉིད་ཀྱིས་ན་ངན་འགྲོའི་རྒྱུ་ཡིན་ནོ་ཞེས་བརྗོད་པར་ནུས་པ་ཡང་མ་ཡིན་ཏེ། ཉོན་མོངས་པ་རྣམས་ནི་བདག་དང་བདག་གིར་འཛིན་པ་ལ་མངོན་པར་ཞེན་པ་སྔོན་དུ་འགྲོ་བ་ཅན་ཡིན་པའི་ཕྱིར་གཟུགས་ལ་སོགས་པ་རྒྱུ་མ་ཡིན་ཏ། གང་གིས་ན། བདག་ཡོད་ལ་ནི་གཞན་དུ་འདུ་ཤེས་ཤིང་། །བདག་གཞན་ཆ་ལས་ཡོངས་སུ་འཛིན་དང་སྡང་། །འདི་གཉིས་དང་ནི་ཀུན་དུ་འབྲེལ་པ་ལས། །ཉེས་པ་ཐམས་ཅད་འབྱུང་བར","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD3708E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":911,"text":"༄༅༅། །རྒྱ་གར་སྐད་དུ། ཡུཀྟི་ཥཥཊཿཨི་ཀ་བྲྀ་ཏྟི། བོད་སྐད་དུ། རིགས་པ་དྲུག་ཅུ་པའི་འགྲེལ་པ། འཇམ་དཔལ་ཡེ་ཤེས་སེམས་དཔའ་ལ་ཕྱག་འཚལ་ལོ། ། རྒྱལ་བའི་རིགས་པའི་ལམ་གྱི་རྗེས་འབྲང་བ། །མཐའ་གཉིས་སེལ་བའི་རིགས་པ་དྲུག་ཅུ་པ། །གང་གིས་མཛད་པ་དེ་ལ་ཕྱག་འཚལ་ཏེ། །བདག་གིས་དབུ་མའི་ཚུལ་གྱིས་དེ་རྣམས་དབྱེ། །དེ་ལ་སློབ་དཔོན་འདི་ནི་རྟེན་ཅིང་འབྲེལ་པར་འབྱུང་བ་ཇི་ལྟར་གནས་པ་བཞིན་དུ་དེ་ཁོ་ན་གཟིགས་པས་དགྱེས་པའི་ཁྱད་པར་བརྙེས་པ་སྟེ། དེ་རྟོགས་པ་ནི་དད་པ་མཆོག་གི་གནས་ཡིན་པར་མཁྱེན་ནས་རྟེན་ཅིང་འབྲེལ་པར་འབྱུང་བ་མཐོང་བ་ལས་འཇིག་རྟེན་དང་འཇིག་རྟེན་ལས་འདས་པའི་དགེ་བའི་ཚོགས་མ་ལུས་པར་འབྱུང་བ་དང་འཕགས་པའི་གང་ཟག་མ་ལུས་པར་འབྱུང་བ་དང་། སངས་རྒྱས་བཅོམ་ལྡན་འདས་ཡེ་ཤེས་སྒྲིབ་པ་མེད་པ་དང་ལྡན་པ་རྣམས་ཀྱི་རྣམ་པ་ཐམས་ཅད་དུ་དེ་ཁོ་ན་ཉིད་མངོན་པར་རྫོགས་པར་བྱང་ཆུབ་པ་ཡང","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3864E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":912,"text":"༄༅། །པ་འདི་དག་ཡོད་དེ། ཁྱིམ་པའི་འཁོར་དང་། བུད་མེད་སྤྱོད་པ་ངན་པ་རྣམས་ལ་དེ་བཞིན་གཤེགས་པའི་འདོམས་ཀྱི་སྦ་བ་སྦུབས་སུ་ནུབ་པ་བསྟན་ཏོ། ། བཙུན་པ་འོད་སྲུང་། ངོ་ཚ་བ་མེད་པའམ། རབ་ཏུ་ངོ་ཚ་མེད་པ་ནི་མ་ལགས་མོད་ཀྱི། བདག་གིས་འདི་སྙམ་དུ་བསམས་སོ། །བུད་མེད་ནི་རང་བཞིན་གྱིས་འདོད་ཆགས་ཆེ་བས། བཅོམ་ལྡན་འདས་ཀྱི་འདོམས་ཀྱི་སྦ་བ་སྦུབས་སུ་ནུབ་པ་མཐོང་ན། མོ་མཚན་དང་བྲལ་བར་མ་གྱུར་ཏམ། ཚེ་དང་ལྡན་པ་ཀུན་དགའ་བོ་ཁྱོད་དེ་ལྟ་བུའི་ཡེ་ཤེས་ཕུན་སུམ་ཚོགས་པ་ག་ལས་བྱུང་། འདོམས་ཀྱི་སྦ་བ་སྦུབས་སུ་ནུབ་པ་བསྟན་ན། བུད་མེད་དག་བུད་མེད་ཀྱི་མོ་མཚན་ཇི་ལྟར་སྤོང་བར་འགྱུར་བ་ནི་ཉེས་པ་རྣམ་པ་བདུན་ནོ། །གཞན་ཡང་ཁྱོད་ལ་ཉེས་པ་འདི་དག་ཡོད་དེ། བཅོམ་ལྡན་འདས་ཀྱི་སྐུ་གསེར་གྱི་ཁ་དོག་ལྟར་སེར་བ་བུད་མེད་དག་ལ་བསྟན་པས་དེ་ལ་མཆི་མས་དྲི་མ་ཅན་དུ་གྱུར་པའོ། །བཙུན་པ་འོད་སྲུང་ཆེན་པོ་ངོ་ཚ་མེད་པའམ། རབ་ཏུ་ངོ་ཚ་མེད་པ་ནི་མ་ལགས་མོད་ཀྱི། བདག་གི་བློ་སྐྱེས་པ། བཅོམ་ལྡན་འདས་འདི་ལྟ་བུའི་ཁ་དོག་དང་ལྡན་པ་མཐོང་ན། སེམས་ཅན་མང་པོ་དག་ཁ་དོག་དང་ལྡན་པར་སེམས་ཀྱིས་སྨོན་ལམ་སྐྱེད་པར་འགྱུར་ཏེ། ཀུན་དགའ་བོ་ཁྱོད་གཅིག་ཏུ་ཤེས་པ་མ་ཡིན་ཞིང་། གཞན་གྱི་སེམས་ཤེས་པ་མ་ཡིན་པ་འདི་དང་ཉེས་པ་བརྒྱད","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E2__DUL BA PHRAN TSEGS KYI GZHI 2_Foundation of Assorted Topics of Vowed Morality, Part 2 (Vinaya Kṣudraka Vastu 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":913,"text":"༄༅། །ཤེས་རབ་ཀྱི་ཕ་རོལ་ཏུ་ཕྱིན་པ་མེད་དོ། །ཐམས་ཅད་ཤེས་པ་ཉིད་ཀྱི་དེ་བཞིན་ཉིད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན། ཐམས་ཅད་ཤེས་པ་ཉིད་ཀྱི་དེ་བཞིན་ཉིད་ལས་གུད་ནའང་ཤེས་རབ་ཀྱི་ཕ་རོལ་ཏུ་ཕྱིན་པ་མེད་དོ། །ཐམས་ཅད་ཤེས་པ་ཉིད་ཀྱི་ཆོས་ཉིད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན། ཐམས་ཅད་ཤེས་པ་ཉིད་ཀྱི་ཆོས་ཉིད་ལས་གུད་ནའང་ཤེས་རབ་ཀྱི་ཕ་རོལ་ཏུ་ཕྱིན་པ་མེད་དོ། །ལམ་གྱི་རྣམ་པ་ཤེས་པ་ཉིད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན། ལམ་གྱི་རྣམ་པ་ཤེས་པ་ཉིད་ལས་གུད་ནའང་ཤེས་རབ་ཀྱི་ཕ་རོལ་ཏུ་ཕྱིན་པ་མེད་དོ། ། ལམ་གྱི་རྣམ་པ་ཤེས་པ་ཉིད་ཀྱི་དེ་བཞིན་ཉིད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན། ལམ་གྱི་རྣམ་པ་ཤེས་པ་ཉིད་ཀྱི་དེ་བཞིན་ཉིད་ལས་གུད་ནའང་ཤེས་རབ་ཀྱི་ཕ་རོལ་ཏུ་ཕྱིན་པ་མེད་དོ། ། ལམ་གྱི་རྣམ་པ་ཤེས་པ་ཉིད་ཀྱི་ཆོས་ཉིད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན། ལམ་གྱི་རྣམ་པ་ཤེས་པ་ཉིད་ཀྱི་ཆོས་ཉིད་ལས་གུད་ནའང་ཤེས་རབ་ཀྱི་ཕ་རོལ་ཏུ་ཕྱིན་པ་མེད་དོ། །རྣམ་པ་ཐམས་ཅད་མཁྱེན་པ་ཉིད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན། རྣམ་པ་ཐམས་ཅད་མཁྱེན་པ་ཉིད་ལས་གུད་ནའང་ཤེས་རབ་ཀྱི་ཕ་རོལ་ཏུ་ཕྱིན་པ་མེད་དོ། །རྣམ་པ་ཐམས་ཅད་མཁྱེན་པ་ཉིད་ཀྱི་དེ་བཞིན་ཉིད་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་མ་ཡིན། རྣམ་པ་ཐམས་ཅད་མཁྱེན་པ་ཉིད་ཀྱི་དེ་བཞིན་ཉིད་ལས་གུད་ནའང་ཤེས་རབ་ཀྱི་ཕ་རོལ་ཏུ་ཕྱིན་པ་མེད་དོ། །རྣམ་པ་ཐམས་ཅད་མཁྱེན","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E5INC_SHES RAB KYI PHA ROL TU PHYIN PA STONG PHRAG BRGYA PA 5_The Perfection of Wisdom in 100,000 Lines, Part 5 (Ṣatasāhasrikā Prajña Pāramitā 5).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":914,"text":"༄༅། །ཉིད་མ་ཡིན་པ་གཞན་དང་ལྡན་པའང་མ་ཡིན་བྲལ་བའང་མ་ཡིན་ནོ། །ཀཽ་ཤི་ཀ། དེ་བཞིན་གཤེགས་པ་གང་ཡིན་པ་དེ་ནི། དེ་བཞིན་གཤེགས་པའི་སྟོབས་ཀྱི་དེ་བཞིན་ཉིད་དང་ལྡན་པའང་མ་ཡིན་བྲལ་བའང་མ་ཡིན་ནོ། །དེ་བཞིན་གཤེགས་པའི་སྟོབས་ཀྱི་ཆོས་ཉིད་དང་ལྡན་པའང་མ་ཡིན་བྲལ་བའང་མ་ཡིན་ནོ། །དེ་བཞིན་གཤེགས་པའི་སྟོབས་ཀྱི་དེ་བཞིན་ཉིད་མ་ཡིན་པ་གཞན་དང་ལྡན་པའང་མ་ཡིན་བྲལ་བའང་མ་ཡིན་ནོ། །དེ་བཞིན་གཤེགས་པའི་སྟོབས་ཀྱི་ཆོས་ཉིད་མ་ཡིན་པ་གཞན་དང་ལྡན་པའང་མ་ཡིན་བྲལ་བའང་མ་ཡིན་ནོ། །ཀཽ་ཤི་ཀ། དེ་བཞིན་གཤེགས་པ་གང་ཡིན་པ་དེ་ནི། མི་འཇིགས་པའི་དེ་བཞིན་ཉིད་དང་ལྡན་པའང་མ་ཡིན་བྲལ་བའང་མ་ཡིན་ནོ། །མི་འཇིགས་པའི་ཆོས་ཉིད་དང་ལྡན་པའང་མ་ཡིན་བྲལ་བའང་མ་ཡིན་ནོ། །མི་འཇིགས་པའི་དེ་བཞིན་ཉིད་མ་ཡིན་པ་གཞན་དང་ལྡན་པའང་མ་ཡིན་བྲལ་བའང་མ་ཡིན་ནོ། །མི་འཇིགས་པའི་ཆོས་ཉིད་མ་ཡིན་པ་གཞན་དང་ལྡན་པའང་མ་ཡིན་བྲལ་བའང་མ་ཡིན་ནོ། །ཀཽ་ཤི་ཀ། དེ་བཞིན་གཤེགས་པ་གང་ཡིན་པ་དེ་ནི། སོ་སོ་ཡང་དག་པར་རིག་པའི་དེ་བཞིན་ཉིད་དང་ལྡན་པའང་མ་ཡིན་བྲལ་བའང་མ་ཡིན་ནོ། །སོ་སོ་ཡང་དག་པར་རིག་པའི་ཆོས་ཉིད་དང་ལྡན་པའང་མ་ཡིན་བྲལ་བའང་མ་ཡིན་ནོ། །སོ་སོ་ཡང་དག་པར་རིག་པའི་དེ་བཞིན་ཉིད་མ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E5INC_SHES RAB KYI PHA ROL TU PHYIN PA STONG PHRAG BRGYA PA 5_The Perfection of Wisdom in 100,000 Lines, Part 5 (Ṣatasāhasrikā Prajña Pāramitā 5).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":915,"text":"༄༅། །བྱ་བ་སྤྱོད་པ་ན། དགེ་འདུན་ལ་རིམ་གྲོ་བྱེད་ཅིང་དེ་ན་ཁ་ཅིག་ནི་བཏུང་བ་འདྲིམ་པར་བྱེད། ཁ་ཅིག་ནི་གསིལ་ཡབ་ཐོགས་ཏེ་གཡོབ་པར་བྱེད་དོ། །ཇི་ཙམ་ན་ཁྱིམ་བདག་དེས་དེ་ན་གནས་མལ་བཟང་པོ་དག་བཤམས་ཤིང་ཁ་ཟས་བསོད་པའི་སྤྱི་བུངས་བཤམས་པ་མཐོང་ནས་དེས་བསམས་པ། འདི་དག་གི་ཆོས་ནི་བཟང་ན། འདི་ལྟར་འདི་དག་ལ་སྐྱོན་ཡང་ཡོད་དེ། འདི་དག་ལ་རྗེས་དང་། གུས་པ་མེད་དེ། རྒན་པ་རྒན་པ་དག་ལས་བྱེད་དུ་འཇུག་གོ་སྙམ་ནས། དེ་སྐད་སྨྲས་པ་དང་། དྲུག་སྡེ་དག་གིས་ཐོས་ནས། དེ་དག་གིས་སྨྲས་པ། ཁྱིམ་བདག་ཅི་ཟེར་། འཕགས་པ་ཁྱེད་ཅག་གི་ཆོས་ནི་བཟང་ན། འདི་ལྟར་ཁྱེད་ཅག་ལ་སྐྱོན་ཡང་མཆིས་སོ། །ཁྱིམ་བདག་ཁོ་བོ་ཅག་ལ་སྐྱོན་ཅི་ཡོད། དེས་སྨྲས་པ། འཕགས་པ་དག་ཁྱེད་ཅག་ལ་རྗེ་ས་དང་། གུས་པ་མ་མཆིས་ཏེ། རྒན་པ་རྒན་པ་དག་ལས་བགྱིད་དུ་སྩོལ་ཏོ། །རྒན་པ་དག་ལ་ཡང་ལས་བྱེད་དུ་གཞུག་དགོས་པ་ཡོད་དོ། །འཕགས་པ་དག་ཁྱེད་ཀྱི་ནང་དུ་ང་རབ་ཏུ་ཕྱུང་ན། ཡང་ལས་བགྱིད་དུ་སྩོལ་ཏམ། དེ་དག་གིས་སྨྲས་པ། ཁྱོད་པས་གང་ཆེས་ཁྱད་པར་དུ་འཕགས་པ་རབ་ཏུ་ཕྱུང་ན་ཡང་དེ་ཡང་ངེད་ཀྱིས་ལས་བྱེད་དུ་གཞུག་ན། ཁྱོད་ལྟ་ཅི་སྨོས། དེས་བསམས་པ། གལ་ཏེ་བདག་འདི་དག་གི་ནང་དུ་རབ་ཏུ་བྱུང་ན། བདག་ཀྱང་འདི་དག་གིས་ལས་བྱེད་དུ་གཞུག་པར་འགྱུར་གྱིས། ཐབས་ཀྱི་རྣམ་པ་ཞིག་བྱའོ་སྙམ་མོ། །ཁྱིམ་བདག་དེ་མཁས་པའི་རང་བཞིན་ཅན་ཡིན་པས། །","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E1__DUL BA GZHI 1_Foundation of Vowed Morality, Part 1 (Vinaya Vastu 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":916,"text":"༄༅། །པ་གསུངས་པ་ཡིན་ཏེ། བསལ་བ་ནི་རྣམ་པ་ཐམས་ཅད་དུ་མེ་དར་བྱ་བའོ། །གནོན་པ་ནི་དུས་ཅུང་ཞིག་བཟློག་པའོ། །བསྐྱོད་པ་འམ་བསྒྲུབ་བར་ཞེས་བྱ་བ་ནི་རང་གི་ངས་ནས་སྤོ་བའམ་དེ་ཉིད་དུ་མི་བརྟན་པར་བྱ་བར་མི་ནུས་པ་ཞེས་བྱ་བའི་ཐ་ཚིག་གོ། །། ལྷ་དང་བཅས་པའི་འཇིག་རྟེན་གྱིས་བཟློག་པར་མི་ནུས་པ་ཉིད་འདིས་ནི་ལྷ་དང་བཅས་པའི་འཇིག་རྟེན་ལས་འདས་ཏེ་སྐྱོན་མེད་པར་ཞུགས་པ་ཡིན་པའི་ཕྱིར་ལམ་ལ་ཆོས་ཤེས་པ་ཁམས་གསུམ་པའི་གཉེན་པོ་ཉིད་ཡིན་པར་སྟོན་པར་འགྱུར་རོ། །ཚེ་འཕོས་ན་ཡང་ཞེས་བྱ་བ་ནི་སྐྱེ་བ་གཞན་དུ་བརྗེས་པར་གྱུར་ཀྱང་ངོ། །ཉན་ཐོས་ལ་སོགས་པའི་སེམས་མི་བསྐྱེད་པས་ནི་ཐེག་པ་གཞན་གྱིས་ངེས་པར་འབྱུང་བ་མེད་པས་སྦྱོར་བ་མཐའ་གཅིག་པ་ཉིད་ཡིན་པར་སྟོན་ཏོ། །ཡིད་ཆེས་པ་ཐོབ་པས་ཐམས་ཅད་མཁྱེན་པ་ཉིད་གསུམ་གྱི་བདག་ཉིད་ཅན་གྱི་རང་གི་གསུམ་ལ་ངེས་པ་ཉིད་དུ་གནས་པའི་ཕྱིར་ལམ་ལ་རྗེས་སུ་ཤེས་པའི་བཟོད་པ་ཡིན་པ་ནི་དེ་ཚེ་འཕོས་ན་ཡང་འདི་སྙམ་དུ་སེམས་ཏེ་བདག་ནི་ཞེས་བྱ་བ་ལ་སོགས་པ་གསུངས་སོ། །རང་གི་ས་ལ་ཞེས་བྱ་བ་ནི་ཐམས་ཅད་མཁྱེན་པ་ཉིད་གསུམ་ལའོ། །དེ་བཞིན་དུ་དེ་ཅིའི་ཕྱིར་ཞེ་ན་ཞེས་བྱ་བས་དོགས་པ་བསུ་ནས། དེ་ནི་འདི་ལྟར་ཞེས་བྱ་བ་ལ་སོགས་པ་གསུངས་སོ། །སེམས་དང་ཞེས་བྱ་བ་ནི་མངོན་པར་ཤེས་པ་ལྔ་རྟོགས་པས་སོ། །ཡེ་ཤེས་ཀྱིས་ཞེས་བྱ་བ་ནི་བདེན་པ་མངོན་པར་རྫོགས་པར་བྱང་ཆུབ་པས་སོ། །དེ་ནི་དེ་བཞིན་ཏེ་གཞན་དུ་མ་ཡིན་ནོ་ཞེས་བྱ་བ་ནི་བཅོམ་ལྡན་འདས་ཀྱིས་བྱང་ཆུབ་སེམས་དཔའ་དགྲ་བཅོམ་པ་ཉིད་མངོན་སུམ་མི་བྱའོ་ཞེས་གསུངས་པ་དེ་ནི། དེ་ཁོ་ན་བཞིན་དུ་ཡིན་གྱི་གཞན་དུ་མ་ཡིན་ནོ་ཞེས་བྱ་བའི་ཐ་ཚིག་གོ། །དེ་འདི་སྙམ་དུ་སོ་སོར་རྟོག་ཅིང་འདི་སྙམ་དུ་སེམས་ཏེ་ཞེས་བྱ་བ་ནི། མངོན་སུམ་དང་རྗེས་སུ་དཔག་པ་དག་གིས་ངེས་པར་འཛིན་པའོ། །སངས་རྒྱས་སུ་བྱིན་གྱིས་བརླབས་ཏེ་ཞེས་བྱ་བ་ནི་སངས་རྒྱས་ཀྱི་སྐུར་རོ། །ཀྱེ་མ་འདི་ནི་གདོན་མི་ཟ་བར་ཞེས་བྱ་བ་ནི་ཀྱེ་མ་འདི་ནི་ངེས་པར་ཞེས་བྱ་བས་དོགས་པ་བསུ་ནས། དེ་ནི་འདི་ལྟར་ཞེས་བྱ་བ་ལ་སོགས་པ་གསུངས་སོ། །མཐའ་གཅིག་ལ་བརྟེན་པ་ཉིད་ཀྱི་རྣམ་པ་ཐམས་ཅད་མཁྱེན་པ་ཉིད་ལ་སོགས་པའི་ཆོས་ཀྱི་དོན་དུ་སྲོག་གཏོང་བའི་ཕྱིར་ལམ་ལ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3791E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":917,"text":"ཚུལ་ཕས་མ་ཡིན་མོད་ཀྱི། འོན་ཀྱང་དགེ་སློང་རྣམས་ནི། དགེ་འདུན་དབྱེ་བའི་ཕྱིར་རྩོལ་ལོ། །བཙུན་པ། དགེ་སློང་མ་ཉིད་ཀྱིས་དགེ་སློང་མའི་དགེ་འདུན་འབྱེད་ཀྱི། དགེ་སློང་གིས་མ་ལགས། དགེ་སློབ་མས་མ་ལགས། དགེ་ཚུལ་མས་མ་ལགས། དགེ་ཚུལ་ཕས་མ་ལགས་སམ། ཨུ་པ་ལི། དགེ་སློང་མ་ཉིད་ཀྱིས་དགེ་སློང་མའི་དགེ་འདུན་འབྱེད་ཀྱི། དགེ་སློང་ཕས་མ་ཡིན། དགེ་སློབ་མས་མ་ཡིན། དགེ་ཚུལ་མས་མ་ཡིན། དགེ་ཚུལ་ཕས་མ་ཡིན་མོད་ཀྱི། འོན་ཀྱང་དགེ་སློང་རྣམས་ནི། དགེ་འདུན་དབྱེ་བའི་ཕྱིར་རྩོལ་ལོ། །བཙུན་པ། དབྱེ་བ་ནི། གང་ཁ་ན་མ་ཐོ་དང་ལྡན་པ་ནི། གང་ལགས། དབྱེ་བ་ནི། དགེ་འདུན་ནོ། །ཁ་ན་མ་ཐོ་བ་དང་ལྡན་པ་ནི། འབྱེད་པའོ། །བཙུན་པ། དགེ་འདུན་ཕྱེ་ན། ཅིར་འགྱུར། སྦོམ་པོ་སྟེ། གསོལ་པ་དང་། ལས་མ་མཉན་ན། དགེ་འདུན་གྱི་ལྷག་མའོ། །བཙུན་པ། ཇི་ཙམ་གྱིས་ན། དགེ་འདུན་ཕྱེ་བ་ཞེས་བགྱི། ཨུ་པ་ལི། གང་གི་ཚེ་ཇི་སྙེད་པའི་དགེ་སློང་རྣམས་མཚམས་སུ་བྱི་ན། བྱ་བ་ལ་བབ་པར་གྱུར། དེ་དག་ཐམས་ཅད་འདུས་ཤིང་མངོན་སུམ་དུ་གྱུར། དད་པ་བླང་བའི་རིགས་པ་ལས་དད་པ་བླངས་པར་གྱུར། དགེ་སློང་རྣམས་ཀྱིས་ཀྱང་མཚམས་ཀྱི་ནང་ལ་མཚམས་ཀྱི་ནང་ཡིན་པར་འདུ་ཤེས་ཏེ་གསོ་སྦྱོང་དང་ལས་ཐ་དད་དུ་བྱེད་པ་དེ་ལྟར་ན། དགེ་འདུན་བྱེ་བ་ཞེས་བྱའོ། །དགེ་འདུན་ཕྱེ་བས་ནོངས་པ་གང་བཤགས་པར་བགྱི། ཉེ་པ་སྦོམ་པོའོ། །བཙུན་པ། བཅོམ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00007EB1__DUL BA GZHUNG DAM PA 1_The Perfect Classic on Vowed Morality, Part 1 (Vinaya Uttara Grantha B, 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":918,"text":"འགྱུར༑ ལུས་དང་ཡན་ལག་བཅད་པས་ཡོངས་སུ་ཉམས་པར་མི་འགྱུར་ཏེ། སྡུག་བསྔལ་སྣ་ཚོགས་ཀྱང་མི་མྱོང་བ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱང་མྱུར་དུ་མངོན་པར་རྫོགས་པར་འཚང་རྒྱའོ།། །།འཕགས་པ་ཏིང་ངེ་འཛིན་གྱི་རྒྱལ་པོའི་མདོ། བམ་པོ་བཅུ་གཉིས་པ། ཀུན་དགའ་བོ། རྣམ་གྲངས་འདིས་ཀྱང་འདི་ལྟར་རིག་པར་བྱ་སྟེ། ཀུན་དགའ་བོ། སྔོན་བྱུང་བ་འདས་པའི་དུས་ན་བསྐལ་པ་གྲངས་མེད་པ་བས་ཀྱང་ཆེས་གྲངས་མེད་པ། ཚད་མེད་པ། བསམ་གྱིས་མི་ཁྱབ་པ། གཞལ་དུ་མེད་པ། མཚུངས་པ་མེད་པར་གྱུར་པ་དེའི་ཚེ་དེའི་དུས་ན། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། སྐྱེས་བུ་འདུལ་བའི་ཁ་ལོ་སྒྱུར་བ། བླ་ན་མེད་པ་ལྷ་དང་མི་རྣམས་ཀྱི་སྟོན་པ། སངས་རྒྱས་བཅོམ་ལྡན་འདས་རིན་པོ་ཆེའི་པདམའི་ཟླ་བ་རྣམ་པར་དག་པ་མངོན་པར་འཕགས་པའི་རྒྱལ་པོ་ཞེས་བྱ་བ་འཇིག་རྟེན་དུ་བྱུང་ངོ། །ཡང་དེའི་ཚེ་དེའི་དུས་ན་རིན་པོ་ཆེའི་པདམའི་ཟླ་བ་རྣམ་པར་དག་པ་མངོན་པར་འཕགས་པའི་རྒྱལ་པོ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱི་ཚེའི་ཚད་ནི་བསྐལ་པ་བྱེ་བ་ཁྲག་ཁྲིག་ཕྲག་དགུ་བཅུ་རྩ་དགུར་གྱུར་ཏོ། །ཉི་མ་ཐམས་ཅད་ལ་ཉིན་རེ་ཞིང་ཡང་སེམས་ཅན་བྱེ་བ་ཁྲག་ཁྲིག་བརྒྱ་སྟོང་ཕྲག་དགུ་བཅུ་རྩ་དགུ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00127E__PHAGS PA CHOS THAMS CAD KYI RANG BZHIN MNYAM PA NYID RNAM PAR SPROS PA TING NGE _DZIN GYI RGYAL PO ZHES BYA BA THEG PA CHEN PO_I MDO_An Exalted Sutra of the Greater Way entitled _The Various Manifestations of the Single Nature of All +.txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":919,"text":"ནི་དངོས་པོ་སྣང་བ་ན་ཡང་དག་པར་སྐྱེ་བ་ལ་སོགས་པ་བཞིན་དུ་མི་སྣང་ངོ། །མ་ཡིན་ཏེ་དངོས་པོའི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3882E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":920,"text":"༄༅། །ཡིན་ལ་ཕྱིས་བུད་ཤིང་ཡིན་ནོ་ཞེ་ན། དེ་ཡང་རིགས་པ་མ་ཡིན་ཏེ། བུད་ཤིང་ལས་སྔར་གྲུབ་པའི་མེ་མེད་པའི་ཕྱིར་དང་། རྒྱུ་མེད་པ་ཉིད་དུ་ཐལ་བར་འགྱུར་བའི་ཕྱིར་དང་། ཕྱིས་ལྟོས་པ་དགོས་པ་མེད་པའི་ཕྱིར་རོ། །དེའི་ཕྱིར་འདིར་གང་ལ་ལྟོས་ནས་ཅིག་ཤོས་འགྲུབ་པར་འགྱུར་བ་དང་པོར་གྲུབ་པ་གང་ཡང་མེད་དོ། །ཅི་སྟེ་ཡང་སྔར་བུད་ཤིང་ཡིན་ལ་ཕྱིས་མེ་ཡིན་ནོ་སྙམ་དུ་སེམས་ན། དེ་ལྟ་ན་ཡང་། གལ་ཏེ་ཤིང་ལྟོས་མེ་ཡིན་ན། །མེ་གྲུབ་པ་ལ་སྒྲུབ་པར་འགྱུར། །གལ་ཏེ་བུད་ཤིང་ལ་ལྟོས་ནས་མེར་འགྱུར་རོ་ཞེས་རྟོག་ན། དེ་ལྟར་ན་འོ་ན་མེ་གྲུབ་ཟིན་པ་ལ་ཡང་བསྒྲུབ་པར་འགྱུར་ཏེ། དངོས་པོ་ཡོད་ཅིང་གྲུབ་པའི་ངོ་བོ་ཅན་ཁོ་ན་ལྟོས་པར་རིགས་ཀྱི། །ཡོད་པ་མ་ཡིན་པའི་ལྷ་སྦྱིན་ནི་ཁྱིམ་འགའ་ལ་ཡང་ལྟོས་པ་མ་ཡིན་ནོ། །གལ་ཏེ་དེ་ལྟར་མེ་ཡོད་པར་མ་གྱུར་ན་ནི། དེ་བུད་ཤིང་ལ་ལྟོས་པར་མི་འགྱུར་རོ། །དེའི་ཕྱིར་མེ་ཡོད་པར་ཁས་བླང་བར་བྱ་དགོས་ལ༑ དེའི་ཚེ་ན་ཡང་འདི་བུད་ཤིང་ལ་ལྟོས་པས་ཅི་ཞིག་བྱ། གང་གི་དོན་དུ་བུད་ཤིང་ལ་ལྟོས་པ་འབྲས་བུ་དང་བཅས་པར་འགྱུར་བ་གྲུབ་ཟིན་པའི་མེ་ནི་ཡང་བུད་ཤིང་གིས་བྱར་མེད་དོ། །དེའི་ཕྱིར་བུད་ཤིང་ལ་ལྟོས་ནས་མེར་འགྱུར་རོ་ཞེས་བྱ་བ་ནི་མི་རིགས་སོ། །གང་ཡང་གལ་ཏེ་བུད་ཤིང་ལ་བརྟེན་ནས་མེར་འགྱུར་རོ་ཞེས་རྟོག་ན། དེ་ལྟ་ཡིན་ན། བུད་པར་བྱ་བའི་ཤིང་ལ་ཡང་། །མེ་མེད་པར་ནི་འགྱུར་བ་ཡིན། །གལ་ཏེ་བུད་ཤིང་གྲུབ་པར་མ་གྱུར་ན་ནི་དེ་ལ་མེ་མི་ལྟོས་པ་ཉིད་དེ། མ་གྲུབ་པ་ལ་ལྟོས་པ་མི་རུང་བའི་ཕྱིར་རོ། །དེའི་ཕྱིར་བུད་ཤིང་མེ་མེད་པར་གྲུབ་པར་ཁས་བླང་བར་བྱ་བར་འགྱུར་ན་དེ་ནི་དེ་ལྟ་བུ་ཡང་མ་ཡིན་ནོ། །དེའི་ཕྱིར་འདི་ནི་ཡོད་པ་མ་ཡིན་ནོ། །ཅི་སྟེ་དུས་གཅིག་ཁོ་ནར་བུད་ཤིང་འགྲུབ་པས་མེ་འགྲུབ་ཅིང་། མེ་འགྲུབ་པས་ཀྱང་བུད་ཤིང་འགྲུབ་པར་འགྱུར་ཏེ། དེའི་ཕྱིར། གཅིག་ཀྱང་སྔར་གྲུབ་པར་ཁས་མ་བླངས་པའི་ཕྱིར། །གང་ལྟོས་མེ་དང་ཤིང་འགྱུར་བ། །དང་པོར་གྲུབ་པ་གང་ཞིག་ཡིན། །ཞེས་སྨྲས་པ་གང་ཡིན་པ་དེ་མི་རིགས་སོ་ཞེས་འདོད་ན། བརྗོད་པར་བྱ་སྟེ། དེ་ལྟར་འདོད་ན་ནི་ཡང་གཉི་ག་གྲུབ་པ་ཡོད་པ་མ་ཡིན་ཏེ། འདི་ལྟར། གལ་ཏེ་དངོས་པོ་གང་ལྟོས་འགྲུབ། །དེ་ཉིད་ལ་ཡང་ལྟོས་ནས་ནི། །ལྟོས་བྱ་གང་ཡིན་དེ་འགྲུབ་ན།","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3860E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":921,"text":"ཁས་མ་བླངས་པའི་ཕྱིར་ཁས་བླངས་པ་ལ་གནོད་པ་མེད་དོ། །དེ་ལྟར་རེ་ཞིག་མེ་དང་བུད་ཤིང་དག་གཅིག་པ་ཉིད་དུ་མི་འཐད་དོ། །ཅི་སྟེ་གཞན་ཉིད་དུ་འདོད་ན་དེའི་ཕྱིར་བཤད་པ། གལ་ཏེ་ཤིང་ལས་མེ་གཞན་ན། །ཤིང་མེད་པར་ནི་འབྱུང་བར་འགྱུར། །གཞན་ཡིན་པའི་ཕྱིར་དེ་ལས་གཞན་བཞིན་ནོ་ཞེས་བྱ་བར་དགོངས་སོ། །འདི་ལྟ་སྟེ། བུད་ཤིང་ལ་མི་ལྟོས་པར་མེ་ཡོད་དོ་ཞེས་བྱ་བ་དེ་ནི་མངོན་པར་ཞེན་པའི་བློ་ཅན་དག་ཀྱང་མི་འདོད་དེ། འདིས་ནི་མེ་དང་བུད་ཤིང་དག་གི་ཆོས་ལྟོས་པ་དང་བཅས་པ་ཉིད་བསྟན་ཏོ། །དེའི་ཕྱིར་འདིར་བསྟན་པར་བྱ་བའི་དོན་གྱི་དབང་གིས་རྗེས་སུ་དཔག་པར་འདོད་པ་ནི། དོན་དམ་པར་མེ་ནི་བུད་ཤིང་ལས་གཞན་མ་ཡིན་ཏེ། ལྟོས་པ་དང་བཅས་པའི་ཕྱིར་དཔེར་ན་བུད་ཤིང་གི་རང་གི་བདག་ཉིད་བཞིན་ནོ། །དེ་བཞིན་དུ་དོན་དམ་པར་བུད་ཤིང་ཡང་མེ་ལས་གཞན་མ་ཡིན་ཏེ། ལྟོས་པ་དང་བཅས་པའི་ཕྱིར་དཔེར་ན་མེའི་རང་གི་བདག་ཉིད་བཞིན་ནོ། ། གལ་ཏེ་མེ་དང་བུད་ཤིང་དག་ཐ་དད་པ་ཉིད་ཀྱིས་ཐམས་ཅད་ལྟོས་པ་དང་བཅས་པ་དག་གིས་མ་ངེས་པ་ཉིད་དོ་ཞེ་ན། དེ་དག་ཀྱང་བསྒྲུབ་པར་བྱ་བ་དང་རིགས་མཐུན་པ་ཉིད་ཀྱིས་མཚུངས་པར་བཀག་པའི་ཕྱིར་སྐྱོན་མེད་དོ། །མེ་དང་བུད་ཤིང་དག་གཞན་ཉིད་དུ་ཁས་ལེན་པ་ལ་སྐྱོན་གཞན་འདི་ཡང་ཡོད་དེ༑ འདི་ལྟ་སྟེ། རྟག་ཏུ་འབར་བ་ཉིད་དུ་འགྱུར། །འབར་བྱེད་མེད་པའི་རྒྱུ་ལས་བྱུང་། །གལ་ཏེ་བུད་ཤིང་ལས་མེ་གཞན་ཉིད་ཡིན་པར་གྱུར་ན་བུད་ཤིང་ལ་མི་ལྟོས་པར་རྟག་ཏུ་འབར་བར་འགྱུར་ཏེ། དེ་ལ་བུད་ཤིང་དེ་མེད་བྱང་འཆི་བར་མི་འཐད་ཅིང་རྟག་པར་འགྱུར་རོ། །ཅིའི་ཕྱིར་ཞེ་ན། འབར་བྱེད་མེད་པའི་རྒྱུ་ལས་བྱུང་བའི་ཕྱིར་ཏེ། འབར་བྱེད་ཅེས་བྱ་བ་ནི་བུད་ཤིང་ངོ། །གང་ལ་རྒྱུད་ཡོད་པ་དེ་ནི་འབར་བྱེད་ཀྱི་རྒྱུ་ལས་བྱུང་བའོ། །འབར་བྱེད་མེད་པའི་རྒྱུ་ལས་བྱུང་བ་ནི་འབར་བར་བྱེད་པའི་རྒྱུ་མེད་པ་ལས་བྱུང་བའོ། །གཞན་ཡང་འཆི་བ་ཡོངས་སུ་སྤང་པའི་ཕྱིར་བུད་ཤིང་སྐམ་པོ་གཞུག་པ་དང་། སྦར་བའི་མཚན་ཉིད་ཀྱི་རྩོམ་པ་དག་ཀྱང་མི་འཐད་པས། རྩོམ་པ་དོན་མེད་ཉིད་དུ་འགྱུར། །དོན་མེད་པ་ནི་དོན་དང་བྲལ་བའོ། །དེའི་དངོས་པོ་ནི་དོན་མེད་པ་ཉིད་དེ་འབྲས་བུ་མེད་པ་ཉིད་ཅེས་བྱ་བའི་ཐ་ཚིག་གོ། །དེ་ལྟ་ཡིན་ན་ལས་ཀྱང་མེད། །ལས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3853E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":922,"text":"ལྟུང་བར་འགྱུར་ཚུལ་ནི་ཁུར་འཁྱེར་བ་གཞན་མེད་ན་དཔག་ཚད་གསུམ་འཁྱེར་དུ་གནང་བ་ལས་དེ་ལས་རྒྱང་གྲགས་གཅིག་འདས་པ་ན་སྤང་བ་དང་། འཁྱེར་བ་ཡོད་ན་ཁུར་ཙམ་ནས་ཉེས་བྱས་གཅིག་དང་། རྒྱང་གྲགས་གཅིག་འདས་པ་ན་སྤང་བར་འགྱུར་ཞིང་གཉི་ག་ལ་ཡང་རྒྱང་གྲགས་ཕྱེད་རེ་རེ་ལ་ཉེས་བྱས་དང་། བསྒོམས་བྱུང་གི་རྫུ་འཕྲུལ་ལས་གཞན་པས་ནམ་མཁའ་ལ་འཁུར་བ་དང་། སྤྲུལ་པས་ཁུར་བ་ལ་ཉེས་བྱས་སོ། །ལུས་ཕྲག་རྡང་གིས་འཁུར་འཁུར་བ་དང་། གློ་དང་རྒྱབ་དང་རྐེད་པ་དང་མགོ་བོས་ཁུར་བ་དང་དེ་ལས་གཞན་དུ་ཡང་ཁུར་ཕྱེད་ལས་ལྷག་པ་འཁུར་བ་ལ་ཉེས་བྱས་སོ། །གཉིས་པ་བལ་རྨེལ་དུ་འཇུག་པའི་སྤང་བ་ལ་བཞི་ལས་གཞིའི་ཡན་ལག་ལ་གང་ལ་རྨེལ་དུ་འཇུག་པའི་ཡུལ་ནི་འཁྲུར་འཇུག་དང་འདྲེ་ལ། གང་རྨེལ་དུ་འཇུག་པའི་དངོས་པོ་ནི་གོས་ཁྲུ་གང་ཡན་ཆད་ཀྱི་རྒྱུར་གྱུར་པའི་བལ་ཡིན་པ༑ རུང་བ། རྨེལ་བར་འོས་པ། ཚད་ལ་གནོད་པའི་རྨེལ་བའི་རྩོམ་པ་མ་བྱས་པ། རང་གི་ཡིན་པའོ། །ཡན་ལག་ལྷག་མ་འཁྲུར་འཇུག་དང་འདྲ་བ་ལས་བལ་འཁྲུ་བ་དང་འཚེད་པ་དང་རྨེལ་དུ་འཇུག་པ་གང་རུང་བྱས་པའོ་ཞེས་སྦྱར་རོ། །གཉིས་པ་ནོར་ལ་བརྟེན་པའི་སྤང་བ་ལ་བཞིའི་དང་པོ་བསྐུར་བའི་སྤང་བ་ལ་བཞི་ལས་གཞིའི་ཡན་ལག་ལ་གང་ལ་བསླང་བའི་ཡུལ་ནི་སྦྱིན་བདག་དང་ཕོ་ཉ་བ་དང་ཞལ་ཏ་པ་གསུམ་ག་ཁྱིམ་པ་ཆོས་ལྔ་ལྡན་ཡིན་པའོ། །གང་སློང་བའི་དངོས་པོ་ནི་སྦྱིན་བདག་གིས་གོས་ཀྱི་རིན་དུ་ཕོ་ཉ་བ་ལ་རིན་པོ་ཆེ་བསྐུར་ཞིང་དེས་ཞལ་ཏ་པ་ལ་གཏད་པ་ལས་གྲུབ་པའི་གོས་ཁྲུ་གང་གི་ཚད་དུ་ལོང་པ་ཡིན་པའོ། །བསམ་པ་ལ་འདུ་ཤེས་མ་འཁྲུལ་ཞིང་ཀུན་སློང་སྐུལ་བསྡད་དྲུག་ལས་ལྷག་པའི་ཞལ་ཏ་པས་སྦྱིན་བདག་གི་སེམས་བསྡུ་བར་ཁས་མི་ལེན་པ་ལས་རང་དོན་དུ་ལེན་འདོད་རྒྱུན་མ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/DGE SLONG_VOWS OF FULL MONKS\/s05272m.txt","subfolder":"DGE SLONG_VOWS OF FULL MONKS","origin":"Autochthonous","scripture_category":null,"reference":null},"SCCT_class":null}
{"id":923,"text":"བཅས་སོ་སོ་ནས་སྒྲུབ་སྡེ་གསུམ་གྱི་ཚོགས་དབུར་རྗེ་བླ་མ་འདི་ཉིད་སྦྱན་དྲངས་ཏེ་ཞབས་བརྟན་འབུལ་བ་སོགས་རང་རང་གི་དངོས་འབྱོར་དང་བསྟུན་ཏེ་ཕུལ་བ་རྣམས་ཐུགས་བརྩེ་བ་ཆེན་པོས་བཞེས་ཏེ། ཕྱི་དྲོ་སེམས་བསྐྱེད་བཀའ་ཆོས་སོགས་ཐར་པའི་ས་བོན་ཐེབས་ངེས་པ་དང་། མཇུག་ཏུ་དགེ་རྩ་རྣམས་བླ་ན་མེད་པ་ཡང་དག་བར་རྫོགས་པའི་བྱང་ཆུབ་ཏུ་བསྔོ་བའི་གསུང་བསྔོ་དང་སྨོན་ལམ་གྱི་རྒྱས་འདེབས་ཡང་དག་པར་གནང་། ཟླ་བ་བརྒྱད་པ་ཤར་བའི་དུས་སུ་བླ་མ་དགེ་བའི་བཤེས་གཉེན་སོགས་མཁས་མང་བརྒྱད་བརྒྱ་ཙམ་འདུས་པ་ལ་བྱང་ཆུབ་ལམ་གྱི་རིམ་པ་བདེ་ལམ་གྱི་བཀའ་ཁྲིད་སོགས་ཆོས་བཀའ་ཅི་རིགས་པ་གནང་། རྗེ་བདག་ཉིད་ཆེན་པོས་འོད་གསལ་ཆོས་ཀྱི་སྐུ་མངོན་དུ་མཛད་པའི་དུས་ཁྱད་པར་ཅན་ལྔ་མཆོད་ཆེན་མོའི་ཉིན་མཆོད་གཏོར་ཕུན་སུམ་ཚོགས་པས་མཆོད་ཅིང་། དགུན་གྱི་རིང་སྐུའི་བཅད་རྒྱ་ཤིན་ཏུ་དམ་པ་ལ་བཞུགས། རྒྱལ་གྱི་ཟླ་བའི་དུས་སློབ་མའི་མཚན་ཉིད་ཐམས་ཅད་དང་ལྡན་པའི་ཉེ་གནས་རབ་འབྱམས་པ་བློ་བཟང་དར་རྒྱས་ཀྱིས་རང་ལ་བྱུང་བའི་དངོས་པོ་ཐམས་ཅད་བླ་མའི་བཀའ་དྲིན་བསབ་པར་བྱ་བའི་ཆད་དུ་རྗེ་བཙུན་བླ་མ་དམ་པ་འདི་ཉིད་མཁར་རྡོ་དང་སྒྲུབ་སྡེ་གསུམ་གྱི་དགེ་སློང་རྣམས་ཚོགས་པའི་དབུས་སུ་སྤྱན་དྲངས་ཏེ་ལེགས་པར་སུལ་ཞིང་། བསྟན་འགྲོའི་དཔལ་དུ་ཞབས་བད་ཡུན་རིང་པོར་བརྟན་པར་བཞུགས་དགོས་པའི་གསོལ་བ་བཏབ་བ་ལ་དགྱེས་པ་ཆེན་པོ་དང་བཅས་ཏེ་བཀའ་བཞེས་བཟང་པོ་སྩལ། ཕྱི་དྲོའི་དུས་སུ་སེམས་བསྐྱེད་མཆོད་པ་ཕུན་སུམ་ཚོགས་པ་མཛད་སྐབས། འོ་ངེད་རང་ཚོ་ལ་དངོས་པོ་བྱུང་བ་རྣམས་བླ་མ་དཀོན་མཆོག་ལ་མཆོད་པ་དང་དགེ་འདུན་ལ་བསྙེན་བཀུར","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/NGAG DBANG BYAMS PA RIN PO CHE_NGAWANG JAMPA RINPOCHE\/s12218e.txt","subfolder":"NGAG DBANG BYAMS PA RIN PO CHE_NGAWANG JAMPA RINPOCHE","origin":"Autochthonous","scripture_category":null,"reference":null},"SCCT_class":null}
{"id":924,"text":"༄༅། །ལེན་དུ་གྱུར་བའི་འོད་གསལ་གྱི་བཞོན་པའི་རླུང་འོད་ཟེར་ལྔ་པ་དེ་ཉིད་ལ་བྱེད་དགོས་ཏེ། རིམ་ལྔ་ལས། རང་བཞིན་བཅས་འོད་དེ་དང་དེ། །རྣམ་ཤེས་རླུང་དང་ལྡན་པ་ནི། །བདག་བྱིན་བརླབ་པའི་རིམ་གྱིས་ཀྱང་། །སེམས་ཅན་དོན་དུ་ལན་འགའ་འགྱུར། ཞེས་གསུངས་པ་ལྟར་རོ། །སྒྱུ་མའི་སྐུའི་དངོས་ཀྱི་ཉེར་ལེན་སྟོང་པ་གང་གི་བཞོན་པའི་རླུང་གིས་བྱེད་ཚུལ་ནི། ལག་སྨིན་དང་རྗེ་འགོས་སོགས་སྤྱོད་བསྡུས་ཀྱི་དགོངས་པར་བྱས་ཏེ་ལུགས་ཟློག་གི་སྣང་བ་གསུང་བའི་བཞོན་པར་གྱུར་པའི་རླུང་ལ་བཞེད་ཅིང་། སྔགས་རིམ་དང་དབང་དོན་སོགས་སུའང་དེ་དང་སྒོ་བསྟུན་པའི་བཤད་པ་མཛད་དོ། །འོན་ཀྱང་རྗེ་རང་གི་བཞེད་པ་མཐར་ཐུག་པ་ནི་རིམ་ལྔ་གསལ་སྒྲོན་ལྟར་འོད་གསལ་གྱི་མཇུག་ཐོགས་དེ་མ་ཐག་ཏུ་སྒྱུ་མའི་སྐུ་གཉིས་འགྲུབ་དགོས་པས། རང་ལུགས་ནི་དེའི་བཞོན་པའི་རླུང་ལ་བྱའོ། །དེ་ནས་སྒྱུ་མའི་སྐུའི་ཁྱད་ཆོས་སྟོན་པ་ལ། བཅུ་ཕྲག་བཅུ་དང་བཅུ་གཉིས་ཀྱི། །རྒྱན་གྱིས་སྤྲས་པའི་ལྟ་བུ་འབྱུང་། །ལྟ་བུ་དེ་ཡི་འོད་སྣང་གིས། །མཁའ་དབྱིངས་ཡོངས་སུ་འགེང་བར་བྱེད། །འོན་ཀྱང་འཇིག་རྟེན་མེས་པོ་སོགས། །མཐུ་ཆེན་གྱིས་ཀྱང་མི་མཐོང་ན། །སྐྱེ་བོ་ཕལ་པས་མཐོང་རེ་སྐན། །ཞེས་གསུངས་ཤིང་། ཚིགས་བཅད་འདི་དག་ནི་འདུས་པའི་རྩ་རྒྱུད་ལེའུ་བཅུ་གཉིས་པར། རྡོ་རྗེ་འཇམ་པ་འདྲ་བར་འགྱུར། །དཔག་ཚད་བརྒྱ་ཡི་ཁྱོན་ཙམ་དུ། །རྡོ་རྗེ་འབར་བའི་འོད་དག་གི་།རྒྱན་རྣམས་ཀུན་གྱིས་བརྒྱན་པ་ཡི། །དག་པའི་བདག","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/bla ma_i rnal _byor_practices for honoring ones lama\/GUNG THANG DKON MCHOG BSTAN PA_I SGRON ME_GUNGTANG KONCHOK TENPAY DRUNME\/s00935e.txt","subfolder":"GUNG THANG DKON MCHOG BSTAN PA_I SGRON ME_GUNGTANG KONCHOK TENPAY DRUNME","origin":"Autochthonous","scripture_category":null,"reference":null},"SCCT_class":null}
{"id":925,"text":"སྐྱབས་དང་། ཡུམ་སྐལ་བཟང་སྐྱིད་གཉིས་ཀྱི་སྲས་སུ་སྐུ་འཁྲུངས། འདས་ལོ་མི་གསལ། ཁོང་དགུང་ལོ་བདུན་པར་པཎ་ཆེན་རིན་པོ་ཆེས་སྐུ་གོང་མའི་ཡང་སྲིད་དུ་ངོས་འཛིན་མཛད་ཅིང་སྐུ་འབུམ་རང་སྒར་དུ་རྟ་བསུ་སེར་སྦྲེང་དང་བཅས་གདན་སར་བཀོད་དེ་དགའ་སྟོན་རྒྱས་པར་མཛད། སྐྱབས་རྗེ་ཤིང་བཟའ་རྡོ་རྗེ་འཆང་གི་དྲུང་ནས་རབ་བྱུང་བསྒྲུབས། ཆི་ཀྱཱ་རབ་འབྱམས་པ་ཡེ་ཤེས་ཤེས་རབ་ཡོངས་འཛིན་དུ་བསྟེན་ནས་སྐུ་འབུམ་དཔལ་ལྡན་བཤད་སྒྲུབ་གླིང་གི་ཆོས་སྒོར་ཞུགས་ཏེ་རྣམ་འགྲེལ་སོགས་མཚན་ཉིད་ཀྱི་གཞུང་ལ་ཐོས་བསམ་དཔྱིས་ཕྱིན་པར་མཛད། སྐྱབས་རྗེ་ཤིང་བཟའ་རྡོ་རྗེ་འཆང་གི་དྲུང་ནས་རྡོར་ཕྲེང་གི་དབང་ཆེན་དང་། མགོན་བཀའ་བཅུ་གསུམ་གྱི་རྗེས་གནང་སོགས་ལ་ལེགས་པར་གསན། དགུང་ལོ་ཉེར་ལྔ་པ་རབ་བྱུང་བཅོ་ལྔ་པའི་ལྕགས་ཕོ་འབྲུག་ལོ་སྟེ་སྤྱི་ལོ་༡༨༨༠་ལོར་སྐེ་ཀྱཱ་བསོད་ནམས་བསྟན་པའི་ཉི་མ་སོགས་ལས་བསྙེན་རྫོགས་ཀྱི་སྡོམ་པ་མནོས། ལོ་དེར་སྐུ་འབུམ་དགོན་གྱི་གདན་སའི་ཁྲི་ལ་བཞུགས་ནས་ལོ་གཉིས་ཀྱི་རིང་དུ་གདན་ས་བསྐྱངས་ཤིང་ཆོས་སྲིད་གཉིས་ཀྱི་སྒོ་ནས་དགོན་པའི་བྱ་བ་ཆེ་ཆུང་ཚང་མ་འཛིན་ཁུར་བླ་ན་མེད་པར་བདག་གིར་མཛད། ཁྲི་ཟུར་ནས་ཨ་ལགས་བདེ་ཡངས་ཚང་དང་། སྐྱབས་རྗེ་ཞྭ་དམར་རིན་པོ་ཆེ་སོགས་ལས་ཆོས་བཀའ་མང་དུ་གསན་ཞིང་། རྗེས་སུ་དབུས་གཙང་དུ་ཕེབས་ནས་མཇལ་བསྐོར་ལ་སོགས་པའི་མཛད་སྒོ་སྤེལ་ལོ། དགུང་ལོ་སོ་བདུན་པ་རབ་བྱུང་བཅོ་ལྔ་པའི་ཆུ་ཕོ་འབྲུག་ལོ་སྟེ་སྤྱི་ལོ་༡༨༩༢་ལོར་སླར་སྐུ་འབུམ་དགོན་གྱི་གདན་སའི་ཁྲི་ལ་བཞུགས་ནས་འཆད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/RNAM THAR SNA TSOGS_COMPILATIONS OF BIOGRAPHIES\/TREASURE OF NAMES\/s12327e.txt","subfolder":"TREASURE OF NAMES","origin":"Autochthonous","scripture_category":null,"reference":null},"SCCT_class":null}
{"id":926,"text":"།།ཞེས་གསུངས་ཏེ།འདི་ལྟར་ཆོས་ཐམས་ཅད་ནི་སེམས་སྣང་བ་ཡིན་ལ།སེམས་ངོ་བོར་མ་གྲུབ་པར་རྟོགས་པར་བྱས་ལ།དེ་ནས་བདག་གི་ཏིང་ངེ་འཛིན་གྱིས།སེམས་སྣང་བའི་ཆོས་ཐམས་ཅད།བདག་གི་སེམས་ལ་བསྡུས་ཏེ།སེམས་ཆོས་ཀྱི་དབྱིངས་སུ་དག་པར་བསྒོམས་ལ་དེའི་ངང་ལས་ཡེ་ཤེས་ཀྱི་འཕྲུལ་པ་ཆོས་ཀྱི་སྐུའི་གཟུགས་བརྙན།མཆོད་རྟེན་གྱི་རང་བཞིན་དུ་མ་གྱུར་པའི་ཆོས་གཅིག་ཀྱང་མེད་པར་བསྒོམ་མོ།།ཆོས་ཀྱི་དབྱིངས་ལ་ཏིང་ངེ་འཛིན་གྱིས་མཆོད་རྟེན་གདབ་པའི་ཚུལ་འདི་ནི།འོག་ནས་འབྱུང་བའི་འབྱུང་བ་ཆེན་པོ་ལ་གདབ་པའི་སྐབས་སུ་ཡང་བསྒོམ་པར་བྱའོ།།ནམ་མཁའ་ལ་གདབ་པའི་དབང་དུ་བྱས་ཏེ་གསུངས་པ།དཀྱིལ་འཁོར་རྣམ་གསུམ་དག་བྱས་པས།།ནམ་མཁའ་དབྱིངས་ཀྱི་དཀྱིལ་འཁོར་དུ།།རང་རིག་ཡེ་ཤེས་འཕྲོ་འདུ་ཡིས།།ཐམས་ཅད་ཆོས་སྐུའི་ཕྱག་རྒྱ་ཆེ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.iii (Rong-zom_gsung_bum)\/B.iii.1_tantric topics\/history\/gsang sngags kyi lugs su sAts+tsha gdab pa _phrin las bsgrub tshul.txt","subfolder":"history","origin":"Autochthonous","scripture_category":null,"reference":null},"SCCT_class":null}
{"id":927,"text":"༄༅། །བསྔོ་བ་ལ་སོགས་པ་སྟོན་པའི་ཕྱིར་དང་། ཐེག་དམན་ལས་དེ་ལྟར་མི་སྟོན་པའི་ཕྱིར་ཏེ། རིན་ཆེན་ཕྲེང་བ་ལས། ཉན་ཐོས་ཐེག་པ་དེ་ལས་ནི། །བྱང་ཆུབ་སེམས་དཔའི་སྨོན་ལམ་དང་། །སྤྱོད་པ་ཡོངས་བསྔོ་མ་བཤད་དེས།། བྱང་ཆུབ་སེམས་དཔར་ག་ལ་འགྱུར། །བྱང་ཆུབ་སྤྱོད་ལ་གནས་པའི་དོན། །མདོ་སྡེ་ལས་ནི་བཀའ་མ་སྩལ། །ཐེག་པ་ཆེ་ལས་བཀའ་སྩལ་པ། །དེ་ཕྱིར་མཁས་པ་རྣམས་ཀྱིས་གཟུང་། །ཞེས་གསུངས་པའི་ཕྱིར། ལུང་འདི་ནི་ཐེག་དམན་ནས་བཤད་པའི་ལམ་ཉིད་ཀྱིས་སངས་རྒྱས་སུ་བགྲོད་ནུས་པས། ཐེག་ཆེན་གཞན་མི་དགོས་སྙམ་པའི་ལོག་རྟོག་སེལ་བ་ལ་གསུངས་ལ། ཁྱོད་ལྟར་ན་ཐེག་དམན་ནས་བཤད་པའི་ལམ་ཙམ་གྱིས་མི་ཆོག་གི། ཐེག་ཆེན་ལས་ཆོས་ཀྱི་བདག་མེད་གསུངས་པའི་ཕྱིར་ཞེས་གསུངས་དགོས་པ་ལ། དེ་ལྟར་མ་གསུངས་པར་རྒྱ་ཆེ་བའི་ལམ་གཞན་གསུངས་པའི་རྒྱུ་མཚན་བཀོད་པའི་ཕྱིར་རོ། །གཉིས་པ་ལྟར་ན་ཡང་ཁྱབ་བ་མེད་དེ། ཐེག་དམན་ལས་ནི་ཆོས་ཀྱི་བདག་མེད་མདོར་བསྡུས་ཙམ་སྟོན་ལ། ཐེག་ཆེན་ལས་ནི་ཤིན་ཏུ་རྒྱས་པར་བཤད་པའི་ཁྱད་པར་ཡོད་པའི་ཕྱིར་ཏེ། འཇིག་རྟེན་ལས་འདས་པར་བསྟོད་པ་ལས། མཚན་མ་མེད་པ་མ་རྟོགས་པར། །ཁྱོད་ཀྱིས་ཐར་པ་མེད་པར་གསུངས། །དེ་ཕྱིར་ཁྱོད་ཀྱིས་ཐེག་ཆེན་ལས། །དེ་ནི་ཚང་བར་བསྟན་པ་ལགས། ། ཞེས་མཚན་མེད་ཀྱི་དེ་ཁོ་ན་ཉིད་མ་རྟོགས་པར་ཐར་པ་ཐོབ་པ་མེད་པས་ན། ཐེག་དམན་གྱི་གཞུང་དུའང་ཆོས་ཀྱི་བདག་མེད་བསྟན་དགོས་ལ། དེ་ལ་ཐེག་པ་ཆེ་ཆུང་གི་ཁྱད་པར་ཡང་དགོས་པ་དེའི་ཕྱིར། ཐེག་ཆེན་གྱི་སྡེ་སྣོད་ལས་ཆོས་ཀྱི་བདག་མེད་ཚང་བར་ཏེ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/DBU MA LA _JUG PA_I _GREL PA_COMMENTARIES ON _ENTERING THE MIDDLE WAY_ (MADHYAMAKA AVATARA)\/CHOS RJE KHAL KHA NGAG DBANG DPAL LDAN_CHUJE KALKA NGAWANG PELDEN\/s00981e.txt","subfolder":"CHOS RJE KHAL KHA NGAG DBANG DPAL LDAN_CHUJE KALKA NGAWANG PELDEN","origin":"Autochthonous","scripture_category":null,"reference":null},"SCCT_class":null}
{"id":928,"text":"ལ་ཡང་དེ་བཞིན་དུ་ཤེས་པར་བྱའོ། །དེ་ལྟར་ཡང་ཨ་བ་ཏ་ར་ལས། རིམ་པ་འདིས་ནི་སྐུ་ལ་སོགས་པ་རྣམ་པ་བཞི་གཙོ་བོར་གྱུར་པའི་ཕྱིར་དཀྱིལ་འཁོར་བཞིར་གསུངས་མོད་ཀྱི། འོན་ཀྱང་ཕལ་ཆེར་ལུས་མེད་པའི་སེམས་ཀྱང་མི་སྲིད་ལ། སེམས་དང་ལུས་མེད་པའི་དག་ཀྱང་མི་སྲིད་དེ། དེ་བས་ན་དཀྱིལ་འཁོར་སོ་སོ་ལས་ཀྱང་སྐུ་ལ་སོགས་པ་བཞི་ཆར་དགོས་པར་བལྟའོ། །དེ་བས་ན་རིགས་ཀྱི་དཀྱིལ་འཁོར་ཐམས་ཅད་དུ་ཡང་སྐུ་ལ་སོགས་པའི་མཚན་མར་གྱུར་པ་གོ་རིམ་བཞིན་དུ་ཕྱག་རྒྱ་ཆེན་པོ་དང་དམ་ཚིག་དང་ཆོས་དང་ལས་ཀྱི་ཕྱག་རྒྱ་དང་རྣམ་པ་བཞི་འདིར་བཤད་དོ། །ཞེས་གསུངས་སོ། །དེ་དག་གི་རྣམ་དབྱེ་ཞིབ་པར་ཤེས་ན་དཔལ་མཆོག་འགྲེལ་ཆེན་ལས་དུམ་བུ་བཞིའི་ལམ་རེས་འགའ་གང་ཟག་གཅིག་གི་འཚང་རྒྱ་བའི་ཆ་རྐྱན་དུ་དྲིལ་ནས་བཤད་ཅིང༑ རེས་འགའ་གང་ཟག་རྒྱུད་སོ་སོ་བའི་ལམ་དུ་བཤད་པ་རྣམས་མི་འགལ་བར་ཤེས་པར་འགྱུར་རོ། །རྣལ་འབྱོར་རྒྱུད་ནས་རང་ལྷར་བསྐྱེད་པ་ལ་ཡེ་ཤེས་པ་བཅུག་ནས་ཕྱག་རྒྱ་བཞིས་རྒྱས་གདབ་པ་མང་དུ་གསུངས་པ་ནི། འབྲས་བུའི་ཕྱག་རྒྱ་བཞི་ཐོབ་པའི་ཐབས་སུ་ལུས་ངག་ཡིད་གསུམ་བྱ་བ་དང་བཅས་པ་བཞི་ལྷའི་སྐུ་གསུང་ཐུགས་འཕྲིན་ལས་དང་བཅས་པར་བསྒྲུབས་ནས་ཐ་མལ་པའི་ལུས་ངག་ཡིད་གསུམ་བྱ་བ་དང་བཅས་པ་བཞི་སྦྱོང་བའོ། །དེ་ལྟར་རིགས་སོ་སོ་ལ་བརྟེན་པའི་ལམ་གྱི་རིམ་པ་མང་དུ་གསུངས་ཀྱང་དེ་བཞིན་གཤེགས་པའི་རིགས་སམ་རྡོ་རྗེ་འཆང་གི་རིགས་ཞེས་པའི་ཟློས་པ་པོ་ནི་མཆོག་ཡིན་ཏེ། རྡོར་དབྱིངས་ཀྱི་དཀྱིལ་འཁོར་དུ་དབང་བསྐུར་བ་རྫོགས་པ་ནི་རིགས་ཐམས་ཅད་ཀྱི་སློབ་དཔོན་ཡིན་ལ། རིགས་གཞན་རྣམས་ནི་ཉི་ཚེ་བའི་སློབ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/_GREL PA_GENERAL COMMENTARIES\/JE TSONGKAPA LOBSANG DRAKPA_RJE TZONG KHA PA BLO BZANG GRAGS PA (1357-1419)\/s05281e.txt","subfolder":"JE TSONGKAPA LOBSANG DRAKPA_RJE TZONG KHA PA BLO BZANG GRAGS PA (1357-1419)","origin":"Autochthonous","scripture_category":null,"reference":null},"SCCT_class":null}
{"id":929,"text":"ཡང་། ཁྱོད་ནི་འབྲས་བུའི་ཆེད་དུ་མ་ཡིན་པར་སློང་མོ་བ་ལ་བརྩེ་བའི་དབང་གིས་རྩལ་བ་ཡིན་པས་སྦྱིན་པའི་འབྲས་བུ་ཡང་གཞན་ལ་གཏོང་བར་བཞེད་པར་བཤད་དོ། །གསུམ་པ་ནི། རི་ངོས་ལྗོན་ཤིང་འབྲས་བུ་སྨིན་པ་དག་ཏུ་བྱ་རྣམས་ལྟ་བུ་དང་། །དགོན་པའི་རྫིང་བུ་བསྐྱེད་ཤིང་བཟང་པོས་བསྐོར་བ་དག་ཏུ་དལ་རྣམས་ལྟར། །འཛེམ་མེད་སློང་བས་དགྱིས་པ་ཁྱོད་ལ་བག་ཕེབས་འབྱོར་བ་འཚལ་བ་ཡི། །སློང་མོ་བདག་ཀུན་ནས་མྱུར་བར་མངོན་དུ་ལྷགས་ནས་སྡོད་ཅིང་མཆིས།། ཞེས་པས་བསྟན་ཏེ། ལྗོན་ཤིང་འབྲས་བུ་སྨིན་པ་ལ་བྱ་མང་བོ་དང་། བསྐྱེད་ཤིང་བཟང་པོས་བསྐོར་བའི་རྫིང་བུ་ལ་དལ་བ་རྣམས་ལྷག་ནས་སྡོད་བ་ལྟར། འཛེམ་པ་མེད་པར་སློང་བས་དགྱེས་པ་ཁྱོད་ལ་བག་ཕེབས་པའི་འབྱོར་བ་དོན་དུ་གཉེར་བའི་སློང་མོ་བ་རྣམས་མྱུར་བར་ལྷག་ནས་སྡོད་བར་བཤད་དོ། །བཞི་པ་ནི། དཔལ་འབྱོར་འབངས་དང་བཙུན་མོ་རང་གི་ཤ་དང་སྲོག་ཀྱང་གཏོང་བ་དང་། །ཁྱོད་ཀྱིས་སྲས་གཞོན་རབ་སྡུག་སྟོན་ཟླ་ཚེས་བ་དྲི་མེད་གཟུགས་ལྡན་པའང་། །སློང་བ་རྣམས་ལ་གཏོང་བར་མཛད་ལ་བརྩོན་པར་གྱུར་བ་ཇི་ལྟ་བ། །དེ་ལྟར་གཏོང་ལ་གོམས་པ་ཁྱོད་ཀྱི་ཐུགས་ལ་བརྟན་པ་ཉིད་ཀྱང་བྱུང་། །ཞེས་གཏོང་སེམས་ལ་གོམས་པ་བརྟན་པས་རང་གི་ལུས་སྲོག་དང་བཙུན་མོ་སྡུག་པ་དང་སྲས་གཞོན་པ་སོགས་ཀྱང་གཏོང་བར་བཤད་དོ། །གཉིས་པ་ནི། གང་ཞིག་ཐོས་པར་གྱུར་ནའང་འཇིག་རྟེན་འདི་ལ་གནོད་པ་སྐྱེ་འགྱུར་དང་། །གང་ཡང་ཁྱོད་ཉིད་ཀྱིས་ཀྱང་ཡུན་རིང་སྐུ་ཉམས་བཞེས་པར་མི་སྤྱོང་པའི། །སྤྱོད་པ་དེ་དག་ཁྱོད་ལ་གོམས་པས་དུས་སུ་རང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.16 (BSTOD PA_STOTRA)\/DE BZHIN GSHEGS PA (TATHAGATA)\/s12158e.txt","subfolder":"DE BZHIN GSHEGS PA (TATHAGATA)","origin":"Autochthonous","scripture_category":null,"reference":null},"SCCT_class":null}
{"id":930,"text":"དེར་ཐལ། མཚན་ཉིད་དེའི་ཕྱིར། དེར་ཐལ། རང་འབྲས་རྣམ་སྨིན་གྱི་འབྲས་བུ་ཡིད་འོང་ཡོད་པའི་ཕྱིར། དེར་ཐལ། མི་དགེ་བའི་འབྲས་བུར་གྱུར་པའི་བདེ་བ་ཡོད་པའི་ཕྱིར། དེར་ཐལ། སྤྱོད་འཇུག་ལས། གང་ལ་གནོད་པ་བྱས་ཀྱང་བདེ་འབྲེལ་བ། །བདེ་བའི་འབྱུང་གནས་དེ་ལ་ཕྱག་འཚལ་ལོ། །ཞེས་གསུངས་པའི་ཕྱིར། འདོད་མི་ནུས་ཏེ། མི་དགེ་བ་ཡིན་པའི་ཕྱིར། ཕྱི་མ་ལ་དགེ་བ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ། རང་འབྲས་རྣམ་སྨིན་གྱི་འབྲས་བུ་ཡིད་མི་འོང་ཡོད་པའི་ཕྱིར། འདོད་མི་ནུས་སོ། །ཁ་ཅིག་རྣམ་སྨིན་གྱི་རྒྱུ་ཡིན་ན་དགེ་བ་ཟག་བཅས་དང་མི་དགེ་བ་གང་རུང་ཡིན་པས་ཁྱབ་ཟེར་ན། བྱང་སེམས་ས་བཅུ་པ་བའི་རྒྱུད་ཀྱི་ཕྱིན་དྲུག་ཆོས་ཅན། དེར་ཐལ། དེའི་ཕྱིར། དེར་ཐལ། ལོངས་སྐུའི་མཛོད་སྤུའི་རྣམ་སྨིན་གྱི་རྒྱུ་ཡིན་པའི་ཕྱིར། དེར་ཐལ། ལོངས་སྐུའི་དཔྲལ་བའི་མཛོད་སྤུ་དེ་སྔོན་སློབ་པ་ལམ་གྱི་གནས་སྐབས་སུ་ཕྱིན་དྲུག་ཉམས་སུ་བླངས་པའི་རྣམ་སྨིན་གྱི་འབྲས་བུ་ཡིན་པའི་ཕྱིར། དེར་ཐལ། དེའི་ཁ་དོག་དཀར་བ་སྦྱིན་པའི་རྣམ་སྨིན་གྱི་འབྲས་བུ་སོགས་སུ་གསུངས་པའི་ཕྱིར། ཁ་ཅིག་བཟོ་བོའི་ལས་ཡིན་ན་ལུང་མ་བསྟན་ཡིན་པས་ཁྱབ་ཟེར་ན། ཁ་ན་མ་ཐོ་བའི་བཟོ་བོའི་ལས་ཆོས་ཅན། དེར་ཐལ། དེའི་ཕྱིར། རྟགས་གསལ་ཆོས་ཅན་གྱིས་སྒྲུབས། །གཉིས་པ་རང་གི་ལུགས་ལ། ཐེག་ཆེན་སྒྲུབ་པའི་སྒྲོ་འདོགས་གཅད་གཞི་ཐེག་ཆེན་སྒྲུབ་པའི་དམིགས་པའི་མཚན་ཉིད། དེ་ལ་དབྱེ་ན་དགེ་མི་དགེ་ལུང་མ་བསྟན་གསུམ་ཡོད། རང་གི་རྣམ་སྨིན་གྱི་འབྲས་བུ་ཡིད་འོང་འབྱིན་རུང་དུ་ལུང་དུ་བསྟན་པ་གང་ཞིག་སྐྱེས་བུ་དམ་པའི་བླང་བྱར་འོས་པ་དགེ་བའི་མཚན་ཉིད། དེ་ལ་སྒྲས་བརྗོད་རིགས་ཀྱི་སྒོ་ནས་དབྱེ་ན་དོན་དམ་པའི་དགེ་བ། ངོ་བོ་ཉིད་ཀྱི་དགེ་བ། མཚུངས་ལྡན་གྱི་དགེ་བ། ཀུན་སློང་གི་དགེ་བ་དང་བཞི་ཡོད། དང་པོ་ནི་མྱང་འདས་ལྟ་བུ་ཡིན། གཉིས་པ་ནི་ངོ་ཚ་ཁྲེལ་ཡོད་ཀྱི་བསམ་པ་ལྟ་བུ་ཡིན། གསུམ་པ་ནི་དེ་དང་མཚུངས་ལྡན་དུ་གྱུར་པའི་སེམས་དང་སེམས་བྱུང་ལྟ་བུ་ཡིན། བཞི་པ་ནི་དེ་ཀུན་ནས་སློང་བྱེད་ཀྱི་སེམས་སེམས་བྱུང་ལྟ་བུ་ཡིན་རང་གི་རྣམ་སྨིན་གྱི་འབྲས་བུ་ཡིད་མི་འོང་འབྱིན་རུང་དུ་ལུང་དུ་བསྟན་པ་གང་ཞིག་སྐྱེས་བུ་དམ་པའི་དོར་བྱར་འོས་པ། མི་དགེ་བའི་མཚན་ཉིད། དེ་ལ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/MKHAS GRUB BSTAN PA DAR RGYAS_KEDRUP TENPA DARGYE\/MTHA_ DPYOD_DIALECTIC ANALYSIS\/sl00001n3.txt","subfolder":"MTHA_ DPYOD_DIALECTIC ANALYSIS","origin":"Autochthonous","scripture_category":null,"reference":null},"SCCT_class":null}
{"id":931,"text":"༄༅། །དང་ལ་གྱིས་རོལ། །འཆི་མེད་ཉེ་དབང་ཚོགས་ཀྱིས་གུས་བཏུད་པའི། །འཕྲོག་བྱེད་མིག་སྟོང་ལྡན་དེའང་སྲིད་པའི་བྲན། །ལུས་སེམས་ཟུག་རྡུའི་གདུང་བ་རང་དུ་སྤངས། །ཏིང་འཛིན་བདེ་བས་བསྐལ་མང་འདའ་བྱེད་པའི། །འཇིག་རྟེན་མེས་པོ་གསེར་གྱི་མངལ་ལྡན་ཡང་། །འཆི་མེད་གོ་འཕང་ལས་རིང་གྱི་ནར་འཁོར། །གང་གིས་རེག་ན་རབ་བརྟན་ལྷུན་པོ་ཡང་། །སྐད་ཅིག་ཙམ་གྱིས་བྲལ་བར་རློག་བྱེད་པའི། །མེ་ལྕེའི་ཕྲེང་བ་ལུས་ལ་རབ་འབར་བ། །དམྱལ་བའི་ཟུག་རྡུ་སུ་ཡིས་བྲང་པར་ནུས། །བལྟས་པ་ཙམ་གྱིས་ཀླུང་ཆེན་རྒྱུན་སྐེམས་ཤིང་། །ལྗོན་ཤིང་འབྲས་བུ་མེད་པར་བྱེད་པ་ཡི། །ཏ་ལ་ཡ་ཏོག་སྐམ་ལྟའི་ཡི་དྭགས་གཟུགས། ། གང་ཞིག་མཐོང་ན་འཇིགས་རུང་སྐྱི་ཡང་གཡའ། །བླང་དོར་རྨོངས་པའི་གཏི་མུག་སྨག་རུམ་འཐིབ། །གཅིག་ལ་གཅིག་ཟ་རྡོ་རྗེའི་མེ་སྟག་དང་། །བགོལ་བཙེག་ཆར་རྒྱུན་ལུས་ལ་རྟག་འབབ་པའི། །རྣམ་མང་དུད་འགྲོའི་གདུང་བ་སུ་ཡིས་བཟོད། །སྲིད་པའི་ཕུན་ཚོགས་དེ་ལྟར་མནོག་ཆུང་ཞིང་། །རབ་མང་ཉེས་པའི་ཚོགས་དང་ལྡན་རིག་ནས། །རང་གཞན་སྲིད་པའི་མཚོ་ལས་བསྒྲལ་བྱའི་ཕྱིར། །མང་ཐོས་བདག་ནི་དབེན་པའི་ནགས་སུ་འགྲོ་།ཆར་སྡོད་བྱེའུས་འབྲུག་སྒྲ་ཐོས་པ་ལྟར། །དབེན་པའི་གཏམ་འདི་ཁོ་བོའི་སྙིང་ལ་འབབ། །ཐོས་པའི་དོན་རྣམས་དོན་ཡོད་བྱ་བའི་ཕྱིར། །གཞོན་ནུ་བློ་གྲོས་དབེན་པའི་ནགས་སུ་འགྲོ་།ངང་པའི་ཚོགས་ཀྱིས་པདམའི་མཚོ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION\/TSE MCHOG GLING GI LAM RIM BLA BRGYUD_LAMAS OF LINEAGE OF THE STEPS OF THE PATH BY TSECHOK LING\/S05985E2.TXT","subfolder":"TSE MCHOG GLING GI LAM RIM BLA BRGYUD_LAMAS OF LINEAGE OF THE STEPS OF THE PATH BY TSECHOK LING","origin":"Autochthonous","scripture_category":null,"reference":null},"SCCT_class":null}
{"id":932,"text":"ཅིང༑ མཇུག་ཏུ་བླ་མའི་ཐུགས་རྗེ་དང་སློབ་མའི་ཤེས་རྒྱུད་གཉིས་ཀ་འཁུལ་བར་ནུས་པའི་བརྟན་བཞུགས་ཀྱི་བཤད་པ་རྒྱས་པ་ཞིག་ཀྱང་ཕུལ། སྐབས་གཅིག་མནལ་ལམ་དུ། རྭ་བ་ཞིག་ན་སྟག་འཇིགས་སུ་རུང་པ་གཅིག་འདུག་པར་ཐུགས་བྲེད་པས། མི་ཞིག་འོངས་ནས་དེར་འཇིགས་མི་དགོས་བྲོས་ཆོག་ཅེས་ཁང་སྒོ་ཕྱེ་བའི་ནང་དུ་ཕེབས་པ་རྨིས་ཤིང་། དེ་མཐུན་རྒྱལ་དབང་རིན་པོ་ཆེ་ནས་རྒྱ་ནག་གི་བླ་མར་ཕེབས་དགོས་ཀྱི་བཀའ་བསྒྱུར་བྱུང་བར། ཐབས་སྣ་ཚོགས་ཀྱིས་ནན་ཞུས་བྱས་ཀྱང་རེ་ཞིག་དགོངས་པ་མ་ཁྲོལ་བར་ཡོད་པ་ལ། སྔར་གྱི་སྟག་དེར་མི་ཞིག་གིས་མ་དུང་བསྣུན་པའི་མནལ་ལམ་ཞིག་བྱུང་ནས། མ་འགྱངས་བར་གོང་ས་མཆོག་ནས་ཀྱང་དགོངས་པ་དགྱེས་བཞིན་དུ་གནང་། དེའི་ཚེ་ཕུར་བུ་ལྕོག་ཏུ་བཀའ་གྲོས་ཞུས་པར། ཕེབས་ན་བཟང་བའི་ཕྱོགས་གསུངས་པ་ལ་རྗེ་འདིས་དེ་འདྲ་གསུང་ལུགས་ཡོད་དམ་ཞེས་ཡུས་ཕུལ་ཞིང་། ཕྱིས་དགོངས་པ་ཁྲོལ་བ་ན་བླ་མའི་ཞལ་ནས་ཁྱེད་ཀྱིས་དགོངས་པ་ཞུས་པ་བཟང་གསུངས་པར། འོ་ན་སྔར་དེ་ལྟར་མི་གསུང་བ་ཅི་ཡིན་ཞུས་པས། དེང་སང་མི་ཐམས་ཅད་ཀྱིས་དེ་ཐོབ་བྱ་མཐར་ཐུག་ཏུ་བརྩི་བར་འདུག་པས་ཁྱེད་ལ་ཡང་ཐུགས་བཞེད་ཡོད་འགྲོ་སྙམ་པ་ཡིན་གསུངས་པ་ཐུགས་ཤིན་ཏུ་མད་པར་སྣང་སྟེ། འདི་ནི་ཆོས་བརྒྱད་དཀར་ནག་ཁྲ་གསུམ་གང་གི་ཡང་དབང་དུ་མི་གཏོང་བ་གྲུབ་པའི་གོ་འཕང་ཡང་རྩེར་སོན་པའི་རྣམ་ཐར་རྨད་དུ་བྱུང་བ་ཞིག་ཡིན་ནོ། །སྟོན་མཇུག་པའི་སི་བཱ་ཐུར་དེའི་ཆིང་ནས་ཧོ་ཤུས་ཙང་ཀི་མཚམས་ཞུས་སུ་བཏང་བའང་འབྱོར། ཨ་རུ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/DKON MCHOG _JIGS MED DBANG PO_KONCHOK JIGME WANGPO\/sa00949e.txt","subfolder":"DKON MCHOG _JIGS MED DBANG PO_KONCHOK JIGME WANGPO","origin":"Autochthonous","scripture_category":null,"reference":null},"SCCT_class":null}
{"id":933,"text":"༄༅། །ཐེག་ཆེན་སེམས་བསྐྱེད་ཁྱད་ཆོས་བཞི་དང་ལྡན་ཏེ། ཟབ་མོ་སྟོང་པ་ཉིད་དང་། གཞན་དོན་གྱི་དཀའ་སྤྱད་ལ་སྤྲོ་བ་ཆེ། སྦྱོར་བའི་བརྩོན་འགྲུས་ཀྱི་སྒོ་ནས་རྩོན་པ་ཆེ། རང་གཞན་ལ་ཕན་བདེ་སྒྲུབ་པས་དོན་ཆེ། བྱང་ཆུབ་ཆེན་པོ་ཡང་དག་པར་འགྲུབ་པས་འབྱུང་བ་ཆེ་བའི་ཕྱིར་ཏེ། དེ་སྐད་དུ་ཡང་འགྲེས་པར། སེམས་བསྐྱེད་པའི་མཚན་ཉིད་དུ་ཚིག་སུ་བཅད་པ། ཞེས་དང་། རྒྱན་རྩ་བར། སྤྲོ་བ་ཆེ་དང་རྩོན་པ་ཆེ། །དོན་ཆེ་བ་དང་འབྱུང་བ་ཆེ། །བྱང་ཆུབ་སེམས་དཔའ་སེམས་དཔའ་ཆེ། །དོན་གཉིས་ལྡན་པའི་སེམས་འབྱུང་བ། །ཞེས་གསུངས་ཤིང་། ཐེག་པ་ཆེན་པོའི་སེམས་བསྐྱེད་ཆོས་ཅན། དོན་གཉིས་ལ་དམིགས་པ་དང་ལྡན་པའི་གཙོ་བོ་སེམས་སུ་འབྱུང་སྟེ། གཞན་དོན་དང་རྫོགས་བྱང་ལ་དམིགས་པའི་སེམས་པ་དང་མཚུངས་ལྡན་དུ་འབྱུང་བའི་གཙོ་བོ་སེམས་ཡིན་པའི་ཕྱིར་ཏེ། རྒྱན་གྱི་འགྲེལ་པར། དོན་གཉིས་དང་ལྡན་པ་ནི། བྱང་ཆུབ་ཆེན་པོ་དང་། སེམས་ཅན་གྱི་དོན་བྱ་བ་ལ་དམིགས་པའི་ཕྱིར་རོ། །ཡོན་ཏན་གསུམ་དང་གཉིས་ལ་དམིགས་པ་དང་ལྡན་པའི་སེམས་བསྐྱེད་པ་ཞེས་བྱའོ། །ཞེས་གསུངས་པའི་ཕྱིར། གཉིས་པ་ལ། ས་མཚམས་ཀྱི་སྒོ་ནས་དབྱེ་བ། རྣམ་གཞག་གི་སྒོ་ནས་དབྱེ་བ། ཕྲ་རགས་ཀྱི་སྒོ་ནས་དབྱེ་བ། གྲོགས་ཀྱི་སྒོ་ནས་དབྱེ་བ་དང་བཞི། དང་པོ་ནི། ཐེག་ཆེན་སེམས་བསྐྱེད་ཆོས་ཅན། རྣམ་པ་བཞི་ཡོད་དེ། མོས་སྤྱོད་ཀྱི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/KUN MKHYEN CHOS _BYOR DPAL BZANG_KUNKYEN CHUNJOR PELSANG\/s00999e.txt","subfolder":"KUN MKHYEN CHOS _BYOR DPAL BZANG_KUNKYEN CHUNJOR PELSANG","origin":"Autochthonous","scripture_category":null,"reference":null},"SCCT_class":null}
{"id":934,"text":"ག་པར་སྦྱར་ཏེ་ཚོགས་ཆེན་འདུ་ཁང་རྒྱ་བསྐྱེད་དེ་ཀ་བ་བརྒྱ་དང་ལྔ་བཅུ་ང་བཞིའི་རྒྱ་ཁྱོན་ཅན་སྒོ་སྐྱོར་དང་བཅས་པ་ཞིག་གསོས་མཛད། ར་ཁོ་དཔོན་པོ་སངས་རྒྱས་ལྷུན་གྲུབ་ཀྱིས་ཚོང་རའི་ནང་དུ་བདེ་གཤེགས་མཆོད་རྟེན་བརྒྱད་བཞེངས། ཁྲི་ཆེན་ཉིད་ནས་བྱང་གི་བྱང་ཆུབ་མཆོད་རྟེན་ཆེན་མོ་ཞིག་གསོས་ལེགས་པར་མཛད། ཁོང་ནི་སྐུ་འབུམ་རྒྱུད་པ་མཁན་པོའི་ཁྲི་རབས་ཉེར་དྲུག་པ་དང་། སྐུ་འབུམ་དགོན་གྱི་གདན་རབས་ཁྲི་ཆེན་སུམ་ཅུ་སོ་གཅིག་པ་ཡིན།། མགོན་ཀྱཱ་བློ་བཟང་ཚུལ་ཁྲིམས་རྒྱ་མཚོ། ཁོང་ནི་རབ་བྱུང་བཅོ་ལྔ་པའི་ས་ཕོ་སྟག་ལོ་སྟེ་སྤྱི་ལོ་༡༨༧༨་ལོར་སྒོ་མེ་ཚོ་བཞིའི་ནང་ཚན་ཨར་སྒོང་སྡེ་པར་ཡབ་ལྷ་བརྒྱ་བཀྲ་ཤིས་དང་། ཡུམ་པདམ་སྐྱིད་གཉིས་ཀྱི་སྲས་སུ་སྐུ་འཁྲུངས། འདས་ལོ་མི་གསལ། ཁོང་དགུང་ལོ་ལྔ་པར་སྐྱབས་རྗེ་ཤིང་བཟའ་རྡོ་རྗེ་འཆང་གིས་སྐུ་གོང་མ་བློ་བཟང་ཚུལ་ཁྲིམས་བསམ་གཏན་གྱི་ཡང་སྲིད་དུ་ངོས་འཛིན་མཛད་ཅིང་མཆོད་རྟེན་སྐྱེས་དགོན་པའི་གདན་སར་བཀོད་དེ་དགའ་སྟོན་རྒྱས་པར་ཕུལ། དགུང་ལོ་བདུན་པར་སྐྱབས་རྗེ་རྫོང་དཀར་རྡོ་རྗེ་འཆང་འཇིགས་མེད་བསམ་གཏན་དཔལ་བཟང་པོ་ལས་རབ་བྱུང་དགེ་ཚུལ་གྱི་སྡོམ་པ་བཞེས། དེ་ནས་བཤེས་གཉེན་བློ་བཟང་བརྩོན་འགྲུས་ཀློག་གི་སློབ་དཔོན་ལ་བསྟེན་ཏེ་ཡི་གེའི་སྦྱོར་ཀློག་དང་འདོན་ཆོས་སྤྱོད་བཅས་ལ་སྦྱངས་པ་དཔྱིས་ཕྱིན་པ་མཛད། ལྕང་ར་དགེ་བཤེས་བྱང་ཆུབ་དར་རྒྱས་ལས་ཚད་མ་རྣམ་འགྲེལ་བཅས་ལ་གསན་སྦྱོང་མཛད། དགུང་ལོ་བཅུ་དྲུག་པར་སྐུ་འབུམ་རང་སྒར་དུ་ཕེབས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/SPYI_GENERAL PRESENTATIONS\/s12327e.txt","subfolder":"SPYI_GENERAL PRESENTATIONS","origin":"Autochthonous","scripture_category":null,"reference":null},"SCCT_class":null}
{"id":935,"text":"༄༅། །པ་ནས་གཤེགས་པའི་མོས་པ་གང་རིགས་བྱེད། དེ་དག་བྱོན་ཟིན་ནས་རེ་རེའི་སྐུ་མདུན་དུ་འདི་སྔགས་དང་འབྲེལ་བས་ཁྲུས་དང་། བྱུག་པ་དང་། ན་བཟའ་འབུལ་མཁན་གྱི་མཆོད་ལྷ་གསུམ་གསུམ་སྤྲོས། ཁྲུས་ཀྱི་ཚེ་རྫིང་བུ་ནས་བཅུས་ཏེ་ཕུལ་བས་ཐུགས་རྒྱུད་ལ་བདེ་བ་ཆེན་པོ་འཁྲུངས་པའི་མོས་པ་བྱེད། ཁྲུས་ཟིན་ནས་ཕྱི་བའི་ཚེ། རབ་གནས་སྐབས་ཀྱི་ཁྲུས་དར་གྱི་སྔགས་འགོད་ལུགས་ལྟར་བྱས་ཏེ་དཔྲལ་མགྲིན་ཐུགས་ཀ་དཔུང་མགོ་གཉིས་བཅས་གནས་ལྔ་ལ་རེག་པས་རླན་ཐམས་ཅད་སྐུའི་གནས་ལྔར་འདུས་ཏེ་དེ་དག་ཕྱི་བ་ཡིན་གྱི། རང་རེས་ཁྲུས་བྱེད་པ་ལྟར་མགོ་མཇུག་ཐམས་ཅད་དུ་ཕྱི་བ་དེ་འདྲ་མི་དགོས། བྱུག་པའི་ཚེ་མདོག་གསེར་ལྟ་བུ་དང་། དྲི་ཤིན་ཏུ་བཟང་པོ། རྒྱུ་ནི་མར་མིན་པའི་བྱུག་པ་འབུལ། དེ་ཟིན་ནས་ཞི་ཁྲོ་རབ་འབྱམས་སོ་སོའི་ཆ་ལུགས་ཀྱི་ན་བཟའ་གསར་པ་རེ་ཕུལ་བའི་མོས་པ་བྱེད། འབྲོམ་ལ་ནི་གཡི་ལྤགས་ཀྱི་སློག་པ་ཕྱི་རས་སྔོན་པོ་ཅན་ལ་སྐྱེས་བུ་གསུམ་གྱི་ལམ་ཕྱིན་དྲུག་ཏུ་བསྡུས་ནས་སྟོན་པའི་མཚོན་བྱེད་དུ་སྐ་རགས་སྐུ་སྐེད་ལ་ལན་དྲུག་འཁོར་བ་ཞིག་འབུལ་བའི་མོས་པ་བྱས་ན་རྟེན་འབྲེལ་གྱི་གནད་ཤིན་ཏུ་ཆེ། དེ་རྗེས་སོ་སོའི་རྒྱན་དང་ཕྱག་མཚན་ཡང་འབུལ། བདག་དང་འགྲོ་ལ་ཞེས་སོགས་ཀྱི་ཚེ་སླར་ཡང་ད་གིན་?་འབྱོན་པའི་གནས་སོ་སོར་ཡར་གཤེགས་ཏེ་སྔར་བཞིན་བཞུགས་པའི་མོས་པ་བྱེད། ན་བཟའ་རྙིང་པ་རྣམས་འོད་སེར་པོའི་རྣམ་པར་རང་གི་སྨིན་མཚམས་སུ་བསྟིམ་པའམ། རིགས་དྲུག་སོ་སོའི་གཙོ་བོ་རེ་རེ་འོང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/RNAM GROL LAG BCANGS_A GIFT OF LIBERATION THRUST INTO OUR HANDS\/RTZA BA_ROOT TEXT\/s00004m.txt","subfolder":"RTZA BA_ROOT TEXT","origin":"Autochthonous","scripture_category":null,"reference":null},"SCCT_class":null}
{"id":936,"text":"ལག་རྣམས་ལ་ཁྲོ་བོ་བཅུ་དགོད་པའི་རྒྱུ་འབྲས་བསྟན་པའོ། །དང་པོ་ནི། དགོད་པའི་གཞི་སྔར་བཤད་པ་དེ་ལྟར་གྱུར་པའི་རང་གི་ལུས་ཀྱི་དཀྱིལ་འཁོར་ལ་དགོད་ཚུལ་ཕུང་ཁམས་སྐྱེ་མཆེད་ཀྱི་རང་བཞིན་གྱི་དགོད་བྱ་རྣམས་དགོད་པའི་རྒྱུ་དང་འབྲས་བུ་གསུངས་པ་དེ་ལ་ཞེས་སོགས་སོ། །རྒྱུ་ནི་སྐུའི་དཀྱིལ་འཁོར་སྒོམ་པ་ཡིན་ལ་དེའི་འབྲས་བུ་ནི་སྐབས་སོ་སོ་ནས་འབྱུང་བ་རྣམས་སོ། །དེ་ལ་གཟུགས་ཕུང་ནི་རྣམ་སྣང་ངོ་ཞེས་པ་ནས། སངས་རྒྱས་ལྔར་ནི་རབ་ཏུ་བསྒྲགས། །ཞེས་པའི་བར་གྱིས་ན་ཕུང་པོ་ལྔ་ལ་རིགས་ལྔ་དགོད་པའི་རྒྱུ་དང་། དེ་ལྟར་ཞེས་པ་ནས། འདོད་དང་ཐར་པ་རབ་སྒྲུབ་བྱེད། །ཅེས་པའི་བར་གྱིས་ན་ཕུང་སོགས་ཀྱི་མཚན་ཉིད་ཤེས་ནས་ལྷ་དགོད་པའི་འབྲས་བུ་བསྟན་ནོ། །གཏི་མུག་ནས་དམ་ཚིག་གི་བར་ནི་རིམ་པ་བཞིན་རྣམ་སྣང་མི་བསྐྱོད་པ་འོད་དཔག་མེད་རིན་འབྱུང་དོན་གྲུབ་སྟེ་ཕུང་པོ་ལྔའི་ངོ་བོར་གྱུར་པའི་རིགས་ལྔ་ཡིན་ལ་དེ་དག་བསྒོམས་པས་གདུལ་བྱ་རྣམས་ཀྱི་ཐར་པའི་མངོན་པར་འདོད་པ་དང་ཟག་མེད་ཀྱི་བདེ་བའི་ཐར་པ་རབ་ཏུ་སྒྲུབ་པར་བྱེད་དོ། །འདི་ཡང་བསྒོམས་པའི་ལམ་གྱི་འབྲས་བུར་མ་ཟད་ཀྱི་སྒོམ་པ་པོའི་ཕུང་པོ་དང་ཁམས་རྣམས་ཀྱང་བྱང་ཆུབ་ཀྱི་རྒྱུར་འགྱུར་བར་གསུངས་པ་ལྟར་གཞན་ལ་ཡང་ཤེས་པར་བྱ་སྟེ་སྐུ་དཀྱིལ་བསྒོམས་པ་ཕྱིན་ཆད་ནས་དེའི་མཐུས་དེ་ལྟར་འགྱུར་བའོ། །གཉིས་པ་ནི། ལྷ་མོ་རྣམས་ཞེས་སོགས་ཀྱིས་མཚམས་སྦྱར་ནས་གཏི་མུག་དགའ་མ་ཞེས་པ་ནས་རླུང་ནི་སྒྲོལ་མར་རབ་ཏུ་གྲགས། །ཞེས་པའི་བར་གྱིས་རྒྱུ་དང་། དེ་ལྟར་ཞེས་པ་ནས་རྩོལ་བར་འགྱུར་རོ་ཞེས་པའི་བར་གྱིས་འབྲས་བུ་བསྟན་ནོ། །གསུམ་པ་ནི། མིག་ཅེས་པ་ནས་གསུངས་པ་ཞེས་པའི་བར་གྱིས་མཚམས་སྦྱར་ནས། བཅོམ་ལྡན་འདས་ཞེས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/_GREL PA_COMMENTARIES\/s05290e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":937,"text":"༄༅། །གསུམ་ཕྱག་དྲུག་མའི་རྗེས་གནང་། ལོ་གྱོན་ལྗང་གུ་ཞལ་གསུམ་ཕྱག་དྲུག་མའི་རྗེས་གནང་། རི་ཁྲོད་ལོ་མ་གྱོན་མའི་གཟུངས་ལུང་རྐྱང་། ཤེར་ཕྱིན་དཀར་མོ་ཕྱག་གཉིས་མ་དང་། འོག་ནས་བྱུང་བའི་ཤེར་ཕྱིན་དཀར་མོ་གཉིས་ཏེ་གསུམ་ལ་རྗེས་གནང་གཅིག་།ཤེར་ཕྱིན་སེར་མོ་ཕྱག་གཉིས་མའི་སྒྲུབ་ཐབས་བཞི་ལ་རྗེས་གནང་གཅིག་།གསེར་མདོག་ཅན་གྱི་ཤེར་ཕྱིན་ཕྱག་བཞི་མ་དང་འོག་གི་གསེར་མདོག་ཅན་གྱི་ཤེར་ཕྱིན་མ་ཕྱག་བཞི་མ་དང་། ཐོགས་མེད་ཀྱིས་མཛད་པ་རྣམས་བསྡོམས་རྗེས་གནང་གཅིག་།དགྲ་ནག་ནས་གསུངས་པའི་དབྱངས་ཅན་དམར་མོ་ཞལ་གསུམ་ཕྱག་དྲུག་མ་དང་། འོག་ནས་བྱུང་བ་གཉིས་ཏེ་གསུམ་བསྡོམས་པར་རྗེས་གནང་གཅིག་།དབྱངས་ཅན་དཀར་མོ་ཕྱག་གཉིས་མ་གཙོ་འཁོར་ལྔ་པའི་རྗེས་གནང་། དབྱངས་ཅན་དཀར་མོ་ཕྱག་གཉིས་མའི་རྗེས་གནང་། པི་ཝཾ་དབྱངས་ཅན་དཀར་མོ་ཕྱག་གཉིས་མའི་རྗེས་གནང་། རྡོ་རྗེ་དབྱངས་ཅན་དཀར་མོ་ཕྱག་གཉིས་མའི་རྗེས་གནང་། ཁྲོ་གཉེར་ཅན་སེར་མོ་ཕྱག་བཞི་མའི་སྒྲུབ་ཐབས་གཉིས་ལ་རྗེས་གནང་གཅིག་།སྒྲོལ་མའི་རྟོག་པ་ནས་འབྱུང་བའི་ཀུ་རུ་ཀུལླེ་དམར་མོ་ཕྱག་བཞི་མ། འདི་དང་འོག་ནས་འབྱུང་བའི་སྒྲུབ་ཐབས་ལྔ་བཅས་དྲུག་ལ་རྗེས་གནང་གཅིག་།ཨོ་ཌི་ཡཱ་ན་ནས་བྱུང་བའི་རིགས་བྱེད་མ་ཕྱག་བཞི་མ། རང་བྱིན་གྱིས་བརླབ་པའི་རིམ་པའི་རིག་བྱེད་མ། ཀྱཻ་རྡོར་རིམ་པ་ལས་ཀུ་རུ་ཀུ་ལླེ་རིག་བྱེད་མ༑ ཡང་དེའི་སྒྲུབ་ཐབས་བརྩེ་བ་ཅན་ཞེས་པའི་ཚིག་བཅད་དུ་སྡེབས་པ་སྟེ་བཞི་ལ་ཨོ་ཌི་ཡཱ་ནའི་རིག་བྱེད་མའི་རྗེས་གནང་གཅིག་།རྗེ་བཙུན་ཀུ་རུ་ཀུ་ལླེ་ཕྱག་དྲུག་མ་དང་། རིག་བྱེད་མ་ཕྱག་དྲུག་མའི་སྒྲུབ་ཐབས་གཉིས་ལ་རྗེས་གནང་གཅིག་།ཀུ་རུ་ཀུ་ལླེ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/GSAN YIG_RECORDS OF TEACHINGS RECEIVED\/TRIJANG\/s00272m.txt","subfolder":"TRIJANG","origin":"Autochthonous","scripture_category":null,"reference":null},"SCCT_class":null}
{"id":938,"text":"དང་ལྡན་པས་འཇུངས་པ་མེད་པར་ཉེ་བར་བསྒྲུབས། །དགའ་དང་གུས་པས་མིག་གིས་ལྟོས་ཤིག་དང་། །དད་དང་གདུང་བས་ལུས་སྐྱེས་དབང་མེད་གཡོ། །ཡིད་ལ་གསང་གསུམ་མཛད་རྣམ྾་བཀོད་བྱས་ནས། །ཐར་པའི་བག་ཆགས་ཆེས་ཆེར་བརྟན་པར་འཇོག་།འདི་ནི་སྙིང་གི་གདུང་སེལ་མཆོག་།ཟླ་བ་བདུད་རྩིའི་ཐིག་ལེ་སྟེ། །དགེ་ལེགས་མྱུ་གུ་ཡོངས་སྨིན་བྱེད། །རླབས་ཆེན་ཉི་མའི་འཕྲུལ་ཀྱང་ཡིན། །དེ་ལྟའི་རྣམ་དཀར་འོ་མཚོ་འཕྱུར་བའི་རྒྱུན། །སྐྱེ་འཕགས་དུས་གསུམ་ལེགས་བྱས་གང་གའི་རྒྱུན། །གཅིག་ཏུ་འདྲེས་ཏེ་ཟད་པ་མེད་པའི་རྒྱུན། །བྱང་ཆེན་རྒྱར་གཅིག་ཏུ་དབབ་པའི་རྒྱུན། །འཕེལ་བས་ཕན་བདེ་འབྱུང་བའི་གཞི་གཅིག་པུ། །ལུང་རྟོགས་བསྟན་པ་རྒྱ་ཆེན་འོ་མའི་མཚོ། །བཤད་དང་སྒྲུབ་པའི་དབའ་རླབས་འབུམ་གྲོལ་བཞིན། །སྲིད་པ་ཇི་སྲིད་འཕེལ་ཞིང་རྒྱས་གྱུར་ཅིག་།ཁྱད་པར་བློ་བཟང་ནོར་སྦྱོང་མཁས་པ་ཡིས། །བཀྲུ་ཕྱི་དཔྱད་པ་གསུམ་གྱིས་ལེགས་སྦྱངས་པའི། །རིང་ལུགས་བསམ་འཕེལ་ཡིད་བཞིན་དབང་རྒྱལ་གྱིས། ། བསྟན་འགྲོའི་མཚོ་གླིང་ཡོངས་སུ་གང་གྱུར་ཅིག་།བསྟན་འཛིན་ཀླུ་དབང་རྡོ་རྗེའི་གཤིས་སུ་བརྟན། །དོན་གཉིས་འབྱུང་བའི་ནོར་བུས་གཙུག་ན་མཛེས། །འཕྲིན་ལས་རླབས་ཆེན་གྲུ་ཆར་རྟག་དབབ་བས། །གདུལ་བྱ་འཛིན་མའི་ཁྱོན་ཀུན་སྐྱོངས་གྱུར་ཅིག་།ཁྲིམས་ལྡན་ངུར་བའི་ཁྱུ་ཚོགས་ཡིད་མཛའ་ཞིང་། །བསླབ་གསུམ་རིམ་གཉིས་ལུས་སྟོབས་དར་ལ་དྲག་།བཤད་དང་སྒྲུབ་པའི་འདབ་གཤོག་ཟུང་བསྐྱོད་བཞིན། །བསྟན་པའི་མཚོ་ཆེན་ཀུན་ནས་མཛེས་གྱུར་ཅིག་།ཁྱད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/PHA BONG KHA RIN PO CHE BDE CHEN SNYING PO_PABONGKA RIN PO CHE DECHEN NYINGPO\/s0993e.txt","subfolder":"PHA BONG KHA RIN PO CHE BDE CHEN SNYING PO_PABONGKA RIN PO CHE DECHEN NYINGPO","origin":"Autochthonous","scripture_category":null,"reference":null},"SCCT_class":null}
{"id":939,"text":"༄༅། །བརྟག་པ་དང་། བརྟགས་ནས་དགེ་འདུན་ལ་གསོལ་བ་དང་། དེ་ནས་དགེ་འདུན་གྱིས་གནང་བ་སྦྱིན་པ་དང་། ལག་གི་བླ་བསྐོ་བ་དང་། དོ་བཏེགས་པའི་མཐའ་ལས་བྱུང་བའི་རུང་ཁང་གཅོད་པ་དང་། ཁང་པའི་ཚད་ལས་ལྷག་པར་མི་བརྩིག་པ་སོགས་ཀྱི་ཕྱག་ལེན་དག་ཐེར་ཅན་མཛད་དེ། འཇམ་དཔལ་རྩ་རྒྱུད་ལས། དུས་ཀྱི་ཐ་མ་དེ་ལ་ནི། །སེམས་ཅན་ཀུན་ལ་མཆོག་སྦྱིན་བྱེད། །འཇིག་རྟེན་ང་ནི་མྱ་ངན་འདས། །ས་ཡི་སྟེང་འདི་སྟོངས་གྱུར་ན། །ཁྱོད་ཉིད་བྱིས་པའི་གཟུགས་ཀྱིས་ནི། །སངས་རྒྱས་མཛད་པ་བྱེད་པར་འགྱུར། །དེ་ཚེ་དགོན་ཆེན་རབ་དགའ་བ། །ཁ་བ་ཅན་ནང་ཡོད་པ་ཡིན། །ཞེས་གསལ་བར་ལུང་བསྟན་པས། ཁྱོད་ནི་རྗེ་བཙུན། བྱིས་པ་ནི་སོ་སྐྱེའི་ཚུལ་བཟུང་བ། སངས་རྒྱས་མཛད་པ་བྱེད་པ་ནི་སངས་རྒྱས་འདྲ་བ་འོང་པ་སྟེ། ལབ་སྒྲོན་གྱི་རྣམ་བཤད་ཆེན་མོ་ལས། རྒྱལ་ཁྲིམས་འཆུག་པའི་དུས་སུ་སངས་རྒྱས་ཀྱི་བསྟན་པ་གསལ་བར་བྱེད་པའི་དགེ་སློང་གཅིག་འབྱུང་བྱས་པ་དེ། ད་ལྟར་བཤད་པའི་དགེ་སློང་གྲགས་པའི་མཚན་ཐོགས་པ་འདི་ཡིན་ཏེ། དགེ་སློང་དེས་བསྟན་པ་འཆོལ་བ་མང་དུ་འབྱུང་བ་རྣམས་ཚར་བཅད་ཅིང་། ཡང་དག་པའི་དོན་དང་ལྡན་པ་རྣམ་དག་གི་ཁྲིམས་སྲོལ་བཏོད་པ་ནི་འཛམ་བུ་གླིང་དུ་ཐུབ་པས་ཆོས་འཁོར་བསྐོར་དག། སྙིགས་དུས་བདོ་དུ་དགེ་སློང་གྲགས་པའི་མཚན་ཅན་བྱུང་ནས་ཆོས་སྲོལ་བཏོད་པ་ནི་མཚུངས་ཏེ། ཞེས་དང་། མདོ་སྡེ་གདམས་ངག་འབོགས་པ་ལས། །འབྲི་དང་ལྡན་གྱིས་མཚམས་སུ། །དགའ་ཞེས་བྱ་བའི་དགོན་པ་འདེབས། །བློ་བཟང་ཞེས་བྱའི་སྐྱེས་བུ་འབྱུང་། །ཞེས་དང་།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)\/s12128.txt","subfolder":"_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)","origin":"Autochthonous","scripture_category":null,"reference":null},"SCCT_class":null}
{"id":940,"text":"༄༅། །ལྡན་ཚོགས་ཆེན་ལ་མང་ཇ་སུམ་ཅུ་རྩ་གསུམ། འགྱེད་དངུལ་བལ་ཊམ་རེ་བཅས་སྩལ། ཚེས་ཉེར་དྲུག་ནས་སྐུའི་བཅད་རྒྱ་དམ་པོ་ལ་བཞུགས་ཏེ། རྗེ་བཙུན་སྒྲོལ་དཀར་དང་ཚེ་དཔག་མེད་ལྷ་དགུའི་ལྗགས་བསྙེན་གནང་། ཟླ་བ་བཅུ་གཉིས་པའི་ཚེས་བཅུ་དགུ་ལ་བཅད་རྒྱ་ལྷོད་ནས་བླ་མ་དང་གྲྭ་པ་ལ་སོགས་པའི་སྐྱེ་བོ་མང་པོར་ཕྱག་དབང་དང་ཆོས་འབྲེལ་བཀའ་བསྒོ་སོགས་གང་ཕན་མཛད། ཚེས་ཉེར་གཅིག་ནས་གཡུ་ཐོག་སྤྲུལ་སྐུ་དང་མདའ་དཔོན་བཅས་ནས་སྒྲུབ་སྡེ་བདུན་ཙམ་གདན་ཞུས་ཀྱི་ཚོགས་དབུར་རྗེ་བླ་མ་ཉིད་སྦྱན་དྲངས་ཏེ་བླ་མ་མཆོད་པ་དང་འབྲེལ་བའི་ཚོགས་འཁོར་ཞབས་བརྟན་འབུལ་བ་སོགས་རྒྱ་ཆེ་བ་ཕུལ་ནས། གསོལ་འདེབས་སུ་བླ་མ་བཀའ་དྲིན་ཆེ་ལུགས་དང་ཞབས་པད་ཡུན་རིང་དུ་བརྟན་ནས་ཆོས་འཁོར་སྔར་བཞིན་བསྐོར་དགོས་ཚུལ། རྒྱལ་བའི་མཆོག་སྤྲུལ་རིན་པོ་ཆེ་བསྟན་པ་ཡོངས་རྫོགས་ཀྱི་གཙུག་རྒྱན་འགྲན་ཟླ་བྲལ་བཞིག་ཉིད་ནས་མཛད་དགོས་ཞེས་ཞུས་པར་ཞལ་བཞེས་ཙམ་གནང་། ཕྱི་དྲོའི་དུས་སུ་སེམས་བསྐྱེད་ཀྱི་གསུང་བཤད་བྱང་ཆུབ་ཀྱི་སེམས་འདི་ཆོས་ཐམས་ཅད་ཀྱི་རྩ་བ་ཡིན། འདི་ལས་ལྷག་པ་མེད་སྐལ་བ་བཟང་པོ་ཡིན་རྣམ་དཀར་ལ་བརྩོན་དགོས་ཞེས་གསུང་བཤང་མང་པོ་གནང་། དེ་ལྟར་རྗེ་འདི་ཉིད་བཤོལ་ཟླ་རྩིས་པའི་དབང་དུ་བྱས་ན་བགྲད་བྱ་བརྒྱད་ཅུ་ཁ་ཡར་ལ་ཉེ་པར་གཤེགས་ཀྱི་བར་དུ་གདུལ་བྱ་མང་པོ་ལ་ཐེག་པ་ཆེན་པོའི་ཆོས་སྟོན་པ་དང་། ལོག་པར་སྨྲ་བ་ཚར་གཅོད་པ་དང་གཞུང་ལུགས་ཀྱི་དོན་རབ་འབྱམས་ལ་འཆད་རྩོད་རྩོམ་གསུམ་གྱི་སྒོ་ནས་རྒྱལ་བའི་བསྟན་པ་ལ་བྱ་བ་མཛད་པ་སོགས་ས་བཅུ་པ་ལ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/NGAG DBANG BYAMS PA RIN PO CHE_NGAWANG JAMPA RINPOCHE\/s12218e.txt","subfolder":"NGAG DBANG BYAMS PA RIN PO CHE_NGAWANG JAMPA RINPOCHE","origin":"Autochthonous","scripture_category":null,"reference":null},"SCCT_class":null}
{"id":941,"text":"༄༅། །དང་པོ་ཡང་ན་ནི་ལྷ་དག་གི་ནང་དུ་ཞེས་བྱ་བ་ནས། ཡང་ན་ནི་ཡི་དྭགས་རྣམས་སུ་འབྱུང་བར་འགྱུར་རོ། ཞེས་བྱ་བའི་བར་དང་། ཞེས་གསུངས་ཏེ་ཐ་མ་འགག་པ་ནི་ཚེ་འདིའི་འོ། །སྐྱེ་བའི་ཆར་གཏོགས་པའི་རྣམ་ཤེས་དང་པོ་འབྱུང་བ་ལ་ལྷ་དག་གི་ནང་དུ་ཞེས་སོགས་གསུངས་ཤིང་། བར་སྲིད་འགྲོ་བ་དྲུག་པོ་མིན་པས་སྐྱེ་སྲིད་ཀྱི་རྣམ་ཤེས་ཡིན་ཏེ། སྐྱེ་འཆི་གཉིས་ཀྱི་བར་ན་བར་སྲིད་ཡོད་ཀྱང་མ་གསུངས་པ་མང་བར་སྣང་བས། གཙོ་བོར་སྐྱེ་འཆིའི་དབང་དུ་བྱས་པའི་ལས་འབྲས་བུ་དང་འབྲེལ་ཚུལ་གཏན་ལ་དབབ་པར་བཞེད་པའོ། །དེ་ནས་རྣམ་པར་ཤེས་པ་དང་པོ་དེ་འགགས་མ་ཐག་ཏུ་གང་ལ་རྣམ་པར་སྨིན་པ་མྱོང་བར་འགྱུར་བར་མངོན་པ་དེ་དང་སྐལ་པ་འདྲ་བའི་སེམས་ཀྱི་རྒྱུན་འབྱུང་ངོ༑ ༑རྒྱལ་པོ་ཆེན་པོ་དེ་ལ་ཆོས་གང་ཡང་འཇིག་རྟེན་འདི་ནས་འཇིག་རྟེན་ཕ་རོལ་ཏུ་འཕོ་བ་ཡང་མེད་ལ། འཆི་འཕོ་བ་དང་སྐྱེ་བར་མངོན་པ་ཡང་ཡོད་དེ། རྒྱལ་པོ་ཆེན་པོ་དེ་ལ་གང་རྣམ་པར་ཤེས་པ་ཐ་མ་འགགས་པ་དེ་ནི་འཆི་འཕོ་བ་ཞེས་བྱ། གང་རྣམ་པར་ཤེས་པ་དང་པོ་འབྱུང་བ་དེ་ནི་སྐྱེ་བ་ཞེས་བྱའོ། །རྒྱལ་པོ་ཆེན་པོ་རྣམ་པར་ཤེས་པ་ཐ་མ་འགགས་པའི་ཚེ་ཡང་གང་དུ་ཡང་མི་འགྲོའོ། །རྣམ་པར་ཤེས་པ་སྐྱེ་བའི་ཆར་གཏོགས་པ་འབྱུང་བའི་ཚེ་ཡང་གང་ནས་ཀྱང་འོང་བ་མེད་དོ། །དེ་ཅིའི་ཕྱིར་ཞེ་ན། རང་བཞིན་གྱིས་དབེན་པའི་ཕྱིར་རོ། །རྒྱལ་པོ་ཆེན་པོ་དེ་ལ་རྣམ་པར་ཤེས་པ་ཐ་མ་ནི་རྣམ་པར་ཤེས་པ་ཐ་མས་སྟོང་ངོ། །འཆི་འཕོ་ནི་འཆི་འཕོ་བས་སྟོང་ངོ། །ལས་ནི་ལས་ཀྱིས་སྟོང་ངོ། །རྣམ་པར","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/DBU MA LA _JUG PA_I _GREL PA_COMMENTARIES ON _ENTERING THE MIDDLE WAY_ (MADHYAMAKA AVATARA)\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/st05408e.txt","subfolder":"RJE TZONG KHA PA BLO BZANG GRAGS PA_JE TSONGKAPA LOBSANG DRAKPA","origin":"Autochthonous","scripture_category":null,"reference":null},"SCCT_class":null}
{"id":942,"text":"ལ༑ སྐབས་འདིར་བསྟན་གྱི་ཐེག་ཆེན་སེམས་བསྐྱེད་ལ་རང་གི་ཉེར་ལེན་དུ་གྱུར་པའི་སྙིང་རྗེ་ཆེན་པོ་ལས་བྱུང་བ་གཅིག་དགོས་ཏེ། མདོ་སྡེའི་རྒྱན་ལས། དེ་ཡི་རྩ་བ་སྙིང་རྗེར་འདོད། །ཅེས་གསུངས་པའི་ཕྱིར། གཉིས་པ་ནི། རང་གི་གྲོགས་སུ་གྱུར་པའི་གཞན་དོན་དུ་རྫོགས་པའི་བྱང་ཆུབ་དོན་གཉེར་གྱི་འདུན་པ་དང་མཚུངས་ལྡན་དུ་བྱུང་ཞིང་། ཐེག་ཆེན་ལམ་གྱི་འཇུག་སྒོར་གྱུར་པའི་ལམ་གྱི་རིགས་སུ་གནས་པའི་ཐེག་ཆེན་གཙོ་བོ་ཡིད་ཀྱི་རྣམ་རིག་ཁྱད་པར་ཅན་དེ། ཐེག་ཆེན་སེམས་བསྐྱེད་ཀྱི་ངོ་བོ་ཡིན་ཏེ། རྣམ་བཤད་ལས། གཞན་དོན་དུ་ཡང་དག་པར་རྫོགས་པའི་བྱང་ཆུབ་དོན་གཉེར་གྱི་འདུན་པ་དང་མཚུངས་ལྡན་དུ་བྱུང་བའི་སེམས་ཁྱད་པར་ཅན། ཞེས་དང་། དྲིས་ལན་རྒྱལ་སྲས་འཇུག་དོགས་ལས། ཐེག་ཆེན་སེམས་བསྐྱེད་ཀྱི་མཚན་ཉིད་ནི་གཞན་དོན་དུ་ཡང་དག་པར་རྫོགས་པའི་བྱང་ཆུབ་དོན་གཉེར་གྱི་འདུན་པ་དང་མཚུངས་ལྡན་གྱི་སེམས་སོ། །ཞེས་གསུངས་པའི་ཕྱིར། མཚན་ཉིད་ཀྱི་ཟུར་དུ་ཐེག་ཆེན་གྱི་གཙོ་བོ་ཡིད་ཀྱི་ཞེས་ཐེག་ཆེན་སྨོས་པའི་དགོས་པ་ཡོད་དེ། ལམ་མ་ཞུགས་ཀྱི་གང་ཟག་གི་རྒྱུད་ཀྱི་གཞན་དོན་དུ་རྫོགས་བྱང་དོན་གཉེར་གྱི་འདུན་པ་དང་མཚུངས་ལྡན་གྱི་སེམས་ཁྱད་པར་ཅན། ཐེག་ཆེན་སེམས་བསྐྱེད་ཡིན་པ་གཅད་པར་བྱ་བའི་ཆེད་ཡིན་པའི་ཕྱིར། དེར་གཙོ་བོ་ཡིད་ཀྱི་རྣམ་རིག་སྨོས་པ་ལ་དགོས་པ་ཡོད་དོ། སངས་རྒྱས་འཕགས་པའི་ཐུགས་རྒྱུད་ཀྱི་མིག་གི་རྣམ་པར་ཤེས་པ་དེ་རང་གི་གྲོགས་སུ་གྱུར་པའི་གཞན་དོན་དུ་རྫོགས་བྱང་དོན་གཉེར་གྱི་འདུན་པ་དང་མཚུངས་ལྡན་དུ་བྱུང་བའི་ཐེག་ཆེན་གྱི་གཙོ་བོ་རྣམ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/SPYI DON_OVERVIEW\/s06814i1a.txt","subfolder":"SPYI DON_OVERVIEW","origin":"Autochthonous","scripture_category":null,"reference":null},"SCCT_class":null}
{"id":943,"text":"བརྡུང་ལས་གྲུབ་པ་གྱ་དགུ། རག་སྐུ་སུམ་བརྒྱ་དང་ཞེ་གསུམ། རྒྱ་ནག་གི་ལིམ་བརྒྱ་དང་ཉི་ཤུ། བཀྲ་ཤིས་ལིམ་བརྒྱ་དང་གོ་ལྔ། གསེར་ཟངས་ལས་གྲུབ་པའི་སྐུ་བརྙན་བདུན་བརྒྱ་དང་ཞེ་གཉིས། བཀྲ་ཤིས་དོ་ཁམ་སོགས་སྨན་སྐུ་སོགས་གཉིས་རྣམས་ཏེ༑ ཁྱོན་བསྡོམས་སྟོང་ཕྲག་གསུམ་དང་། བརྒྱ་དགུ་བཅུ་གོ་དགུ་རྣམས་བཞུགས། རས་བྲིས་དང་གྲུབ་སོགས་བྲིས་སྐུ་བརྒྱ་དང་བཅོ་ལྡ་རྣམས་བཞུགས་པར་མཛད། རྟེན་གྱི་མགུལ་ཤལ་དུ་རིན་པོ་ཆེ་དང་མུ་ཏིག་སོགས་མགུལ་ཤལ་བརྒྱ་དང་བརྒྱད་སོགས་མཆོད་རྫས་བསམ་གྱིས་མི་ཁྱབ་པ་བཞུགས། དེ་ཡང་རབ་ཏུ་བྱུང་བས་གཙོ་བོར་ཐོས་བསམ་གྱིས་རྒྱལ་བའི་བསྟན་པའི་དྲི་མ་སེལ་ཞིང་ཉན་བཤད་གཙོ་བོར་དགོས་ཀྱི། རྟེན་བཞེངས་དང་མཆོད་པ་གཙོ་བོར་མི་བྱེད་ཀྱང་། འབད་རྩོལ་མེད་པར་བྱུང་བ་དང་། ཁྱད་པར་སྦྱིན་བདག་གི་དང་རྫས་འབྲས་བུ་དོན་ལྡན་དུ་བྱེད་པ་ལ་མགོན་པོ་ཀླུ་སྒྲུབ་ཀྱིས་ཀྱང་མཆོད་རྟེན་བྱེ་བ་ཀླུ་འཇིམ་གྱིས་བཞེངས་གྲོགས་ལྟ་བུ། རྒྱ་བོད་ཀྱི་སེམས་ཅན་མཐའ་ཡས་པའི་བསོད་ནམས་ཀྱི་ཞིངས་རབ་བཞུགས་པ་དང་མཚུངས་པས། རྗེ་རིན་པོ་ཆེས་ཀྱང་གསེར་གར་བླུགས་ཀྱི་འཇམ་དབྱངས་དང་དངུལ་སྐུ་སོགས་བཞེངས་པ་བོད་དུ་ཐོག་མ་ལྟ་བུར་སྣང་བ་སོགས་ལ་དཔྱོད་ལྡན་རྣམས་ཡི་རང་དང་དང་པ་ལྷུར་ལེན་པར་རིགས་སོ། །དེ་ལྟར་རྟེན་བཞེངས་དང་གང་འཚམས་ཀྱི་ཆོས་འཆད་པ་དང་རྩོམ་པ་སོགས་མཛད་པ་མཐའ་ཡས་པའི་རོལ་མཚོ་ནས། ཆུ་སྟག་གི་ནག་པ་ཟླ་བའི་ཚེས་བཅུ་གསུམ་ལ་ཆོས་ཀྱི་དབྱིངས་སུ་ཞུགས་ཏེ། སྤྲུལ་སྐུ་བྱེ་བ་དུམ་དང་ཁྱད་པར་རབ་བསྟན་སྤེལ་པའི་སླད་དུ་ཆེར་མ་འགྱད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)\/s12128.txt","subfolder":"_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)","origin":"Autochthonous","scripture_category":null,"reference":null},"SCCT_class":null}
{"id":944,"text":"༄༅། །བསྐྱངས་ཀྱིས་དེ་བཀག་ཚུལ་ནི། མྱུ་གུ་ལ་སོགས་པའི་དངོས་པོ་རྣམས་ཆོས་ཅན། སླར་ཡང་སྐྱེ་བ་དོན་མེད་པར་ཐལ། རང་གི་བདག་ཉིད་ཐོབ་ཟིན་པའི་ཕྱིར། མ་ཁྱབ་ན། དེ་ཆོས་ཅན། ནམ་ཡང་སླར་མི་སྐྱེ་བར་མི་འགྱུར་བར་ཐལ། གྲུབ་ཟིན་ཀྱང་སླར་ཡང་སྐྱེ་དགོས་པའི་ཕྱིར། ཞེས་པའི་འགལ་བརྗོད་ཀྱི་ཐལ་འགྱུར་གཉིས་ཀྱིས་བཀག་སྟེ། ཐལ་འགྱུར་འདི་གཉིས་སངས་རྒྱས་བསྐྱངས་ཀྱི་དགོངས་ཚོད་ཀྱི་ཐལ་འགྱུར་ཡིན་ནོ། །དེ་ལ་གྲངས་ཅན་གྱིས། ཐལ་འགྱུར་སྔ་མ་ལ་ཁྱབ་པ་མེད་དེ། ནུས་པའི་ངོ་བོར་མི་གསལ་བར་ཡོད་པ་གསལ་བར་སྐྱེ་དགོས་པའི་ཕྱིར། ཐལ་འགྱུར་ཕྱི་མ་ལ་ཁྱབ་པ་མེད་དེ། གསལ་ཟིན་ནས་སླར་སྐྱེ་མི་དགོས་པའི་ཕྱིར། ཞེས་ཟེར་རོ། དེ་ལ་འོ་ན། མངོན་གསལ་གྱི་བུམ་པ་རང་གི་རྒྱུ་དུས་ན་ཡོད་དམ་མེད། ཡོད་ན། རང་གི་རྒྱུ་དུས་ན་ཡོད་པའི་མངོན་གསལ་གྱི་བུམ་པ་ཆོས་ཅན། སླར་ཡང་སྐྱེ་མི་དགོས་པར་ཐལ། གསལ་ཟིན་པའི་ཕྱིར། མེད་ན། མངོན་གསལ་གྱི་བུམ་པ་ཆོས་ཅན། རང་གི་རྒྱུ་དུས་ན་ཡོད་པར་ཐལ། སྐྱེ་ལྡན་གྱི་དངོས་པོ་ཡིན་པའི་ཕྱིར། རྟགས་ཁས་ཞེས་འགོག་པར་མཛད་དོ། །དེ་ལ་ལེགས་ལྡན་གྱིས་སྐྱོན་བརྗོད་ཚུལ་ལ། སངས་རྒྱས་བསྐྱངས་ཀྱི་འགྲེལ་བར། དངོས་པོ་རྣམས་བདག་གི་བདག་ཉིད་ལས་སྐྱེ་བ་མེད་དེ། ཞེས་སོགས་མདོར་བསྟན་དང་། དངོས་པོ་བདག་གི་བདག་ཉིད་དུ་ཡོད་པ། ཞེས་སོགས་ཀྱིས་དེ་རྒྱས་པར་བཤད་པ་ལེགས་ལྡན་གྱིས་མ་དགོངས་པར་མདོར་བསྟན་གྱི་གཞུང","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/_JIGS MED DAM CHOS RGYA MTSO_Jigme Damchu Gyatso (1898-1946)\/s00303m.txt","subfolder":"_JIGS MED DAM CHOS RGYA MTSO_Jigme Damchu Gyatso (1898-1946)","origin":"Autochthonous","scripture_category":null,"reference":null},"SCCT_class":null}
{"id":945,"text":"༄༅། །པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་།དེ་སྐད་ལན་གསུམ་བཟླས། བྱང་ཆུབ་ཏུ་སེམས་བསྐྱེད་པའོ། །ཞེས་དང་།བདག་གི་སྦྱིན་པ་རྩོལ་བ་དང་ཚུལ་ཁྲིམས་བསྲུང་བ་དང་བཟོད་པ་སྒོམ་པ་དང་བརྩོན་འགྲུས་རྩོམ་པ་དང་བསམ་གཏན་ལ་མཉམ་པར་བཞག་པ་དང་ཤེས་རབ་རྣམ་པར་དཔྱོད་པ་དང་ཐབས་མཁས་པ་ཅི་ཡང་རུང་སྟེ། དེ་དག་ཐམས་ཅད་སེམས་ཅན་ཐམས་ཅད་ཀྱི་དོན་དང་ཕན་པ་དང་བདེ་བའི་སླད་དུ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་བརྩམས་ཏེ་འདས་པ་དང་མ་འོངས་པ་དང་ད་ལྟར་བྱུང་བའི་བྱང་ཆུབ་སེམས་དཔའ་སེམས་དཔའ་ཆེན་པོ་སྙིང་རྗེ་ཆེན་པོ་དང་ལྡན་པ་ཐེག་པ་ཆེན་པོ་ལ་ཡང་དག་པར་ཞུགས་པ་ས་ཆེན་པོ་ལ་གནས་པ་རྣམས་ཀྱི་རྗེས་སུ་འཇུག་གོ་།འཕགས་པ་དག་བདག་བྱང་ཆུབ་སེམས་དཔའ་ལགས་ཀྱིས་བྱང་ཆུབ་སེམས་དཔའ་ལགས་པར་གཟུང་དུ་གསོལ། །ཞེས་སྤྱོད་པ་ལ་སློབ་པ་དང་བྱང་ཆུབ་སེམས་དཔའ་རྣམས་ཀྱི་རྗེས་སུ་འཇུག་པར་ཁས་ལེན་པ་ཡོད་ལ་སྤྱོད་པ་དང་ལྡན་པར་སེམས་བསྐྱེད་པ་ཉིད་སྡོམ་པ་བཟུང་བ་ཡིན་པར་བསླབ་བཏུས་དང་སྤྱོད་འཇུག་ལས་གསུངས་ཤིང་། དུས་གསུམ་གྱི་བྱང་ཆུབ་སེམས་དཔའ་རྣམས་ཀྱི་ཚུལ་ཁྲིམས་གསུམ་ལ་སློབ་པར་ཁས་བླངས་པ་ཉིད་བྱང་སེམས་ཀྱི་སྡོམ་པ་བཟུང་བ་ཡིན་པར་གཟུང་འདིར་གསུངས་ལ་སློབ་དཔོན་བྱང་ཆུབ་བཟང་པོ་དང་ཨཱ་བྷྱའ་ཀ་རས་ཀྱང་སྡོམ་པ་ལེན་པའི་ཆོ་ག་ཤིང་རྟ་ཆེན་པོ་གཉིས་ཀྱི་ལུགས་བསྲེས་ནས་མཛད་པ་དང་། ལམ་སྒྲོན་གྱི་འགྲེལ་པར་ཡང་ཇོ་བོས་མཛད་པའི་སེམས་བསྐྱེད་དང་སྡོམ་པའི་ཆོ་ག་ནི་ཀླུ་སྒྲུབ་དང་ཐོགས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/BYANG SEMS KYI SDOM PA_BODHISATTVA VOWS\/s05271m.txt","subfolder":"BYANG SEMS KYI SDOM PA_BODHISATTVA VOWS","origin":"Autochthonous","scripture_category":null,"reference":null},"SCCT_class":null}
{"id":946,"text":"༄༅། །འདི་ཆོས་གོས་སྣམ་སྦྱར་དུ་བྱིན་གྱིས་བརླབ་ས་པ་ལས། དེ་ལྟ་བས་ན་དངོས་པོ་འདི་སླར་དབྱུང་བར་བགྱིའོ། །ཞེས་ལན་གསུམ། ཐབས་ལེ་གས་བྱ། འདི་ལ་དངོས་པོ་དེ་དངོས་སུ་ཡོད་མེད་གང་ཡིན་ཀྱང་རུང་གསུངས། ༈ ལྷག་པའི་ཡོ་བྱད་ནི། སྣམ་སྦྱར་ལྷག་པོ་ལྟ་བུ་ལ། སྙན་གསན་ཞུས་ནས། གནས་བརྟན་དགོངས་སུ་གསོལ། བདག་དགེ་སློང་མིང་འདི་ཞེས་བགྱི་བའི་གོས་ལྷག་པ་རུང་བ་མ་བགྱིས་པ་རུང་བ་བགྱིས་པ་འོས་པ་འདི་མཁན་པོའི་ལགས་པར་རུང་བར་བགྱིའོ། །མཁན་པོ་ལ་ཡིད་གཏད་དེ་བཅད་བར་བགྱིའོ། །རྐྱེན་ཇི་ལྟ་བ་བཞིན་དུ་བགྱིའོ། །ཞེས་ལན་གསུམ། ཐབས་ལེགས་བྱ། ༈ མཁོ་བའི་ཡོ་བྱད་ནི། འཚོ་བའི་ཡོ་བྱད་དང་། ལྷག་པའི་ཡོ་བྱད་ལས་གཞན་པའི་ཟོང་གོས་སུ་ངེས་པ་དང་། མ་ངེས་པ་ཅི་རིགས་ལ་སྙན་གསན་ཞུས་ནས། གནས་བརྟན་དགོངས་སུ་གསོལ། བདག་དགེ་སློང་མིང་འདི་ཞེས་བགྱི་བའི་གོས་འདི་བདག་དང་ཚངས་པར་མཚུངས་པར་སྤྱོད་པ་རྣམས་ལ་མཁོ་བའི་ཡོ་བྱད་ཀྱི་གོས་སུ་བྱིན་གྱིས་བརླབ་བོ། །ཞེས་ལན་གསུམ། ཐབས་ལེགས་བྱ། བྱིན་གྱིས་བརླབས་པའི་ཡུལ་མེད་ན་སྙན་གསན་དང་། ཐབས་ལེ་གས་མི་དགོས། དངོས་གསོལ་ལ་ལྷ་དགོངས་སུ་གསོལ་ཞེས་བསྒྱུར། གོས་ལས་གཞན་པའི་མཁོ་བའི་ཡོ་བྱད་རྣམས་ལ་རྫས་འདི་ཞེས་བསྒྱུར། རང་གི་གོས་བྱིན་བརླབས་ཅན་སྣམ་སྦྱར། བླ་གོས། མཐང་གོས་གསུམ་གང་རུང་དང་གནས་ཐ་དད་དུ་སྐྱ་རེངས་ཤར་ན་ཆོས་གོས་འབྲལ་སྤང་། ་གོས་རྒྱུ་ཁྲུ་གང་ནས་འཁོར་གསུམ་མ་ཁེ་བས་པའི་བར་ལ་གོས་དེའི་ཁ་སྐོང་གི་རེ་བ་ཡོད་བཞིན་བྱིན་གྱིས་མ་བརླབ་པར་རང་སྟོབས་སམ། ཤན་སྟོབས་ཀྱིས་ཟླ་གཅིག་འདས་ན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SDOM GSUM_THREE SETS OF VOWS\/s00201i.txt","subfolder":"SDOM GSUM_THREE SETS OF VOWS","origin":"Autochthonous","scripture_category":null,"reference":null},"SCCT_class":null}
{"id":947,"text":"སྐྱུར་བའི་མངར་བ། སྐྱུར་བའི་སྐྱུར་བ། སྐྱུར་བའི་ཁ་བ་ཞེས་སོགས་རོ་ལྷག་མ་རྣམས་ལའང་སྦྱར་བས་ཡན་ལག་གི་རོ་སོ་དྲུག་གོ། །ཡང་ལྕེ་ཤེས་ལ་ཕན་པའི་རོ། འཇུ་བ་ལ་མངོན་དུ་ཕྱོགས་པའི་ཚེ་ལུ་སེམས་ལ་མི་གནོད་པའི་རོ། །འཇུ་བའི་ཚེ་ལུས་སེམས་ལ་ཕན་པའི་རོ་དང་གསུམ་མོ། །གསུམ་པོ་དེ་ཡན་ལག་གི་རོ་རྣམས་ལ་སྦྱར་ཚུལ་ནི། ཡན་ལག་གི་རོ་སོ་དྲུག་པོ་དེ་ལ། མངར་བའི་མངར་བའི་ལྕེ་ཤེས་ལ་ཕན་པའི་རོ། མངར་བའི་མངར་བའི་འཇུ་བ་ལ་མངོན་དུ་ཕྱོགས་པའི་ཚེ་ལུས་སེམས་ལ་མི་གནོད་པའི་རོ། མངར་བའི་མངར་བའི་འཇུ་བའི་ཚེ་ལུས་སེམས་ལ་ཕན་པའི་རོ། དེ་བཞིན་དུ་མངར་པའི་སྐྱུར་བའི་ལྕེ་ཤེས་ལ་ཕན་པའི་རོ། མངར་བའི་སྐྱུར་བའི་འཇུ་བ་ལ་མངོན་དུ་ཕྱོགས་པའི་ཚེ་ལུས་སེམས་ལ་མི་གནོད་པའི་རོ། མངར་བའི་སྐྱུར་བའི་འཇུ་ཚེ་ལུས་སེམས་ལ་ཕན་པའི་རོ་ཞེས་སོགས་རེ་རེ་ལའང་དྲུག་གསུམ་བཅོ་བརྒྱད་རེ་བྱུང་བས་བསྡོམས་ཉིད་ལག་གི་རོ་བརྒྱ་དང་བརྒྱད་དོ། ༈ །ལྔ་པ་རེག་བྱ་བཤད་པ་ནི། རེག་བྱ་ས་ཆུ་མེ་རླུང་དང་། །འཇམ་རྩུབ་ལྕི་ཡང་ཚ་གྲང་དང་། །བཀྲེས་དང་སྐོམ་པས་བཅུ་གཉིས་སོ༑ ༑ཞེས་པ་སྟེ། དོན་ནི། ལུས་ཤེས་ཀྱིས་དཔྱད་པར་བྱ་བའི་ཆོས་སུ་དམིགས་པ། རེག་བྱའི་མཚན་ཉིད། དེ་ལ་དབྱེ་ན་གཉིས་ཡོད་དེ། འབྱུང་བར་གྱུར་པའི་རེག་བྱ་དང་། འབྱུང་འགྱུར་དུ་གྱུར་པའི་རེག་བྱ་གཉིས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/BSDUS GRVA_COLLECTED TOPICS OF LOGIC\/spyi_general treatments\/BKA_ CHEN BLO BZANG BZOD PA_KACHEN LOBSANG SUPA\/s00978e.txt","subfolder":"BKA_ CHEN BLO BZANG BZOD PA_KACHEN LOBSANG SUPA","origin":"Autochthonous","scripture_category":null,"reference":null},"SCCT_class":null}
{"id":948,"text":"དབྱིབས་འབའ་ཞིག་པ་ནི་མེད་པར་འདོད་དོ། །འདི་དག་ལ་དོགས་པ་གཅོད་རྒྱུ་འགའ་ཞིག་མཆིས་པ་འོག་ཏུ་འཆད་དོ།། ༧སྒྲ་ཆོས་ཅན། ཁྱོད་ལ་དབྱེ་ན་བརྒྱད་ཡོད་དེ། ཟིན་པའི་འབྱུང་བ་ལས་བྱུང་བའི་སྒྲ་དང་། མ་ཟིན་པའི་འབྱུང་བ་ལས་བྱུང་བའི་སྒྲ་གཉིས། དེ་གཉིས་རེ་རེ་ལ་སེམས་ཅན་དུ་སྟོན་མི་སྟོན་གཉིས་གཉིས་ཏེ་?བཞི། དེ་བཞི་རེ་རེ་ལ་སྙན་མི་སྙན་གཉིས་རེ་སྟེ་བརྒྱད་ཡོད་པའི་ཕྱིར། ཟིན་པ་དང་མ་ཟིན་པའི་འབྱུང་བའི་ཁྱད་པར་ནི། སྐྱེས་བུའི་རྒྱུད་ཀྱིས་ཟིན་པའི་འབྱུང་བ་ཡིན་མིན་ལ་བྱེད་པ་དང་། སེམས་ཅན་དུ་སྟོན་མི་སྟོན་ནི། བརྗོད་བྱའི་དོན་སྟོན་རྒྱུ་ཡོད་མེད་ལ་བྱེད་པའི་ཕྱིར། ཁ་ཅིག། སྒྲ་ལ་ཟིན་པའི་སྒྲ་དང་། མ་ཟིན་པའི་སྒྲ་གཉིས་སུ་འདོད་པ་ནི་མི་འཐད་དེ། སྒྲ་ཡིན་ན་མ་ཟིན་པ་ཡིན་པས་ཁྱབ་པའི་ཕྱིར་ཏེ། དེ་ཡིན་ན་མ་ཟིན་པའི་ཁམས་ཡིན་དགོས་པའི་ཕྱིར། དེར་ཐལ། སེམས་ཁམས་བདུན་དང་། ཆོས་ཁམས་ཀྱི་ཕྱེད་སེམས་བྱུང་དང་། སྒྲ་དང་དགུ་པོ་མ་ཟིན་པའི་ཁམས་སུ་འཇོག་པའི་ཕྱིར། དེར་ཐལ། མཛོད་རྩ་བ་ལས། མ་ཟིན་དགུ། བརྒྱད་པོ་དེ་དག་རྣམས་དང་སྒྲ། ཞེས་གསུངས་པའི་ཕྱིར། ༧རོ་ཆོས་ཅན། ཁྱོད་ལ་དབྱེ་ན་དྲུག་ཡོད་དེ། མངར་སྐྱུར་གཉིས། ལན་ཚྭ་དང་ཚ་བ་གཉིས། ཁ་བ་དང་བསྐ་བ་གཉིས་རྣམས་སུ་ཡོད་པའི་ཕྱིར། ༧དྲི་ཆོས་ཅན། ཁྱོད་ལ་དབྱེ་ན་བཞི་ཡོད་དེ། དྲི་ཞིམ་པ་དང་ང་བ་གཉིས། དེ་རེ་རེ་ལ་མཉམ་པ་དང་མི་མཉམ་པ་གཉིས་རེ་ཡོད་པའི་ཕྱིར། ༧རེག་བྱ་ཆོས་ཅན། ཁྱོད་ལ་དབྱེ་ན་བཅུ་གཅིག་ཡོད་དེ། རྒྱུའི་རེག་བྱ་འབྱུང་བ་བཞི། འབྲས་བུའི་རེག་བྱ་འཇམ་རྩུབ་གཉིས། ལྕི་ཡང་གཉིས། གྲང་བ་དང་། བཀྲེས་སྐོམ་གསུམ་སྟེ་བདུན་རྣམས་སུ་ཡོད་པའི་ཕྱིར། འདི་དག་གི་སྐབས་སུ་དོགས་པ་བཅད་པ་ལ། འོ་ན་བྱེ་སྨྲའི་ལུགས་ལ། དཀར་པོ་གྲུ་བཞི་པ་ལྟ་བུ་ཁ་དོག་ཏུ་ཡོད་དམ། དབྱིབས་སུ་ཡོད། དང་པོ་ལྟར་ན། དེ་ཆོས་ཅན། རྩ་བའི་ཁ་དོག་ཏུ་ཡོད་པར་ཐལ། བློ་རྩེ་འཐད་པའི་ཕྱིར། འདོད་ན། དེ་ཆོས་ཅན། རྩ་བའི་ཁ་དོག་ཏུ་མེད་པར་ཐལ། དབྱིབས་སུ་ཡོད་པའི་ཕྱིར་ཁྱབ་སྟེ། འགྲེལ་པ་མངོན་པའི་རྒྱན་ལས། བྱེ་བྲག་ཏུ་སྨྲ་བས་ཁ་དོག་ཏུ་ཡོད་ལ་དབྱིབས་སུ་མེད་པ་སྔོན་པོ་ལ་སོགས་པ་རྩ་བའི་ཁ་དོག་བཞི་དང་། ཞེས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/RGYAL DBANG BLO BZANG _PHRIN LAS RNAM RGYAL_GYALWANG LOBSANG TRINLE NAMGYAL\/s00044m1.txt","subfolder":"RGYAL DBANG BLO BZANG _PHRIN LAS RNAM RGYAL_GYALWANG LOBSANG TRINLE NAMGYAL","origin":"Autochthonous","scripture_category":null,"reference":null},"SCCT_class":null}
{"id":949,"text":"བཤད་དང་སྒྲུབ་པའི་བསྟན་པ་ཕྱོགས་བཅུར་རྒྱས། །དེ་འཛིན་དགེ་འདུན་སྡེ་རྣམས་དུས་ཀུན་འཕེལ། །ད་སྐྱོད་སྦྱིན་བདག་སྐུ་ཚེ་མངའ་ཐང་དར། །དུས་ཀུན་ནད་མུག་འཁྲུགས་པ་ཀུན་ཞི་སྟེ། །ཡུལ་འདིར་འབྲུ་བཅུད་ཁེ་སྤོག་ལས་སྒོ་འདུ༑ ༑དཔལ་འབྱོར་ལོངས་སྤྱོད་ཆོས་སྲིད་སྙན་གྲགས་འབར། །སུམ་རྩེན་ལྟ་བུར་མངོན་སུམ་མྱོང་བར་མཛོད། །བསྟན་དང་འགྲོ་ལ་འཚེ་བའི་སྤྱི་དགྲ་དང་། །དགོས་སུ་རྣལ་འབྱོར་བདག་ལ་སྡང་བའི་དགྲ་།གདོན་བགེགས་ལོག་པར་འདྲེན་པའི་ཚོགས་རྣམས་ཀུན། །གང་དུ་གནས་ཀྱང་མྱུར་དུ་ཚར་གཅོད་མཛོད། །ཁྱད་པར་དགེ་བཅུ་ལྡན་པའི་དགོན་གནས་འདིར། །བཤད་སྒྲུབ་རྒྱ་མཚོ་ལྟ་བུར་རྒྱས་པ་དང་། །འདེབས་འཛིན་སྐྱོང་སྤེལ་བགྱིད་པའི་དོན་རྣམས་ཀུན། ། བསམ་བཞིན་ལྷུན་གྱིས་འགྲུབ་པའི་འཕྲིན་ལས་མཛོད། །སྐུ་ལྔ་སྐྱི་དང་ཁྱད་པར་ཤིང་བྱ་ཅན། །གསོལ་མཆོད་ཙིནྟ་མ་ཎིའི་ཕྲེང་བ་འདི། །ཆོ་འཕྲུལ་ཟླ་བའི་ཆོས་ལ་བྱམས་པའི་མདུན། །རྩེ་གཞུང་ཡིད་དགའ་ཆོས་འཛིན་ཞེས་བྱ་བར། །ཆོས་དང་དགེ་ལ་དད་པ་ཆེས་མངའ་བ། མཐོང་མན་དུམས་ཡང་ཡང་བསྐུལ་བའི་ཚེ། །མང་ཐོས་ཤཱཀྱའི་དགེ་སློང་རྒན་པོ་ཞིག་།བསྟན་དང་འགྲོ་བར་ཕན་པའི་སེམས་ཀྱིས་བྲིས།། ༈ །།རྩ་བརྒྱུད་བླ་མ་ཀུན་དང་ཡི་དམ་ལྷ། །ཁྱད་པར་རྒྱལ་བ་གཉིས་པ་ཡབ་སྲས་དང་། །རྡོ་རྗེ་འཇིགས་བྱེད་ཐུགས་རྗེའི་ན་ཐུ་བསྐྱེད་ལ། །གནས་འདིར་བསྟན་སྲུང་དགྱེས་པའི་གཟི་བྱིན་པ་སྐྱེད། །འཇམ་དཔལ་ཁྲོས་པའི་ཡང་སྤྲུལ་སྐུ་ལྔ་དང་། །ཁྱད་པར་ཡོན་ཏན་གིང་ཆན་ཤིང་བྱ་ཅན། །ཕོ་ཉ་བཀའ་སྡོད་བཅས་པ་འདིར་བྱོན་ལ། །ཏིང་འཛིན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/CHOS SRUNG_GUARDIANS OF THE DHARMA (DHARMAGUPTA)\/s12126e.txt","subfolder":"CHOS SRUNG_GUARDIANS OF THE DHARMA (DHARMAGUPTA)","origin":"Autochthonous","scripture_category":null,"reference":null},"SCCT_class":null}
{"id":950,"text":"༄༅། །མཚོ། ཞྭ་དམར་རིན་པོ་ཆེ། མཚུངས་མེད་ཆེ་ཤོས་རྡོ་རྗེ་འཆང་གི་ཞལ་སྔ་ནས། བདག་ལའོ།། འ་རོང་སྟོན་ཤཱཀྱ་རྒྱལ་མཚན་ལ་ཏི་ཕུབས་གནང་བའི་ཚེ་སྒྲུབ་ཞག་བདུན་མའི་ཉམས་ལེན་ཚར་ཆན་གྱིས་མཛད་པ་འཆི་མེད་བདུད་རྩིའི་བཅུད་ལེན་དང་། བརྒྱད་འདེབས་དངོས་གྲུབ་མཆོག་སྩོལ་གྱི་སྟེང་ནས་ལུང་ཁྲིད་ནོས་པའི་བརྒྱུད་པ་ནི། བཅོམ་ལྡན་འདས་ཚེ་དཔག་མེད། མ་གཅིག་གྲུབ་པའི་རྒྱལ་མོ། ཏི་ཕུ་གསང་སྔགས་སྡོང་པཽ། རོང་སྟོན་ཤཱཀྱ་རྒྱལ་མཚན། ཐུགས་སྲས་ནམ་མཁའ་དཔལ་ལྡན། རྡོ་རིང་པ་ཆེན་པོ། ཚར་ཆེན་བློ་གསལ་རྒྱ་མཚོ། འཇམ་དབྱངས་མཁྱེན་བརྩེ་དབང་ཕྱུག་།མཁས་གྲུབ་བསླབ་གསུམ་རྒྱལ་མཚན། རྗེ་དབང་ཕྱུག་རབ་བརྟན། ཞྭ་ལུ་བ་རིན་ཆེན་བསོད་ནམས་མཆོག་གྲུབ། བློ་གསལ་ཡན་བརྒྱུད་རིམ་དུ་གསལ་བ་ལྟར་ལ། དེ་ནས་ཞྭ་ལུ་རི་ཟུར་རིན་པོ་ཆེ་བློ་བཟང་མཁྱེན་རབ་མཆོག་གྲུབ། བཱ་རིན་བླ་མ་འཇིགས་མེད་བློ་གྲོས་རྒྱ་མཚོ། སྐུ་འབུམ་ཆེ་ཤོས་རྡོ་རྗེ་འཆང་ཆེན་པོ། དེས་བདག་ལའོ།། འ་དཔལ་མང་དཀོན་མཆོག་རྒྱལ་མཚན་གྱིས་མཛད་པའི་ཡི་གེའི་སྟེང་ནས་སྒྲ་མི་སྙན་གྱི་ཚེ་ཁྲིད་ཐོབ་པའི་བརྒྱུད་པ་ནི། དཔལ་མང་དཀོན་མཆོག་རྒྱལ་མཚན་ཡན་རྗེ་ཙོང་ཁ་པ་ཆེན་པོའི་གསུང་ཚེ་ཁྲིད་ཀྱི་བརྒྱུད་པ་ལྟར་ལ། དེ་ནས་དགའ་ལྡན་ཐེ་པོ་མཆོག་སྤྲུལ་ཡེ་ཤེས་ཐུབ་བསྟན་རྒྱ་མཚོ། མེར་གན་མཁན་པོ་བློ་བཟང་འཇིགས་མེད་ཚུལ་ཁྲིམས། མཆོག་སྤྲུལ་ཆོས་རྗེ་ངག་དབང་བློ་བཟང་དོན་གྲུབ། ཁལ་ཁ་ཡོངས་འཛིན་ངག་དབང་འོད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.11 (GSAN YIG_RECORDS OF TEACHINGS RECEIVED)\/SKYABS RJE PHA BONG KHA PA BDE CHEN SNYING PO_KYABJE PABONGKAPA DECHEN NYINGPO\/s00269i.txt","subfolder":"SKYABS RJE PHA BONG KHA PA BDE CHEN SNYING PO_KYABJE PABONGKAPA DECHEN NYINGPO","origin":"Autochthonous","scripture_category":null,"reference":null},"SCCT_class":null}
{"id":951,"text":"བྱེད་པར་མཛད། དཔོན་ཚང་གི་གུར་དཀར་པོའི་ནང་དུ་གདན་དྲངས་ཏེ་བཀུར་སྟི་གྱ་ནོམ་བ་བསྟབས་ཏེ་ཆོས་གསུངས། དགོན་འདེབས་དགོས་ཞུས་པས་དགོན་པའི་ས་མིག་ལ་ཕྱག་ནས། ལྔ་མཆོད་དང་འགྲིགས་པས་གླིང་མེ་སོགས་ལྷ་མཆོད་ཀྱི་སྲོལ་བཙུགས། ཚུར་ལམ་རྭ་སྒྲེང་དུ་ཆོས་གསུངས། མེ་ཏོག་གི་ཆར་ཆེན་པོ་བབས། སླར་འབྲས་སྤུངས་སུ་ཕེབས། གྲུབ་ཆེན་དཔལ་ལྡན་རྡོ་རྗེ་ཞེས་འཇའ་ལུས་བརྙེས་པ་དེ་ལ་གཟིམས་ཆུང་ཉི་འོད་དུ་བདེ་མཆོག་ལཱུ་ཨི་བའི་དབང་གསན་པས། དྲུང་ནས་གསུང་རབ་པས་ཀྱང་འཇབ་ནས་ཞུ་ཐུབ་བས་ལས་དང་སྐལ་བར་ལྡན་པར་ལུང་བསྟན། ནམ་མཁའ་ལས་གསེར་གྱི་མེ་ཏོག་ཡུང་ཅན་གསུམ་ཙམ་བབས་པས་དངུལ་གདུང་རིན་པོ་ཆེའི་གཟུངས་གཞུག་ལ་ཡོད་འདུག་།གྲུབ་ཆེན་རང་གིས་སློབ་དཔོན་པདམ་ལ་དངོས་སུ་གསན་པའི་ཚེ་དབང་ཕུལ། མངའ་རིས་ལྷ་བཙུན་པ་བསོད་ནམས་དཔལ་བཟང་གིས་དུས་འཁོར་གྱི་རྩིས་དང་། འདོད་ཁམས་དབང་ཕྱུག་མའི་ཆོས་བཀའ་འགའ་ཞིག་ཕུལ། རྟ་ལོ་དེར་འཕྱོང་རྒྱས་དང་། རི་བོ་བདེ་ཆེན་དང་། སྦྱན་དབྱེ་དང་། རྩིས་ཐང་རྣམས་སུ་ཕེབས་ཏེ། ས་སྐྱོང་དང་ཆོས་སྡེ་རྣམས་ཀྱིས་མཆོད། ས་ལུག་ཧོར་ཟླ་དང་པོའི་ཚེས་ལ་སྣེའུ་གདོང་རྩེར་ཕེབས། གོང་མར་སྒྲོལ་དཀར་གྱི་རྗེས་གནང་ཚེ་སྒྲུབ་ཐུན་མོང་མ་ཡིན་པ་དང་བཅས་པ་ཕུལ། དགུང་ལོ་ཉི་ཤུ་པ་ཆུ་ཕོ་ཁྱིའི་ལོ་ལ་དགའ་ལྡན་དུ་ཁྲི་རིན་པོ་ཆེ་དགེ་ལེགས་དཔལ་བཟང་པོས་སྤྱན་དྲངས་ཏེ་ཕྱག་རྩེ་སྤྲོད་མཛད། དངུལ་གདུང་རིན་པོ་ཆེ་སོགས་རྗེའི་མཆོད་རྟེན་དང་རྟེན་རྣམས་དང་དགེ་འདུན་ལ་བསྙེན་བཀུར་མཛད། སླར་འབྲས་སྤུངས་སུ་ཕེབས། དགུང་ལོ་ཉེར་གཅིག་པ་ཆུ་ཕག","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)\/s12128.txt","subfolder":"_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)","origin":"Autochthonous","scripture_category":null,"reference":null},"SCCT_class":null}
{"id":952,"text":"རྣམས་ལས་རིམ་པར་བརྒྱུད་པ་ཅན་ནོ།། ༈ དེ་ལྟར་འདོད་ཡོན་ལ་སྤྱད་པས་དེ་ཁོ་ན་ཉིད་རྟོགས་པ་སའི་ཐ་མལ་པའི་ལུས་སྤངས་ནས་ཏེ་ལུས་ལས་ལོགས་སུ་བྱེ་ནས་རྣམ་པར་མི་འཇིག་པ་སྟེ་རིགས་འདྲ་རྒྱུན་མི་འཆད་པའི་རྡོ་རྗེའི་སྐུ་འཛིན་པར་བྱེད་པའི་ཐབས་བསྟན་པར་བྱ་བའི་ཕྱིར། དེ་ནས་ཞེས་བྱ་བ་ལ་སོགས་པ་གསུངས་ཏེ། རྡོ་རྗེ་མི་སྣང་བ་ཐམས་ཅད་ཀྱི་དམ་ཚིག་ཅེས་བྱ་བ་ལ། རྡོ་རྗེ་ཐམས་ཅད་ནི་ཐུན་མོང་གི་སྐུ་དང་གསུང་དང་ཐུགས་ཏེ། དེའི་མི་སྣང་བ་ནི་འོད་གསལ་བར་འཇུག་པའོ། །འོད་གསལ་འདི་ལས་རྡོ་རྗེ་སྐུ་དང་མཉམ་པས་ན་དམ་ཚིག་སྟེ། རྡོ་རྗེ་པ་ཚབ་ཐམས་ཅད་དབྱིངས་མི་སྣང་བ་འོད་གསལ་དང་དམ་ཚིག་ཟུང་འཇུག་སྟེཿ་ཐ་མལ་གྱི་པ་ཚབ་ཟེར།་གཉིས་པོ་འདི་དག་སྟོན་པ་ཉིད་ཀྱི་སྐུ་ལ་སོགས་པ་ལས་ཕྱུང་ངོ། །དུས་བཞིར་ཞེས་བྱཿ་རྡོ་རྗེའི་སྐུ་པ་ཚབ་ཡང་དག་པར་འབྱུང་བས་ན་དམ་ཚིག་སྟེ། ཟེར།.H་བ་ལ་སོགས་པ་ལ། དུས་བཞི་ཞེས་བྱ་བ་སྟོང་པ་ཉིད་བཞིའོ། །མཆོག་ཅེས་པ་སྟོང་ཉིད་སྒོམ་པའི་ལམ་བླ་ན་སྟེ་གོང་ན་མེད་པའོ། །ཉིན་རེཿ་པ་ཚབ་འདིར། རྡོ་རྗེ་ཅན་གྱིས་ཉིན་རེ་ཞིང་། ཐུན་བཞི་མཆོག་ནི་སྤྱད་པར་བྱ། སླར་ཡང་རྫས་ཀྱང་རྟག་ཏུ་དབྲོག་།ཅེས་འབྱུང་བ་ལེགས་སོ།། ཞེས་བྱ་བ་རྟག་ཏུའོ། །སྤྱད་པར་བྱ་ཞེས་པ་ནི་བསྒོམ་པར་བྱ་བའོ། །སླར་༡་ཡང་ན་༢་རྫས་ཞེས་བྱ་བ་ལུས་ཀྱང་དཔྲོག་པར་བྱ་ཞེས་བྱ་བ་བླང་བར་བྱ་བ་ནི་ཟུང་འཇུག་གི་སྐུ་མ་བྱིན་པར་ལེན་པའོ། །རྟག་ཏུ་ཞེས་པ་ནི་ལུས་འཕྲག་པའི་ཐབས་རྟག་ཏུ་བྱད་པ་ཡིན་ལ། དེ་ལ་ནི་དུས་ཐམས་ཅད་དུ་སྟེ་རྒྱུན་དུ་འོད་གསལ་དུ་འཇུག་པར་བྱ་བ་དང་སྟེ། ཞུགས་པའི་མཐར་ཟུང་འཇུག་གི་སྐུ་སྒྲུབ་པའི་དགོས་པའི་དབང་གིས་ཏེ་ཕྱིར་དུ་སྒྱུ་མའི་སྐུར་ལྡང་བར་ཡང་གི་སྒྲས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/_GREL PA_COMMENTARIES\/s05282e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":953,"text":"༄༅། །མགྲོན་དུ་གཉེར། །བྱང་ཆུབ་སྤྱོད་མཆོག་ཡིད་འོད་སྤྱད་པར་བགྱི། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག་།ཅེས་ལན་གསུམ་གྱིས་བྱང་སྡོམ་གཟུང་། བླ་མས། བླ་མས། ཀྱཻ་ཁྱོད་སུ་ཡིན་ཅི་ལ་དགའ། ཞེས་དྲིས་པ་ལ། སྐལ་བཟང་བདག་བདེ་བ་ཆེན་པོ་ལའོ། །ཞེས་ལན་གདབ། ཐམས་ཅད་རྣལ་འབྱོར་གྱི་སེམས་བསྐྱེད་པ་ལ། སེམས་ཅན་ཐམས་ཅད་ལ་སྙིང་རྗེ་ཆེན་པོ་སྔོན་དུ་བཏང་ནས་ཆེད་དུ་བྱ་བའི་ཡུལ་དེ་རྣམས་ཀྱཻ་ཕྱིར་དུ་སངས་རྒྱས་ཀྱི་གོ་འཕང་ཐོབ་པར་བྱའོ་སྙམ་པའི་ཀུན་རྫོབ་བྱང་ཆུབ་ཀྱི་སེམས་དང་། ཆོས་ཐམས་ཅད་ཀྱི་གནས་ལུགས་སྟོང་པ་ཉིད་ལ་དམིགས་པའི་དོན་དམ་པའི་བྱང་ཆུབ་ཀྱི་སེམས་གཉིས་ལེགས་པར་བསྐྱེད་ཅིང་། དེ་གཉིས་ཀྱང་འབྲས་དུས་ཀྱི་སེམས་གཉིས་ཀྱི་ངོ་བོར་མོས་ནས། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་པའི་སྨོན་པའི་སེམས་ཀུན་རྫོབ་པ་དེ་ཉིད་སྙིང་གར་ཟླ་བའི་དཀྱིལ་འཁོར་ཡོངས་སུ་རྫོགས་པའི་རྣམ་པར་གྱུར། ཆོས་ཐམས་ཅད་རང་བཞིན་མེད་པའི་སྟོང་པ་ཉིད་དང་རང་གི་སེམས་རོ་གཅིག་ཏུ་གྱུར་པའི་དོན་དམ་པའི་བྱང་ཆུབ་ཀྱི་སེམས་ཟླ་བའི་སྟེང་དུ་རྡོ་རྗེ་དཀར་པོ་རྩེ་ལྔ་པའི་རྣམ་པ་ཅན་དུ་གྱུར། ཨོཾ་སརྦ་ཡོ་ག་ཙིཏྟཾ་ཨུཏྤཱ་ཏ་ཡཱ་མི། ཞེས་བརྗོད། བླ་མས་རྡོ་རྗེ་མེ་ཏོག་དང་བཅས་པས་སྙིང་གར་རེག་ཅིང་། ཨོཾ་སུ་ར་ཏེ་ས་མ་ཡ་སྟྭཾ་ཧོཿ་སིདྡྷྱ་བཛྲ་ཡ་ཐཱ་སུ་ཁཾ། ཞེས་བརྗོད་ནས་སེམས་གཉིས་བརྟན་པར་བྱས་པར་མོས། དེ་ནས་གསང་བར་གདམས་པ་ནི། དེང་ཁྱོད་ལ་དེ་བཞིན་གཤེགས་པ་ཐམས་ཅད་ཀྱིས་བྱིན་གྱིས་རློབ་པར་འགྱུར་གྱི། ཁྱོད་ཀྱིས","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GDUGS DKAR_WHITE PARASOL (SITAPATRA)\/DBANG_EMPOWERMENT (ABHISHEKA)\/s12283e.txt","subfolder":"DBANG_EMPOWERMENT (ABHISHEKA)","origin":"Autochthonous","scripture_category":null,"reference":null},"SCCT_class":null}
{"id":954,"text":"།།ཡང་གསུངས་པ་ཞེས་པ་ནས་སྒྱུ་མའི་སྣང་བ་དག་པ་ཡེ་ཤེས་ཀྱི་གནས་མཆོག་ཏུ་བསྟན་ཏོ། །གདོལ་པ་ཁྱིའི་ཞེས་པ་མ་དག་པའི་སྣང་བ་བསྒྱུར་བ་དང་སྦྱར་བ་བསྟན་ཏོ། །དེ་ལ་འདི་ནི་རྨི་ལམ་རྣམ་པར་དཔྱད་པའི་དམ་ཚིག་གི་སྙིང་པོའོ་ཞེས་ཆོས་ཐམས་ཅད་རྨི་ལམ་སྒྱུ་མ་ཉིད་དུ་ཉེ་བར་དམིགས་པའི་སྣང་བས་ཕྱི་རོལ་གྱི་དོན་ལ་རབ་ཏུ་མི་གནས་པ་གཉིས་མེད་ཀྱི་དོན་བསྟན་ཏེ། །རང་གི་སེམས་ནི་དམིགས་པ་ལ་ཞེས་པ་ཆོས་ཐམས་ཅད་སེམས་ལ་ཚང་བ་དེ་ཡང་ཉོན་མོངས་པ་བརྒྱད་ཁྲི་བཞི་སྟོང་ལ་སོགས་པའི་སྐད་ཅིག་དུ་མ་རྣམས་ཀྱང་རང་བཞིན་བརྒྱ་དྲུག་ཅུའི་སྐད་ཅིག་རེ་རེར་བསྡུས་ནས་ངོས་བཟུང་། དེ་ཡང་སྣང་བ་གསུམ་དང་སྟོང་པ་བཞིར་བསྟན་པའོ། །ཆོས་རྣམས་ཐམས་ཅད་རབ་ཏུ་གནས་ཞེས་པ་སྲིད་པ་དང་ཞི་བས་བསྡུས་པའི་ཆོས་འདི་ནི་སེམས་དངོས་པོའི་གནས་ལུགས་བསྟན་རྒྱུ་ཡི་དུས་སུ་རང་རིག་སྣ་ཚོགས་གཟུགས་ཅན་དང་། ཐབས་ཀྱི་དུས་སུ་མྱོང་བ་དུ་མར་འཆར་ལ་འབྲས་བུའི་དུས་སུ་ཡེ་ཤེས་བསམ་གྱིས་མི་ཁྱབ་པའི་ཚུལ་དུ་གནས་པའོ། །ནམ་མཁའི་རྡོ་རྗེ་སེམས་ཉིད་འདིར་རང་སེམས་ཡོངས་སུ་སྦྱངས་པས་རྣམ་པར་དག་པའི་གནས་པའོ། །ཆོས་དང་ཆོས་ཉིད་མེད་པའོ་སེམས་ལས་གཞན་པའི་ཆོས་ཅན་དང་ཆོས་ཉིད་མི་གནས་པ་ཉིད་དོ། ། དོན་འདི་ལ་སློབ་དཔོན་ཨརྱ་དེ་བས་བཞེད་པས། རྨི་ལམ་གྱི་དྲི་ལན་ལྔ་སྟེ། གཉིད་ཀྱི་དུས་སུ་ཡུན་རིང་པ་དང་ཐུང་བའི་བར་དུ་རྨི་བའི་རྒྱུ་ཅི་ལགས་ཞེས་པ་ལ། འགྲོ་བ་ཉིན་མཚན་ཉེ་བར་གཉིད་ལོག་ཅིང་། ས་མཐུག་གྱུར་པས་རབ་ཏུ་རིང་གཉིད་ལོག་ཅེས་འབྱུང་བ་ས་ཡི་ཁམས་ལ་གནས་པ་དེ་སྲིད་དུ་ཡུན་རིང་དུ་གཉིད་ལོག་པ་སྟེ། ཆུ་གསལ་ལེས་བརྟན་རླུང་གིས་འགྲོ་འོང་བྱེད་པའོ། །རྨི་ལམ་གྱི་དུས་སུ་ཤེས་པའི་སྣང་བ་འདིས་ལུས་ཀྱི་ཁོག་པ་བོར་ཏེ་ཡུལ་ཕྱོགས་གཞན་གྱི་སྣང་བ་འོང་པའི་རྒྱུ་ཅི་ལགས་ཞེས་པ་ལ། ཕུང་པོ་ཁམས་དང་སྐྱེ་མཆེད་དབང་སོགས་རྣམས། ཞེས་དབང་པོའི་ལྔ་ཡུལ་ལས་བསྡུད་པ་བསྟན། །ཤེས་པ་གཉིས་ལ་དེང་འདིར་རབས་སྡུད་ནས། །ཞེས་རླུང་སེམས་གཉིས་ལ་འཇུག་པའོ། །སྟོང་ཆེན་གྱུར་ལས་གང་ཞིག་གཉིད་ལོག་པ། །ཞེས་འཇུག་པ་རང་དབང་མེད་པར་གནས་པའོ། །རླུང་གི་ཤུགས་ཀྱིས་རྨི་ལམ་ལ་ཐོང་པར་འགྱུར། །ཞེས་རླུང་གིས་རྒྱུ་བྱས་བག","AACT_class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2694_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":955,"text":"༄༅། །ཞེས་སོ། །དེ་ལ་ཚིགས་བཅད་དང་པོས་ནི་སྤྱི་དང་ལྷག་མ་རྣམས་ཀྱིས་ཁྱད་པར་གྱི་སྡུག་བསྔལ་བསྟན་ཏོ། །ངལ་བ་ནི་ཟས་ཀྱི་ཕྱིར་རྒྱུག་པའོ། །འཇིགས་པ་ནི་སྐྱེས་བུ་རལ་གྲི་དང་གཏུན་ཤིང་དང་ཞགས་པ་ཐོགས་པ་རྣམས་མཐོང་ནས་འཇིགས་པའོ། །གྱི་ནར་བོར་བ་ནི་ཅི་བདེར་བོར་བའོ། །མཚན་ཞིང་ནི་མཚན་མོའི་ཚེ་ཁ་ནས་མེ་འབར་བའོ། །འབར་བའི་ཁར་བབས་བྱེད་པ་ནི་ཟས་གང་ཁར་འབར་བར་བྱེད་པ་འཚལ་བ་སྟེ་ཟ་བའོ། ། མིག་གདུག་པའི་དུག་གིས་བསྲེགས་པ་བཞིན་དུ་ཆུ་ཞིམ་པོ་བསིལ་བའི་ཀླུང་ཡང་སྐེམས་པར་འགྱུར་རོ། །ཁ་ཅིག་ལ་ནི། མེ་འབར་བ་འཁྲིགས་པའི་མདག་མས་གང་བར་སྣང་ལ། ཁ་ཅིག་ལ་ནི་རྣག་གི་ཀླུང་སྲིན་བུ་སྣ་ཚོགས་ཀྱིས་གང་བ་འབབ་པར་འགྲེལ་པ་ལས་བཤད་དོ། །སློབ་མ་ལ་སྤྲིངས་པ་ལས་ཀྱང་། མི་བཟད་སྐོམ་པས་རྒྱང་ནས་ཆུ་ཀླུང་དྲི་མེད་པ། །མཐོང་ནས་བཏུང་བར་འདོད་དེ་སོང་ན་དེ་ཉིད་ཀྱང་། །སྐྲ་ཤད་ཉ་ལྕིབས་ཚོགས་དང་རྣག་བསུངས་འདྲེས་པ་དང་། །འདམ་རྫབ་ཁྲག་དང་ཕྱི་སས་གང་བའི་ཆུར་འགྱུར་རོ། །དུས་རླབས་རླུང་ལངས་ཆུ་འཐོར་རི་རྩེ་བསིལ་གྱུར་ཅིང་། །ཙནྡན་ལྗོ་ན་པ་སྔོ་འཁྲུངས་མ་ལ་ཡར་སོང་ན། །དེ་ཡང་འདི་ལ་ནགས་བསྲེགས་མེ་ལྕེ་རྣོས་འཁྲིགས་ཤིང་། །མགལ་དུམ་འགྱེལ་བ་མང་པོས་རང་རོང་ཅན་དུ་འགྱུར། །ཆུ་གཏེར་རླབས་འཇིགས་འཕང་མཐོ་གྱེས་པ་ལས་བྱུང་བའི། །དབུ་བ་འཚེར་བ་ལྷག་གེར་འདུག་པར་སོང་ན་ཡང་། །དེ་ཡང་འདི་ལ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/LAM RIM CHEN MO_GREAT BOOK ON THE STEPS OF THE PATH\/RTZA BA_ROOT TEXT\/s05392l.txt","subfolder":"RTZA BA_ROOT TEXT","origin":"Autochthonous","scripture_category":null,"reference":null},"SCCT_class":null}
{"id":956,"text":"དང་ཁྱད་པར་དུ་བཏགས་པ་ལ་བྱེད་ཅིང་དེ་ཙམ་མིན་པའི་ཀུན་བཏགས་གཞན་མ་གསུངས་པའི་རྒྱུ་མཚན་ནི་འོག་ཏུ་འཆད་པར་འགྱུར་རོ། །དེ་དག་གིས་གྲུབ་པའི་དོན་ཞུས་པ་ལ་མཚམས་སྦྱར་ཏེ་འཁོར་ལོ་གསུམ་གྱི་དྲང་ངེས་སྤྱིར་བསྟན་པ་ནི་དེ་ལྟར་གཟུགས་ཕུང་ལ་མཚན་ཉིད་གསུམ་གྱི་རྣམ་བཞག་ཇི་ལྟར་སྦྱར་བ་བཞིན་དུ་ཕུང་པོ་ལྷག་མ་བཞི་དང་སྐྱེ་མཆེད་བཅུ་གཉིས་དང་རྟེན་འབྲེལ་བཅུ་གཉིས་དང་ཁམས་ཀྱི་ཟས་རེག་པའི་ཟས་སེམས་པའི་ཟས་རྣམ་ཤེས་ཀྱི་ཟས་ཏེ་ཟས་བཞི་དང་ཁམས་དྲུག་དང་བཅོ་བརྒྱད་པོ་རེ་རེ་ལ་ཡང་མཚན་ཉིད་གསུམ་གསུམ་སྦྱར་བར་གསུངས་སོ། ། སྡུག་བདེན་ལ་ནི་གདགས་གཞི་སྔར་བཞིན་ལ་སྡུག་བསྔལ་གྱི་བདེན་པའོ་ཞེས་ངོ་བོ་ལ་ཀུན་བཏགས་པ་དང་སྡུག་བདེན་སྤང་བྱ་ཡོངས་སུ་ཤེས་པ་ཞེས་བྱེ་བྲག་ཏུ་མིང་དང་བརྡས་བཞག་པ་སྟེ་བཞག་པའི་ཆ་ཁྱད་པ་ལ། ཀུན་བཏགས་དང་། གཞན་དབང་སྔར་བཞིན་དང་ཡོངས་གྲུབ་ཀྱང་སྔར་དང་འདྲ་ལ་ངོ་བོ་ཉིད་དགག་བྱའི་ཀུན་བཏགས་དེ་ཁོ་ནས་ངོ་བོ་ཉིད་མ་མཆིས་པ་ཞེས་གསུངས་ཤིང་། དེ་བཞིན་དུ་བདེན་བ་ལྷག་མ་ལ་ཡང་སྦྱར་རོ། །བྱང་ཕྱོགས་སྡེ་ཚན་བདུན་ལ་ཡང་སྦྱར་ཏེ་གདགས་གཞི་སྔར་བཞིན་ལ་ཡང་དག་པའི་ཏིང་ངེ་འཛིན་ཞེས་སོགས་ངོ་བོ་དང་དེའི་མི་མཐུན","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/DGE BSHES RTA MGRIN RAB BRTAN_Geshe Tamdrin Rabten (1920-1986)\/s00192m.txt","subfolder":"DGE BSHES RTA MGRIN RAB BRTAN_Geshe Tamdrin Rabten (1920-1986)","origin":"Autochthonous","scripture_category":null,"reference":null},"SCCT_class":null}
{"id":957,"text":"༈ རོལ་མོ་བྱེད་ཅེས་པ་ནི། རྒོད་བག་དང་པོ་ལང་ལ་སོགས་པའི་བློས་དགོས་མེད་དུ་རྔ་ལ་སོགས་པའི་རོལ་མོའི་སྒྲ་འབྱིན་པར་བྱེད་ནའོ། །སངས་རྒྱས་ལ་མཆོད་པ་བྱ་བའི་ཕྱིར་ནི། གྱེ་མི་དག་སྟོན་པ་ལ་མཆོད་པ་བྱོས་ཤིག་།ཅེས་བརྗོད་ན་ཉེས་མེད་མཆོད་པའི་ཕྱིར་ཡིན་ཡང་། རོལ་མོ་དང་གླུ་དབྱངས་བྱོས་ཤིག་ཅེས་བརྗོད་ན་ཉེས་བྱས་སོ། ། ༈ རྒྱན་དང་ཞེས་པ་ནི། དགོས་མེད་དུ་རང་དགར་རྣ་རྒྱན་དང་། སོར་གདུབ་ལ་སོགས་པའི་རྒྱན་འདོགས་པར་བྱེད་ནའོ།། ༈ ཁ་དོག་ཅེས་པ་ནི། དགོས་མེད་རང་དགར་ལི་ཁྲི་ལ་སོགས་པའི་ཚོན་གྱི་ཁ་དོག་གིས་མཆུ་དང་བྱད་བཞིན་ལ་སྐུད་ཅིང་འཆང་བར་བྱེད་ནའོ།། ༈ སྤོས་ཉུག་ཅེས་པ་ནི། དགོས་མེད་རང་དགར་ཙནྡན་ལ་སོགས་པའི་སྤོས་ལུས་ལ་བྱུག་ཅིང་རེག་བྱ་ཉུག་པར་བྱེད་ནའོ།། ༈ ཕྲེང་ཞེས་པ་ནི། དགོས་མེད་རང་དགར་མེ་ཏོག་ལ་སོགས་པའི་མཛེས་བྱེད་ཀྱི་ཕྲེང་བ་མགོ་ལ་སོགས་པ་ལ་འཆིང་བར་བྱེད་ནའོ། ། ༈ ཁྲི་དང་སྟན་ནི་ཆེ་མཐོ་དང་། ཞེས་པའི་ཁྲི་སྟན་ཆེན་པོ་ལ་གཉིས། དགོས་མེད་རང་དགར་བ་སོ་དང་གསེར་དངུལ་ལ་སོགས་པའི་རིན་པོ་ཆེས་སྤྲས་པའི་ཁྲི་རིན་ཐང་ཆེན་པོ་མཐོ་དམན་གང་ཡང་རུང་བ་ཁྲུ་གང་ལས་ལྷག་པ་ལ་འདུག་གམ་ཉལ་ནའོ། །དེ་བཞིན་དུ་སྟན་དེ་ལྟ་བུ་ལ་འདུག་གམ་ཉལ་ནའོ། །ཁྲི་སྟན་མཐོན་པོ་ལ་གཉིས། དགོས་མེད་དུ་རང་དགར་ཤིང་ལ་སོགས་པའི་ཁྲི་ཁྲུ་གང་ལས་ལྷག་པ་ལ་འདུག་གམ་ཉལ་ནའོ། །དགོས་མེད་དུ་རང་དགར་སྟན་གང་ཡང་རུང་བ་ཁྲུ་གང་ལས་ལྷག་པ་ལ་འདུག་གམ་ཉལ་ནའོ། ། ༈ ཕྱི་དྲོའི་ཁ་ཟས་ཞེས་པ་ནི། རང་གནས་པའི་གླིང་གི་ཉི་མ་ཕྱེད་ཡོལ་ནས་སང་ནང་པར","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/DGE TSUL_VOWS OF NOVICE MONKS\/s05273m.txt","subfolder":"DGE TSUL_VOWS OF NOVICE MONKS","origin":"Autochthonous","scripture_category":null,"reference":null},"SCCT_class":null}
{"id":958,"text":"།།དེ་ལྟར་ཉིད་ཀྱི་ཆེ་བའི་དཀྱིལ་འཁོར་གྱི་དགོངས་པ་ལ་ཐམས་ཅད་ཆེ་བའི་དཀྱིལ་འཁོར་ཡོན་ཏན་གྱི་ཚོགས་འབྲས་བུའི་ཆོས་སུ་སངས་རྒྱས་པས།ཆོས་བཤད་པར་བྱ་བའི་གནས་གདུལ་བྱ་གུད་དུ་མི་དམིགས་ཀྱང༌།ཉིད་ཀྱི་ཆེ་བའི་དཀྱིལ་འཁོར་ལ་དམ་པའི་ཚུལ་གྱིས་གླེང་བསླང་བ་ནི།ཀུན་ཏུ་བཟང་པོས་གླེང་བསླང་བ་དང༌། ཀུན་ཏུ་བཟང་མོས་གླེང་བསླང་བའོ།།སངས་རྒྱས་ཀྱི་དགོངས་པ་དེ་ལྟར་ཡིན་མོད་ཀྱི།འགྲོ་བ་རྣམས་ཀྱིས་དེ་ལྟར་མ་རྟོགས་པས་དོན་དམ་པ་དང༌།ཀུན་རྫོབ་ཀྱི་བྱང་ཆུབ་ཏུ་སེམས་བསྐྱེད་པར་མཛད་དོ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.iii (Rong-zom_gsung_bum)\/B.iii.1_tantric topics\/commentaries\/rgyud rgyal gsang ba snying po dkon cog _grel zhes bya ba bzhugs so.txt","subfolder":"commentaries","origin":"Autochthonous","scripture_category":null,"reference":null},"SCCT_class":null}
{"id":959,"text":"༄༅། །མ་སྤངས་པ་དང་སྤངས་པ་དང་། བརྗོད་བྱ་རྗོད་བྱེད་འདྲར་རུང་འཛིན་པའི་རྟོག་བཅས་དང་། རྟོག་བྲལ་གྱི་ཁྱད་པར་ཡོད་པའི་ཕྱིར། དེར་ཐལ། འདས་ལམ་གྱི་མི་རྟག་པའི་དོན་རང་མཚན་མངོན་སུམ་དུ་མཐོང་གི་།མི་རྟག་པ་ཉིད་ཅེས་སྒྲ་སྤྱི་དང་དོན་སྤྱིས་ཁྱད་པར་དུ་བྱས་ནས་རྟོགས་དགོས་པ་མ་ཡིན་ལ། རྣམ་པ་ལྷག་མ་རྣམས་ལ་ཡང་རྟོགས་ཚུལ་དེ་ལྟར་ཤེས་པར་བྱ་བའི་ཕྱིར། འདིར་སྨྲས་པ། ༈ གང་ཞིག་རྟོགས་པའི་ཉི་མའི་འོད་ཟེར་གྱིས། །སྲིད་པའི་རྒྱ་མཚོ་མྱུར་དུ་སྐེམས་བྱེད་ཅིང་། །འཕགས་ལམ་གསལ་བར་བྱེད་པའི་ཐབས་ཀྱི་མཆོག་།བདེན་པ་རྣམ་པར་ངེས་པར་ལེགས་པར་བཤད། །བསྡུ་བའི་ཚིགས་སུ་བཅད་པའོ། །གཉིས་པ་ལེའུའི་མཚན་བཤད་པ་ནི། མངོན་པ་ཀུན་ལས་བཏུས་པའི་རྣམ་བཤད་ལེགས་པར་བཤད་པ་ཆོས་མངོན་རྒྱ་མཚོའི་སྙིང་པོ་ཞེས་བྱ་བ་ལས་བདེན་པ་རྣམ་པར་ངེས་པ་ཞེས་བྱ་བ་སྟེ་ཀུན་ལས་བཏུས་པ་གཉིས་པའི་འགྲལ་བའོ།། །། ༈ གཉིས་པ་ཇི་ལྟ་བ་དང་ཇི་སྙེད་པ་རྣམས་ལ་ཐོས་བསམ་སྒོམ་ཚུལ་གྱི་སྒོ་ནས་འཇུག་པར་བྱེད་པའི་ཐབས་ཆོས་རྣམ་ངེས་བཤད་པ་ལ་གཉིས། ལེའུའི་གཞུང་བཤད་པ་དང་། ལེའུའི་མཚན་བསྟན་པའོ། །དང་པོ་ལ་དྲི་བ་ནི། ཆོས་རྣམ་པར་ངེས་པ་གང་ཞེ་ན་ཞེས་སོ། །ལན་ལ་གསུམ། གསུང་རབ་ཀྱི་ཆོས་ངོས་བཟུང་བ་དང་། དེ་ལ་དམིགས་པའི་ཡུལ་ཅན་ཤེས་པ་འཇུག་པའི་རིམ་པ་བཤད་པ་དང་། ཤིན་ཏུ་རྒྱས་པའི་སྡེ་སྣོད་དང་། དེའི་ཡུལ་ཅན་བྱེ་བྲག་ཏུ་ཕྱེ་སྟེ་བཤད་པའོ། །དང་པོ་ལ་གཉིས། གསུང་རབ་ཡན་ལག་བཅུ་གཉིས་སུ་ཕྱེ་སྟེ་བསྟན་པ་དང་། དེ་སྡེ་སྣོད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/RGYAL TSAB DAR MA RIN CHEN_GYALTSAB DARMA RINCHEN\/s05435e.txt","subfolder":"RGYAL TSAB DAR MA RIN CHEN_GYALTSAB DARMA RINCHEN","origin":"Autochthonous","scripture_category":null,"reference":null},"SCCT_class":null}
{"id":960,"text":"༄༅། །ཏུ་ཕྱིན་པའི་མདོ་སྡེ་དང་དཔལ་གསང་བ་འདུས་པའི་རྒྱུད་ཀྱི་བཤད་ཉན་རྒྱ་ཆེར་དར་བའི་ཡོན་སྦྱར། རྡོ་རྗེ་གདན་དང་དཔལ་ན་ལེནྡྲ་ན་རང་གི་མེས་པོ་དེ་ཝ་པཱ་ལས་བཞེངས་པའི་སོ་མ་པུ་རི་སོགས་ལ་ཉམས་གསོས་དང་མཆོད་སྤྲིན་མཐའ་ཡས་པ་སྤྲོས། ཁྱད་པར་བྲི་ཀ་མ་ལ་ཤཱི་ལའི་གཙུག་ལག་ཁང་བཞེངས། ལྷ་འབངས་ཀྱི་ཆོས་གཞིས་ཚད་མེད་པ་ཕུལ། དེ་ཡང་འཕགས་པའི་ཡུལ་གྱི་ལྷ་འབངས་འདི་རྣམས་ལ་བོད་ལྟར་རབ་ཏུ་བྱུང་བའི་ཁྲོད་ནས་ལས་བྱེད་ཀྱི་མཁར་དཔོན་བསྐོ་བ་དང་། དཔྱ་ཁྲལ་ལེན་པ་དང་ཞིང་ལས་ཀྱི་མཐའ་ལ་རྟོག་པ་སོགས་བྱེད་པ་ནི་གཏན་ནས་མེད་དེ་ཆབ་འབངས་འདི་རྣམས་ལ་རྒྱལ་པོས་བསྐོས་པའི་ཛྷ་མཱ་དྷར་ཞེས་པ་ཞིག་ཡོད་པ་དེས་དགེ་སློང་ཞལ་ཏ་བ་དང་། གནས་བརྟན་ལ་རིམ་གྱིས་དྲིས་ཏེ་བཅོ་ལྔ་དང་བརྒྱད་སྟོན་ལ་སོགས་པ་ཟབ་མོ་དུས་ལས་མ་ཡོལ་བར་འབུལ་ཞིང་། དགེ་འདུན་རྣམས་བསོད་སྙོམས་ལ་གྲོང་ཁྱེར་གཞན་མང་པོར་འབྱོན་མི་དགོས་པར་ལྷ་འབངས་དེ་ཉིད་ལས་འབྱུང་ལ། འཚོ་བའི་ཡོ་བྱད་བཅུ་གསུམ་དང་། རིག་སྔགས་བསྒྲུབ་པའི་ཡོ་བྱད་དགོས་པ་རྣམས་ཀྱང་ལྷ་འབངས་དེ་ཉིད་ལས་འབུལ་བ་ཡིན་ནོ། །རྒྱལ་བོ་འདིའི་དུས་སུ་གསང་སྔགས་ཀྱི་རྒྱུད་ཆགས་ལམ་ལ་སོགས་པ་རྫོགས་རིམ་ཟབ་མོའི་གནད་སྟོན་པ་མང་ངོའི་གླེགས་བམ་རྣམས་གསང་སྔགས་སྒྲ་ཇི་བཞིན་དུ་སྤྱོད་པ་མང་པོ་མངོན་གྱུར་དུ་དར་བས་འདུལ་བའི་བསྟན་པ་ལ་གནོད་པར་བརྟན། དགེ་སློང་སྡེ་སྣོད་འཛིན་པ་མང་པོས་བསྐུལ་ཏེ་ས་འོག་ཏུ་སྤས་ཞེས་ཏཱར་ནཱ་ཐ་སོགས་ནས་བཤད་ཀྱང་བདེན་མིན་ལ་དཔྱད་པར་བྱ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SHAM BHA LA_SHAMBALA (SHAMBALA)\/CHOS _BYUNG_RELIGOUS HISTORY\/s12212e.txt","subfolder":"CHOS _BYUNG_RELIGOUS HISTORY","origin":"Autochthonous","scripture_category":null,"reference":null},"SCCT_class":null}
{"id":961,"text":"༄༅། །པར་གྱུར་པའི་འཕགས་པའི་མཁྱེན་པ་ཡིན་ན། མཁྱེན་པ་ཡིན་དགོས་པའི་ཕྱིར། དེར་ཐལ། མཁྱེན་པར་གྱུར་པའི་འཕགས་པའི་མཁྱེན་པ་ཡོད་པའི་ཕྱིར། དེར་ཐལ། ཡེ་ཤེས་སུ་གྱུར་པའི་འཕགས་པའི་ཡེ་ཤེས་ཡོད་པའི་ཕྱིར། དེར་ཐལ། ཡེ་ཤེས་དེ་ལ་འཕགས་པའི་ཡེ་ཤེས་དང་སོ་སྐྱེའི་ཡེ་ཤེས་གཉིས་ཀྱི་དབྱེ་བ་འཐད་པའི་ཕྱིར། དེར་ཐལ། ལམ་དེ་ལ་དེ་ལྟར་འཐད་པའི་ཕྱིར། རྟགས་འབུད།། ༈ མི་མཐུན་ཕྱོགས་དང་གཉེན་ཕྱོགས་ཀྱི་གཞི་ཤེས། གསུམ་པ་མི་མཐུན་ཕྱོགས་དང་གཉེན་པོའི་ཕྱོགས་ཀྱི་དབྱེ་བ་བཤད་པ་ལ་གསུམ། གཞི་ལམ་ལ་མཚན་འཛིན་སྤང་གཉེན་དང་། འབྲས་བུ་ལ་མཚན་འཛིན་སྤང་གཉེན་དང་། མཇུག་བསྡུ་བའོ། །དང་པོ་ལ་སྤང་གཉེན་གཉིས་ལས། དང་པོ་ནི། གཟུགས་སོགས་ཕུང་པོ་སྟོང་ཉིད་དང་། ཞེས་པ་ནས། སྤྱོད་པའི་འདུ་ཤེས་མི་མཐུན་ཕྱོགས། །ཞེས་པའི་བར་གསུངས་ཏེ། དོན་ནི་འགྲེལ་པ་ལས། གཟུགས་ལ་སོགས་པ་དུས་གསུམ་པའི་ཆོས་ཟག་པ་དང་བཅས་པ་དང་། ཞེས་པ་ནས། མི་མཐུན་པའི་ཕྱོགས་ཡིན་ནོ། །ཞེས་པའི་བར་གསུངས། ཤེས་བྱ་ཆོས་ཅན། དེ་ཡང་གང་ལ་འཕྲོས་པ་ཡོད་དེ། བྱང་ཆེན་ཐབས་མི་མཁས་པས་གཟུགས་སྟོང་ཞེས་བྱ་བ་འདུ་ཤེས་ན་ཆགས་པའོ། །ཞེས་སོགས་དང་། སྦྱིན་པའི་ཕ་རོལ་ཏུ་ཕྱིན་པ་ལ་སྤྱོད་ན་ཆགས་པའོ། །ཞེས་སོགས་ཀྱི་མདོ་ལས་འཕྲོས་པའི་ཕྱིར། གཉིས་པ་གཉེན་པོ་ནི། སྦྱིན་ལ་སོགས་པ་ངར་འཛིན་མེད། །ཅེས་པ་ནས། དེ་ནི་ཆགས་པའི་མཐའ་འགོག་པས། །ཞེས་པའི་བར་གསུངས་ཏེ། དོན་ནི་འགྲེལ་པ་ལས། འཁོར་གསུམ་རྣམ་པར་དག་པས་སྦྱིན་པ་ལ་སོགས་པ་ལ་བདག་མེད་པར་རྟོགས་པས། ཞེས་པ་ནས། གཉེན་པོ་ཡིན་ནོ། །ཞེས་པའི་བར་གསུངས། འཕྲོས་ནི། བྱང་ཆེན་ཐབས་མཁས་པས་ཤེར་ཕྱིན་ལ་སྤྱོད་པའི་ཚེ་འདི་སྙམ་དུ་གཟུགས་ལ་གཟུགས་ཞེས་བྱ་བར་འདུ་ཤེས་པ་མེད་དོ། །ཞེས་སོགས་དང་། དེ་ལྟར་བྱང་ཆེན་གྱིས་གཞན་ལ་ཡང་དག་པར་བསྟན་པར་བྱ།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/CO NE BLA MA GRAGS PA BSHAD SGRUB_CHONEY LAMA DRAKPA SHEDRUP\/s00195m3.txt","subfolder":"CO NE BLA MA GRAGS PA BSHAD SGRUB_CHONEY LAMA DRAKPA SHEDRUP","origin":"Autochthonous","scripture_category":null,"reference":null},"SCCT_class":null}
{"id":962,"text":"ཞེས་གསུངས། འོ་ན། བསྟན་བཅོས་འདིར་འདུས་བྱས་རང་བཞིན་གྱིས་སྐྱེ་མེད་དུ་བསྟན་ཚུལ་དེ་གང་ཞེ་ན། འདི་ལ་ཆོས་ཀྱི་བདག་མེད་རིགས་པས་སྒྲུབ་པ་དང་། གང་ཟག་གི་བདག་མེད་རིགས་པས་སྒྲུབ་པ་གཉིས། དང་པོ་ནི། དེ་ཉིད་དེ་ལས་འབྱུང་མིན་གཞན་དག་ལས་ལྟ་ག་ལ་ཞིག། ཅེས་པ་ནས། རྣམ་དཔྱོད་པ་ནི་མྱུར་དུ་གྲོལ་བར་འགྱུར། །ཞེས་པའི་བར་གྱིས་འཆད། གཉིས་པ་ནི། ཉོན་མོངས་སྐྱོན་རྣམས་མ་ལུས་འཇིག་ཚོགས་ལ། །ཞེས་པ་ནས། དེ་སྐད་སྔར་བཤད་ལྷག་མ་ཕྱོགས་འདི་ཉིད་ཀྱིས་རྟོགས་པར་བྱ། །ཞེས་པའི་བར་གྱིས་འཆད། དེས་སྒྲུབ་པའི་སྟོང་ཉིད་ཀྱི་རབ་དབྱེ་ནི། བདག་མེད་འདིས་ནི་འགྲོ་བ་རྣམ་གྲོལ་ཕྱིར། །ཞེས་པ་ནས། དེ་དག་དེ་སྐད་རབ་ཏུ་བསྒྲགས། །ཞེས་པའི་བར་གྱིས་འཆད། དང་པོ། ཆོས་ཀྱི་བདག་མེད་རིགས་པས་སྒྲུབ་པ་ལ། དེ་ཡང་བདག་མེད་སྒོམ་པའི་རིམ་པ་ལ་དང་པོར་གང་ཟག་གི་བདག་མེད་སྒོམ་པར་བྱེད་ཀྱང་། བསྟན་བཅོས་འདིར་ནི་རྟོགས་དཀའ་སླའི་རིམ་པའི་དབང་དུ་བྱས་ནས་ཐོག་མར་ཆོས་ཀྱི་བདག་མེད་གཏན་ལ་འབེབས་པར་བྱེད་ལ། དེ་ཡང་དངོས་སྨྲ་བ་རྣམས་ཀྱི་འདུས་བྱས་རང་བཞིན་གྱིས་གྲུབ་པར་འཛིན་པའི་ལོག་རྟོག་འགོག་དཀའ་ཞིང་། དེ་ཁེགས་ན་འདུས་མ་བྱས་རང་བཞིན་གྱིས་གྲུབ་པ་ཞར་ལ་ཁེགས་པས། ཐོག་མར་ཕུང་སོགས་འདུས་བྱས་ཀྱི་ཆོས་རྣམས་ཀྱི་སྟེང་དུ་ཆོས་ཀྱི་བདག་མེད་གཏན་ལ་འབེབས་ཤིང་། དེ་ཡང་དངོས་སྨྲ་བས་འདུས་བྱས་ལ་སྐྱེ་འཇིག་གནས་གསུམ་མཐོང་བའི་རྒྱུ་མཚན་གྱིས་འདུས་བྱས་རང་བཞིན་གྱིས་གྲུབ་པར་འདོད་པས། བསྟན་བཅོས་འདིར་འདུས་བྱས་རང་བཞིན་གྱིས་སྐྱེ་མེད་དུ་ཐོག་མར་གཏན་ལ་འབེབས་པར་བྱེད་ལ། འདི་ལ་ཡང་རང་བཞིན་གྱིས་སྐྱེ་བ་མེད་པའི་དམ་བཅའ་བ་ཞག་པ་ནི། དེ་ཉིད་དེ་ལས་འབྱུང་མིན་གཞན་དག་ལས་ལྟ་ག་ལ་ཞིག། ཅེས་སོགས་གསུངས། དེ་ཡང་གཞུང་འདིས་དངོས་སུ་མཐའ་བཞི་ལས་སྐྱེ་བ་མེད་པའི་དམ་བཅའ་ཙམ་ཞིག་བསྟན་གྱི། མཐའ་བཞི་ལས་མི་སྐྱེ་བའི་རྟགས་ཀྱིས་དངོས་པོ་རང་བཞིན་གྱིས་སྐྱེ་མེད","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/_GREL PA SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/ss06838i.txt","subfolder":"SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN","origin":"Autochthonous","scripture_category":null,"reference":null},"SCCT_class":null}
{"id":963,"text":"ཆོས་ཐམས་ཅད་ཀྱི་གནས་ལུགས་སྟོང་པ་ཉིད་དོན་དམ་པའི་བདེན་པ་ཡིན་ལ། དེ་ཡང་རྒྱས་འབྲིང་བསྡུས་གསུམ་གྱི་མདོས་དངོས་སུ་གཙོ་བོར་བཤད་ཅིང་། དེ་ཉིད་འཕགས་པ་ཀླུ་སྒྲུབ་ཡབ་སྲས་ཀྱིས་དབུ་མ་རིགས་པའི་ཚོགས་རྣམས་སུ་རྒྱས་པར་འགྲེལ་བར་མཛད་ལ། རྗེ་བཙུན་བྱམས་པ་མགོན་པོས་སྙིང་པོའི་དོན་དེ་ཉིད་ཇི་ལྟར་གསལ་བར་མཛད་པའི་ཚུལ་ནི་གཞན་དུ་འཆད་པར་འདོད་དོ། །མངོན་པར་རྟོགས་པའི་རིམ་པ་ནི་རྒྱས་འབྲིང་བསྡུས་གསུམ་ལས། སྙིང་པོའི་དོན་དངོས་སུ་བསྟན་པའི་ཤུགས་ལ་རྟོགས་པར་བྱ་བ་ཡིན་པས་ས་འོག་གི་གཏེར་ལྟར་རྟོགས་དཀའ་ཞིང་རྟོགས་ན་དོན་ཆེ་བར་དགོངས་ཏེ། རྗེ་བཙུན་གྱིས་མངོན་པར་ཏོགས་པའི་རིམ་པ་དེ་དག་གསལ་བར་སྟོན་པ་གཏེར་གྱི་ཁ་བྱང་ལྟ་བུའི་མན་ངག་མངོན་པར་རོགས་པའི་རྒྱན་མཛད་དོ། །དེ་ལ་ཡང་སློབ་དཔོན་སྔ་མ་དག་གིས་རནམ་འགྲེལ་མང་དུ་མཛད་ཀྱང་ཁ་ཅིག་གིས་སྙིང་པོའི་དོན་རྣམ་རིག་པ་ཙམ་གྱི་ཚུལ་དུ་གནས་པ་ལ་བརྟེན་ནས་བཀྲལ་ཞིང་། གཞན་དག་གིས་མཐ༑ བྲལ་དབུ་མ་དང་མཐུན་པར་བཀྲལ་ཡང་། ཡུམ་གསུམ་གའི་རྒྱན་དུ་མ་སྦྱར་ལ། འདིར་ནི་སྙིང་པོའི་དོན་མཐའ་བྲལ་དབུ་མའི་ཚུལ་དང་། མངོན་པར་རྟོགས་པའི་རིམ་པ་ཡུམ་གསུམ་གའི་རྒྱན་དུ་སྦྱར་བའི་སྒོ་ནས་གསལ་བར་མཛད་པ་ཉིད་དུ་བཞེད་དེ། སློབ་དཔོན་སེང་གི་བཟང་པོ་རང་དང་གཞན་གྱི་གྲུབ་པའི་མཐའ་རྒྱ་མཚོའི་ཕ་རོལ་དུ་བྱོན་ཅིང་། ཤེར་ཕྱིན་གྱི་ཟབ་དོན་གྱི་ཉིང་ཁུས་བློ་གྲོས་ཀྱི་ལུས་རྒྱས་པ། ལྷག་པའི་བསམ་པ་རྨད་དུ་བྱུང་བ་དང་ལྡན་པས་རྗེ་བཙན་རང་ཉིད་ལས་གནང་བ་མནོས་ཏེ། སླད་ཀྱི་འགྲེལ་བ་དོན་གསལ་བ་འདི་ཉིད་མཛད་དོ། །འདི་ལ་གསུམ། བཤད་པ་ལ་འཇུག་པ། བཤད་པ་ཉེ་བར་དགོད་པ། བཤད་པ་ཡོངས་སུ་རྫོགས་པའི་བྱ་བའོ། །དང་པོ་ལ་བཞི།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO\/s05461m.txt","subfolder":"MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO","origin":"Autochthonous","scripture_category":null,"reference":null},"SCCT_class":null}
{"id":964,"text":"རྒྱུད་ཆེན་སྦྱིན་པ་དཔལ་བཟང་། ཁོང་གི་འཁྲུངས་འདས་ཀྱི་ལོ་ཚིགས་མི་གསལ། ཁོང་གིས་རྗེ་ཤེས་རབ་སེང་གེ་༡༣༨༣.༡༤༤༥་སོགས་ཡོངས་སུ་གྲགས་པའི་སློབ་དཔོན་མང་དུ་བསྟེན་ཏེ་མདོ་སྔགས་རིག་གནས་དང་བཅས་པར་སྦྱངས་པ་དཔྱིས་ཕྱིན་པ་མཛད་ཅིང་མཁས་པའི་གཙུག་རྒྱན་དུ་གྱུར། རབ་བྱུང་བདུན་པའི་ཤིང་མོ་གླང་ལོ་སྟེ་སྤྱི་ལོ་༡༤༤༥་ལོར་རྒྱུད་སྨད་ཀྱི་བླ་མ་མཛད་ནས་འཆད་ཉན་ལེགས་པར་བསྐྱངས་སོ། རྣམ་ཐར་ཞིབ་ཏུ་མ་མཇལ་བས་ཤིན་ཏུ་ཕངས། ཁོང་གི་གསུང་རྩོམ་ནི་༼༽རྒྱུད་ཀྱི་རྒྱལ་པོ་དཔལ་གསང་བ་འདུས་པའི་རྒྱ་ཆེར་བཤད་པ་སྒྲོན་མ་གསལ་བར་བྱེད་པའི་ཊིཀྐ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/SPYI_GENERAL PRESENTATIONS\/s12327e.txt","subfolder":"SPYI_GENERAL PRESENTATIONS","origin":"Autochthonous","scripture_category":null,"reference":null},"SCCT_class":null}
{"id":965,"text":"༄༅། །སུ་མར་གྱི་རྒྱན་བཙག་ཅི་མཛེས་བྱེད། གཡས་སུ་ཕྱོགས་སྐྱོང་གི་གཏོར་མ་དང་། གཡོན་དུ་ཆོས་རྒྱལ་གྱི་གཏོར་མ་མདུན་ལེབ་སྨུག་རྩི་བྱུག་པ། མེ་རིས་ཉི་ཟླ་རྩེ་རྒྱན་བྲང་རྒྱན་ཅན། མགོན་པོའི་གཏོར་མ་མདུན་ལེབ་མ་རྩེ་རྒྱན་བྲང་རྒྱན་སོགས་ཅི་མཛེས་བྱས་པ། བསྐང་གཏོར་གནོད་སྦྱིན་བཞིའི་གཏོར་མ་བཞི། མཁའ་འགྲོ་སྤྱི་གཏོར་དམར་རྩི་ཅན། མེ་རིས་རྩེ་རྒྱན་བྲང་རྒྱན། གཞི་བདག་གཏོར་མ་དཀར་མངར་བསྲེས་པ་བཅད་ཁ་བཞིས་བསྐོར། དཀར་རྩི་བྱུག་པ། མཚམས་གྲོལ་གྱི་རིང་ལ་འདངས་པའི་བཅད་ཁ་མང་པོ་དང་བཅས། བྱི་ལ་དང་བྱི་བ་སོགས་ཀྱི་གནོད་པ་བསྲུང་ཕྱིར་སྒམ་སོགས་ཀྱི་ཐབས་བྱ། རྒྱལ་བཙན་རྡོར་ལེགས་སོགས་འཇིག་རྟེན་པའི་གཏོར་མ་གཏན་མི་འཇོག་།གལ་སྲིད་དེ་དག་ལ་གཏོར་མ་གཏོང་དགོས་ཡོད་ན། གཏོར་མ་བརྒྱ་རྩའི་སྐབས་དམིགས་པ་བྱས་པས་ཆོག་གསུངས། ནང་མཆོད་ཀྱི་ཀ་པཱ་ལ། རྡོར་དྲིལ། ཅང་ཏེའུའམ་ཌཱ་མ་རུ། བོ་དེ་ཅོའི་བགྲང་ཕྲེང་སོགས་མཁོ་བའི་ཡོ་བྱད་རྣམས་ཚོགས་པར་བྱས་ནས། ཉེར་དགུ་ལྟ་བུའམ། གཟའ་སྐར་འཕྲོད་སྦྱོར་བཟང་པོའི་ཉིན་གུང་ཡོལ་དུས། སྟབས་བདེ་བྱུང་ན་སྒྲུབ་ཁང་གི་ཕྱོགས་བཞིའམ༑ མིན་ཀྱང་སྒོ་དྲུང་གཡས་སུ་འགོ་མ་ཡུག་མི་འགྲོ་བའི་སར་མཚམས་ཐོ་རྒྱལ་ཆེན་གཞིར་བསྐྱེད་དེ་འཇོག་།མཚམས་ནང་དུ་རང་གི་བླ་མ་དང་། སྨན་པ། མཚམས་གཡོག་ཀྱང་རེ་གཉིས་ལས་མང་པོ་མི་འཇོག་།གལ་ཏེ་ཕ་མ་སོགས་འཕྲད་དགོས་རེ་གཉིས་ཙམ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/GTOR MA_OFFERING CAKE (BALI)\/s00331e.txt","subfolder":"GTOR MA_OFFERING CAKE (BALI)","origin":"Autochthonous","scripture_category":null,"reference":null},"SCCT_class":null}
{"id":966,"text":"པར་གདགས་པའང་མི་དམིགས། དེ་བཞིན་དུ་ནང་དང་ཕྱིའི་ཆོས་རྣམས་ཀྱང་མི་དམིགས། དཔེ་བྱད་བཟང་པོ་བརྒྱད་ཅུའི་བར་དག་ཀྱང་མི་དམིགས། དཔེ་བྱད་བཟང་པོ་བརྒྱད་ཅུར་གདགས་པའང་མི་དམིགས་ན། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཐེ་ཚོམ་ཟབ་བར་འགྱུར་བ་ལྟ་ག་ལ་ཡོད། རབ་འབྱོར། འདི་ལྟ་སྟེ། དཔེར་ན། དེ་བཞིན་གཤེགས་པའི་སྤྲུལ་པས་སྤྲུལ་པའི་དགེ་སློང་ངམ། དགེ་སློང་མའམ། དགེ་བསྙེན་ནམ། དགེ་བསྙེན་མ་ཞིག་ལ་བསྐལ་པ་ཁྲག་ཁྲིག་སྙེད་དུ་རྒྱུན་མ་ཆད་པར་ཆོས་བསྟན་པར་གྱུར་ན། རབ་འབྱོར། འདི་ཇི་སྙམ་དུ་སེམས། སྤྲུལ་པ་དེ་དག་ལ་རྒྱུན་དུ་ཞུགས་པའི་འབྲས་བུ་འཐོབ་པ་དང་། ལན་གཅིག་ཕྱིར་འོང་བའི་འབྲས་བུའམ། ཕྱིར་མི་འོང་བའི་འབྲས་བུ་དང་། དགྲ་བཅོམ་པ་ཉིད་འཐོབ་པའམ། རང་བྱང་ཆུབ་བམ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་འཐོབ་པའི་སྐལ་བ་ཡོད་སྙམ་མམ། གསོལ་པ། བཅོམ་ལྡན་འདས། དེ་ནི་མ་ལགས་སོ། །དེ་ཅིའི་སླད་དུ་ཞེ་ན། འདི་ལྟར་དེ་དག་ལ་དངོས་པོ་མ་མཆིས་པའི་སླད་དུའོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། དེ་དེ་བཞིན་ནོ། །དེ་དེ་བཞིན་ཏེ། ཆོས་ཐམས་ཅད་དངོས་པོ་མེད་པ་ལ། བྱང་ཆུབ་སེམས་དཔའ་སེམས་དཔའ་ཆེན་པོས་གང་ཞིག་རྒྱུན་དུ་ཞུགས་པའི་འབྲས་བུའམ། ལན་གཅིག་ཕྱིར་འོང་བའི་འབྲས་བུའམ། ཕྱིར་མི་འོང་བའི་འབྲས་བུའམ།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E3INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 3_The Exalted Perfection of Wisdom in 18,000 Lines, Part 3 (Ārya Aṣṭadaśa Sāhasrikā Prajñā Pāramitā Mahāyāna Sūtra 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":967,"text":"༄༅། །པས་སྟོབས་བཅུ་དང་མི་འཇིགས་པ་ལ་སོགས་པའོ། །ཡང་ན་ཆོ་འཕྲུལ་ཏེ་མུ་སྟེགས་ཀྱི་ཡོན་ཏན་བརྒྱད་ལྟ་བུའོ། །འཐོབ་པར་འགྱུར་བ་སྟེ། སྒྲུབ་པ་པོས་སོ། །གཞན་ཡང་ཕན་ཡོན་གསུངས་པ། ཉིན་རེ་བཞིན་ཞེས་པ་ལ་སོགས་པས་ས་རློག་བྱེད་པའི་ཞལ་ནི་བསྒོམ་པ་གང་ཡིན་པ། ཞེས་པ་དང་འཆི་བ་ལས་རྒྱལ་བར་འགྱུར་ཞེས་པ་དང་འབྲེལ་བས་སོ། །དེ་ལ་ཉིན་རེ་ཞེས་པས་དུས་རྟག་ཏུ་བྱེད་པའོ། །ཐུན་རེ་རེ་ཞེས་པས་སྔ་དྲོ་ཉིན་ཕྱེད་ན་ཡང་བྱེད་པའོ། །འབད་ནས་ཞེས་པས་མཆོད་པ་ལ་སོགས་པ་རྒྱུན་མ་ཆད་པར་རོ།། སེང་གེ་ནི་ཁྱབ་འཇུག་གོ། །འཕྲོག་བྱེད་ནི་དབང་ཕྱུག་ཆེན་པོའོ། །དབྱིག་གི་སྙིང་པོ་ནི་ཚངས་པའོ། །འཆི་བ་ཞེས་པ་ནི་ཁྱབ་འཇུག་ལ་སོགས་པས་ཀྱང་ཐུབ་པར་དཀའ་བའི་འཆི་བ་ལས་རྒྱལ་བར་འགྱུར་བའོ། །ཐུབ་པར་དཀའ་བའི་ཞེས་པ་གོ་བར་ཟད་དོ། །གཞན་ཡང་གསུངས་པ༑ འཁོར་ལོ་དང་བཅས་ཞེས་པ་ལ་སོགས་པ་ནས། རྡོ་རྗེ་ཕག་ཞལ་ཅན་འདི་གང་ཞིག་སྒོམ་བྱེད་པ། །དེ་ལ་བུད་མེད་རྣམས་དང་ཞེས་པ་དང་། བསྒྲུབ་བྱ་རྣམས་ཀྱང་འབྱུང་ཞས་པར་འབྲེལ་བའོ། །འཁོར་ལོ་དང་བཅས་ཞེས་པས་ཆོས་འབྱུང་གི་དབུས་སུ་སྔགས་ཀྱིས་གང་བའི་འཁོར་ལོ་བསྒོམ་པ་དེ་ལའོ། །དེ་ལ་བུད་མེད་རྣམས་དང་ཞེས་པས་ཡིད་དུ་འོང་བའི་གཞོན་ནུ་མ་ལ་སོགས་པའོ། །རིག་པ་ཞེས་པས་ལྷའི་ཡང་འདོད་པའི་ཡུལ་ལྟ་བུའོ། །སྣ་ཚོགས་ཞེས་པས་སྒེག་པ་དང་གླུ་དང་རོལ་མོ་ལ་སོགས་པའི་འདུ་བྱེད་ལ་མཁས་པ་རྣམས་སོ། །གོས་དང་ཞེས་པས་ཁྱད་པར་གྱི་ན་བཟའ་རྣམས་སོ། །བཟའ་ཞེས་པས་ཟན་ལ་སོགས་པའོ། །བཏུང་ཞེས་པས་སྦྱར་ཆང་ལ་སོགས་པའོ། །ནོར་ནི་རིན་པོ་ཆེ་ལ་སོགས་པའོ། །འབྲུ་ནི་འབྲས་སོ་བ་དང་ནས་ལ་སོགས་པའོ། །ས་གཞི་ནི་མཆོག་ཏུ་སྐྱེ་བའི་ནོར་གྱི་རྒྱུན་འབྱུང་བའི་སའོ། །ཁང་བཟངས་ཞེས་པ་རིན་པོ་ཆེའི་གཞལ་ཡས་ཁང་ལ་སོགས་པའོ། །ལྷ་རྫས་ཞེས་པས་ལྷའི་འང་འདོད་ཡོན་ལ་སོགས་པའོ། །མ་ལ་ཆ་ཞེས་པ་མཆོག་ཏུ་གྱུར་པའི་རིན་པོ་ཆེས་སྤྲས་པའི་ཁྲིའུ་ལ་སོགས་པའོ། །སྟན་ཞེས་པས་སེང་གེ་ལ་སོགས་པའི་གདན་ཡིན་པའོ། །སྒྲུབ་བྱེད་རྣམས་ཞེས","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1585E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":968,"text":"༄༅། །བུ༑ བསམ་གཏན་གྱི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། ཚད་མེད་པའི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། གཟུགས་མེད་པའི་སྙོམས་པར་འཇུག་པའི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། རྣམ་པར་ཐར་པ་བརྒྱད་ཀྱི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། མཐར་གྱིས་གནས་པའི་སྙོམས་པར་འཇུག་པ་དགུའི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པའི་དེ་བཞིན་ཉིད་ཟབ་པའི་ཕྱིར༑ ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། མངོན་པར་ཤེས་པའི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། ཏིང་ངེ་འཛིན་གྱི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། གཟུངས་ཀྱི་སྒོའི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། དེ་བཞིན་གཤེགས་པའི་སྟོབས་བཅུའི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། མི་འཇིགས་པ་བཞིའི་དེ་བཞིན་ཉིད་ཟབ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E8INC_SHES RAB KYI PHA ROL TU PHYIN PA STONG PHRAG BRGYA PA 8_The Perfection of Wisdom in 100,000 Lines, Part 8 (Ṣatasāhasrikā Prajña Pāramitā 8).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":969,"text":"༄༅། །ཉེ་བའི་ཉོན་མོངས་པའི་གཉེན་པོའི་ཕྱིར་ཆོས་མངོན་པའི་སྡེ་སྣོད་རྣམ་པར་གཞག་གོ། །ཡང་བསླབ་པ་གསུམ་བརྗོད་པའི་ཕྱིར་མདོ་སྡེའི་སྡེ་སྣོད་རྣམ་པར་གཞག་གོ། །ལྷག་པའི་ཚུལ་ཁྲིམས་དང་ལྷག་པའི་སེམས་ཀྱི་བསླབ་པ་བསྒྲུབ་པའི་ཕྱིར་འདུལ་བའི་སྡེ་སྣོད་རྣམ་པར་གཞག་གོ། །ལྷག་པའི་ཤེས་རབ་ཀྱི་བསླབ་པ་མངོན་པར་བསྒྲུབ་པའི་ཕྱིར་ཆོས་མངོན་པའི་སྡེ་སྣོད་རྣམ་པར་གཞག་གོ། །ཡང་ཆོས་དང་དོན་བརྗོད་པའི་ཕྱིར་མདོ་སྡེའི་སྡེ་སྣོད་རྣམ་པ་ཅིའི་ཕྱིར་གཞག་གོ། །ཆོས་དང་དོན་མངོན་དུ་བྱ་བའི་གཞིའི་གནས་ཀྱི་ཕྱིར་འདུལ་བའི་སྡེ་སྣོད་རྣམ་པར་གཞག་གོ། །འབེལ་བའི་གཏམ་གྱིས་གཏན་ལ་འབེབས་པས་ཆོས་ལ་རྫོགས་པར་ལོངས་སྤྱོད་པས་བདེ་བ་ལ་རེག་པར་གནས་པར་བྱ་བའི་ཕྱིར། ཆོས་མངོན་པའི་སྡེ་སྣོད་རྣམ་པར་གཞག་གོ། །ཆོས་འདི་དག་གང་གི་སྤྱོད་ཡུལ་ཡིན་ཞེ་ན། ཐོས་པ་ལས་བྱུང་བ་དང་། བསམས་པ་ལས་བྱུང་བ་དང་། བསྒོམས་པ་ལས་བྱུང་བའི་སེམས་དང་སེམས་ལས་བྱུང་བའི་ཆོས་རྣམས་ཀྱི་སྤྱོད་ཡུལ་ལོ། །སེམས་དང་སེམས་ལས་བྱུང་བའི་ཆོས་རྣམས་ནི་དམིགས་པ་དང་བཅས་པ་དང་། རྣམ་པ་དང་བཅས་པ་དང་། གནས་དང་བཅས་པ་དང་། མཚུངས་པར་ལྡན་པ་ཞེས་ཀྱང་བྱའོ། །ཆོས་ཀྱི་ནང་ནས་དེ་དག་གི་དམིགས་པ་གང་ཞེ་ན། མདོའི་སྡེ་ལ་སོགས་པའོ། །རྣམ་པ་གང་ཞེ་ན། ཕུང་པོ་ལ་སོགས་པ་དང་ལྡན་པའི་དོན་རྣམས་སོ། །གནས་གང་ཞེ་ན༑ གཞན་ལས་རྣམ་པར་རིག་པ་དང་། དྲན་པ་དང་། བག་ཆགས་སོ། །མཚུངས་པར་ལྡན་པ་གང་ཞེ་ན། གཅིག་གི་གྲོགས་གཅིག་ཡིན་པའི་ཚུལ་གྱིས་རྣམ་པས་དམིགས་པ་ཡང་དག་པར་རྟོགས་པའོ། །ཆོས་ལ་དམིགས་པའི་རབ་ཏུ་དབྱེ་བ་གང་ཞེ་ན། ཁྱབ་པའི་དམིགས་པ་དང་། སྤྱོད་པ་རྣམས་པར་སྦྱོང་བའི་དམིགས་པ་དང་། མཁས་པའི་དམིགས་པ་དང་། ཉོན་མོངས་པ་རྣམ་པར་སྦྱོང་བའི་དམིགས་པའོ། །ཁྱབ་པའི་དམིགས་པ་གང་ཞེ་ན། རྣམ་པར་རྟོག་པ་དང་བཅས་པའི་གཟུགས་བརྙན་དང་། རྣམ་པར","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4049E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":970,"text":"༄༅། །གྱིས་གསོལ་པ། བཅོམ་ལྡན་འདས། འདི་ལྟ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་ཕ་རོལ་ཏུ་ཕྱིན་པ་འདི་ནི། སྨིག་རྒྱུ་ལྟ་བུ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ཆུ་འབབ་པ་དམིགས་སུ་མེད་པའི་ཕྱིར་རོ། །རབ་འབྱོར་གྱིས་གསོལ་པ། བཅོམ་ལྡན་འདས། འདི་ལྟ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་ཕ་རོལ་ཏུ་ཕྱིན་པ་འདི་ནི༑ སྒྱུ་མ་ལྟ་བུ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། མཚན་མ་དམིགས་སུ་མེད་པའི་ཕྱིར་རོ། །རབ་འབྱོར་གྱིས་གསོལ་པ། བཅོམ་ལྡན་འདས། འདི་ལྟ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་ཕ་རོལ་ཏུ་ཕྱིན་པ་འདི་ནི། གཏི་མུག་མ་མཆིས་པ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། མ་རིག་པའི་མུན་པ་དམིགས་སུ་མེད་པའི་ཕྱིར་རོ། །རབ་འབྱོར་གྱིས་གསོལ་པ། བཅོམ་ལྡན་འདས། འདི་ལྟ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་ཕ་རོལ་ཏུ་ཕྱིན་པ་འདི་ནི། ཀུན་ནས་ཉོན་མོངས་པ་མ་མཆིས་པ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ཀུན་ནས་ཉོན་མོངས་པ་དམིགས་སུ་མེད་པའི་ཕྱིར་རོ། །རབ་འབྱོར་གྱིས་གསོལ་བ། བཅོམ་ལྡན་འདས། འདི་ལྟ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་ཕ་རོལ་ཏུ་ཕྱིན་པ་འདི་ནི། རྣམ་པར་བྱང་བ་མ་མཆིས་པ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ཀུན་ནས་ཉོན་མོངས་པ་ཡོད་པར་མི་དམིགས་པའི་ཕྱིར་རོ། །རབ་འབྱོར","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E2INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 2_The Exalted Perfection of Wisdom in 18,000 Lines, Part 2 (Ārya Aṣṭadaśa Sāhasrikā Prajñā Pāramitā Mahāyāna Sūtra 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":971,"text":"ལག་བརྒྱད་པ་ནི་ཕྱི་མའི་མཐར་མི་དམིགས། འཕགས་པའི་ལམ་ཡན་ལག་བརྒྱད་པ་ནི་ད་ལྟར་བྱུང་བར་མི་དམིགས་ཏེ། འཕགས་པའི་ལམ་ཡན་ལག་བརྒྱད་པ་ནི་དུས་གསུམ་མཉམ་པ་ཉིད་ཀྱིས་མི་དམིགས་སོ། །དེ་ཅིའི་ཕྱིར་ཞེ་ན། རབ་འབྱོར་མཉམ་པ་ཉིད་ལ་འདས་པའི་དུས་མི་དམིགས། མཉམ་པ་ཉིད་ལ་མ་འོངས་པའི་དུས་མི་དམིགས། མཉམ་པ་ཉིད་ལ་ད་ལྟར་བྱུང་བའི་དུས་མི་དམིགས་ཏེ། མཉམ་པ་ཉིད་ཀྱང་མཉམ་པ་ཉིད་ལ་མི་དམིགས་ན། མཉམ་པ་ཉིད་ལ་འདས་པའི་དུས་དམིགས་པ་ལྟ་ཅི་ཞིག་སྨོས། མ་འོངས་པའི་དུས་དང་། ད་ལྟར་བྱུང་བའི་དུས་དམིགས་པ་ལྟ་ཅི་ཞིག་སྨོས། རབ་འབྱོར་དེ་བཞིན་གཤེགས་པའི་སྟོབས་བཅུ་དང་། མི་འཇིགས་པ་བཞི་དང་། སོ་སོ་ཡང་དག་པར་རིག་པ་བཞི་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ནི་སྔོན་གྱི་མཐར་མི་དམིགས། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ནི་ཕྱི་མའི་མཐར་མི་དམིགས། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ནི་ད་ལྟར་བྱུང་བར་མི་དམིགས་ཏེ། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ནི་དུས་གསུམ་མཉམ་པ་ཉིད་ཀྱིས་མི་དམིགས་སོ། །དེ་ཅིའི་ཕྱིར་ཞེ་ན། རབ་འབྱོར་མཉམ་པ་ཉིད་ལ་འདས་པའི་དུས་མི་དམིགས། མཉམ་པ་ཉིད་ལ་མ་འོངས་པའི་དུས་མི་དམིགས། མཉམ་པ་ཉིད་ལ་ད་ལྟར་བྱུང་བའི་དུས་མི་དམིགས་ཏེ། མཉམ་པ་ཉིད་ཀྱང་མཉམ་པ་ཉིད་ལ་མི་དམིགས་ན། མཉམ་པ་ཉིད་ལ་འདས་པའི་དུས་དམིགས་པ་ལྟ་ཅི་ཞིག་སྨོས། མ་འོངས་པའི་དུས་དང་། ད་ལྟར་བྱུང་བའི་དུས་དམིགས་པ་ལྟ་ཅི་ཞིག་སྨོས། རབ་འབྱོར་གཞན་ཡང་སོ་སོའི་སྐྱེ་བོ་ནི་སྔོན་གྱི་མཐར་མི་དམིགས། སོ་སོའི་སྐྱེ་བོ་ནི་ཕྱི་མའི་མཐར་མི་དམིགས། སོ་སོའི་སྐྱེ་བོ་ནི་ད་ལྟར་བྱུང་བར་མི་དམིགས། སོ་སོའི་སྐྱེ་བོ་ནི་དུས་གསུམ་མཉམ་པ་ཉིད་ཀྱིས་མི་དམིགས་སོ། །དེ་ཅིའི་ཕྱིར་ཞེ་ན། སེམས་ཅན་དམིགས་སུ་མེད་པའི་ཕྱིར་རོ། །རབ་འབྱོར་གཞན་ཡང་ཉན་ཐོས་ནི་སྔོན་གྱི་མཐར་མི་དམིགས། ཉན་ཐོས་ནི་ཕྱི་མའི་མཐར་མི་དམིགས། ཉན་ཐོས་ནི་ད་ལྟར་བྱུང་བར་མི་དམིགས། ཉན་ཐོས་ནི་དུས་གསུམ་མཉམ་པ་ཉིད་ལ་མི་དམིགས་ཏེ། དེ་ཅིའི་ཕྱིར་ཞེ་ན། སེམས་ཅན","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.1E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":972,"text":"༄༅། །ཟེ་གཞན་དག་ལ་ཡང་ཕན་པ་བྱ་དགོས་སོ། །ཞེས་སྨྲས་ཏེ། དང་དུ་མ་བླངས་སོ། །དེ་ནས་ཚེ་དང་ལྡན་པ་འཆར་ཀས་མཉན་ཡོད་དུ་བྲམ་ཟེའི་ཁྱིམ་གཉིས་པ་གཉི་ག་ནས་བཏུལ་ཅིང་བཞག་གོ་།ཚེ་དང་ལྡན་པ་འཆར་ཀས་བསམ་པ། གང་འདུལ་བའི་དུས་ཡིན་སྙམ་ན། མཉན་ཡོད་ན་བྲམ་ཟེ་སེར་སྣ་ཅན་ཞིག་འདུག་པ་དེའི་ཆུང་མ་ནོར་བུ་ལ་དགའ་ནས། ཚེ་དང་ལྡན་པ་འཆར་ཀས་བསམ་པ། བྲམ་ཟེ་དེ་འདུལ་བའི་དུས་ཡིན་ནོ། །སྙམ་ནས། ཚེ་དང་ལྡན་པ་འཆར་ཀ་ནོར་བུ་མཁན་གྱི་ཆ་ལུགས་སུ་བྱས་ཏེ་དེའི་ཁྱིམ་དུ་སོང་ནས་ནོར་བུ་སུ་ཉོ། །ནོར་བུ་སུ་ཉོ། །ཞེས་བྱས་པ་དང་། བྲམ་ཟེ་མོ་དེས་ཐོས་ནས་དེས་སྨྲས་པ། ནོར་བུ་དག་རིན་ཇི་ཙམ་དུ་འཚོང་། ཚེ་དང་ལྡན་པ་འཆར་ཀས་སྨྲས་པ། ནོར་བུ་འདི་དག་རིན་ཆེ་མོད་ཀྱི། འོན་ཀྱང་རིན་ཆུང་ངུའི་ཕྱིར་སྦྱིན་ནོ། །ཞེས་ཚེ་དང་ལྡན་པ་འཆར་ཀས་ནོར་བུ་མཁན་གྱི་ཆ་ལུགས་མི་སྣང་བར་བྱས་ཏེ་རང་གི་ཆ་ལུགས་ཀྱིས་འདུག་པ་དང་། བྲམ་ཟེ་དེ་ངོ་མཚར་སྐྱེས་ནས་དེས་སྨྲས་པ། བཙུན་པ་འཆར་ཀ་།ཅིའི་སླད་དུ་འདིར་བྱོན། ཁྱོད་ཉིད་འདུལ་བའི་དོན་དུའོ། །བཙུན་པ་འཆར་ཀ་།དེའི་སླད་དུ་འདི་ཉིད་དུ་བཞུགས་ཏེ་ཞལ་ཟས་ཀྱི་བྱ་བ་མཛོད་ཅིག་།ཚེ་དང་ལྡན་པ་འཆར་ཀས་དེར་འདུག་སྟེ་ཟས་ཀྱི་བྱ་བ་བྱས་པ་དང་། བྲམ་ཟེ་དེ་ཆུང་མ་དང་བཅས་པ་ཚེ་དང་ལྡན་པ་འཆར་ཀའི་མདུན་དུ་ཆོས་མཉན་པའི་ཕྱིར་འདུག་ནས་ཚེ་དང་ལྡན་པ་འཆར་ཀས་དེའི་བསམ་པ་དང་། བག་ལ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E4__DUL BA RNAM PAR _BYED PA 4_The Divisions of Vowed Morality, Part 4 (Vinaya Vibhaṃga 4).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":973,"text":"༄༅། །རྒྱས་རྣམས་ཀྱིས་ཀྱང་མ་མཛད། རང་སངས་རྒྱས་དང་། ཉན་ཐོས་རྣམས་ཀྱིས་ཀྱང་མ་བྱས་ཏེ། ཆོས་ཐམས་ཅད་ནི་བྱེད་པ་པོ་མེད་པ། བྱེད་པ་པོ་དང་བྲལ་བའོ། ། རབ་འབྱོར་གྱིས་གསོལ་པ། བཅོམ་ལྡན་འདས། དེ་ལྟ་ལགས་ན། ཆོས་རྣམས་ཆོས་རྣམས་ཉིད་དང་བྲལ་བ་ལགས་སམ། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། དེ་དེ་བཞིན་ནོ། །དེ་དེ་བཞིན་ཏེ། རབ་འབྱོར། ཆོས་རྣམས་ནི་ཆོས་རྣམས་ཉིད་དང་བྲལ་བའོ། །གསོལ་པ། བཅོམ་ལྡན་འདས། གལ་ཏེ་དེ་ལྟར་ཆོས་རྣམས་ཆོས་རྣམས་ཉིད་དང་བྲལ་བ་ལགས་ན། ཇི་ལྟར་ཆོས་ཀྱིས་ཆོས་ལ་དངོས་པོ་མཆིས་ཞེས་བགྱི་བའམ། དངོས་པོ་མ་མཆིས་ཞེས་བགྱི་བར་ཡོངས་སུ་འཚལ་བར་འགྱུར། བཅོམ་ལྡན་འདས། དངོས་པོ་མ་མཆིས་པའི་ཆོས་ཀྱིས་དངོས་པོ་མ་མཆིས་པའི་ཆོས་ཡོངས་སུ་འཚལ་བར་མི་རུང་སྟེ། དངོས་པོ་མཆིས་པའི་ཆོས་ཀྱིས་ཀྱང་དངོས་པོ་མཆིས་པའི་ཆོས་ཡོངས་སུ་འཚལ་བར་མི་རུང་ངོ། །དངོས་པོ་མ་མཆིས་པའི་ཆོས་ཀྱིས་ཀྱང་དངོས་པོ་མཆིས་པའི་ཆོས་འཚལ་བར་མི་རུང་ངོ། །དངོས་པོ་མཆིས་པའི་ཆོས་ཀྱིས་ཀྱང་དངོས་པོ་མ་མཆིས་པའི་ཆོས་འཚལ་བར་མི་རུང་ངོ། །དེ་ལྟར་ཆོས་ཐམས་ཅད་ཡོངས་སུ་འཚལ་བར་མ་མཆིས་པས། བྱང་ཆུབ་སེམས་དཔའ་སེམས་དཔའ་ཆེན་པོ་ལྟ་དངོས་པོ་མཆིས་པའམ། དངོས་པོ་མ་མཆིས་པར་སེམས་པར་ཡང་ག་ལ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E3_SHES RAB KYI PHA ROL TU PHYIN PA STON GPHRAG NYI SHU LNGA PA 3_The Perfection of Wisdom in 25,000 Lines, Part 3 (Pañca Viṃśati Sāhasrikā Prajñā Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":974,"text":"འཕོངས་དང་མདའ་ལྔ་འཕོང་བ་བྱོས་ཤིག་།དེ་དག་གིས་གཡོན་འཕོངས་དང་གཡས་འཕོངས་དང་། མདའ་ལྔ་འཕང་བ་བྱ་བར་བརྩམས་པ་དང་། དེ་ལག་པ་གཉིས་འདྲིལ་བར་བྱེད། བཞིན་སྒྱུར་བར་བྱེད་དོ༑ ༑དེ་དག་གིས་སྨྲས་པ། འཕགས་པ་ཅིའི་སླད་དུ་ཕྱག་གཉིས་འདྲིལ་བར་མཛད། བཞིན་སྒྱུར་བར་མཛད། འཆར་ཀས་སྨྲས་པ། ད་དུང་ཁྱེད་ཅག་གི་སློབ་དཔོན་གྱིས་ཀྱང་མི་ཤེས་ན་ཁྱེད་དག་གིས་ལྟ་ཤེས་པར་འགྱུར་རེ་སྐན། དེ་དག་གིས་སྨྲས་པ། འཕགས་པ་འདི་ལ་མཁྱེན་པ་ཅུང་ཟད་མངའམ། འཆར་ཀས་སྨྲས་པ། སའི་སྟེང་ན་ཁོ་བོས་མི་ཤེས་པའི་བཟོའི་གནས་དང་ལས་ཀྱི་ག་ནས་གང་ཡོད། དེ་དག་གིས་སྨྲས་པ། འཕགས་པ་གཡར་སྔ་བྲིམ་གྱི། གཡོན་འཕོངས་དང་གཡས་འཕོངས་དང་མདའ་ལྔ་འཕང་བ་མཛད་དུ་གསོལ། འཆར་ཀས་སྨྲས་པ། གཞུ་འོན་ཅིག་།དེ་དག་གིས་གཞུ་ཕུལ་བ་དང་། འཆར་ཀས་སྨྲས་པ། གཞུ་འདི་རས་བལ་གྱི་གཞུ་འདྲས་གཞན་འོན་ཅིག་།དེ་དག་གིས་གཞུ་གཉིས་པ་དང་། གསུམ་པ་ཕུལ་བ་དང་། འཆར་ཀས་སྨྲས་པ། གཞུ་འདི་དག་ཀྱང་རས་བལ་གྱི་གཞུ་འདྲས་ཁྱེད་ཀྱི་སློབ་དཔོན་གྱི་གཞུ་འོན་ཅིག་།དེ་དག་གིས་སློབ་དཔོན་གྱི་གཞུ་ཕུལ་བ་དང་། འཆར་ཀས་སྨྲས་པ། འདི་ཡང་ཚོད་ཡོད་པ་ཞིག་གོ་ཞེས་གཞུ་དེ་རས་བལ་གྱི་གཞུ་བཞིན་དུ་བརྡུངས་ཏེ་སྒྲ་སྦྲེངས་པ་དང་། སྟེང་གི་ནམ་མཁའ་ལ་བྱ་རོག་གི་ཚོགས་རྒྱུ་བར་བརྩམས་ནས། འཆར་ཀས་སྨྲས་པ། ཇི་ལྟར་ཇེ་བྱ་རོག་འདིའི་རྐུབ་ཏུ་བསྣུན་ལ་ཁར་དབྱུང་བར་བྱ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E3__DUL BA RNAM PAR _BYED PA 3_The Divisions of Vowed Morality, Part 3 (Vinaya Vibhaṃga 3).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":975,"text":"དེ་དག་ལ་གདང་ཐག་དང་། ཆུ་སྣོད་ཡོད་དོ། །དེ་དག་གིས་སྨྲས་པ། སྡེ་དཔོན། གལ་ཏེ་དེ་དག་ལ་ཡོད་ན། དེ་ལྟ་ན་ལེགས། ཅི་སྟེ་མེད་ན། དེ་དག་གི་ལྟོ་དྲལ་ཏེ་ཁྲག་བཏུང་བར་བྱའོ། །དེ་དག་གིས་དེ་ལྟར་གྲོས་བྱས་ཏེ་བསྡད་པ་དང་དགེ་སློང་དག་ཀྱང་ལྷགས་སོ། །མི་རྒོད་དག་གིས་དྲིས་པ། འཕགས་པ། བདག་སྐོམ་ན། ཁྱེད་ལ་གདང་ཐག་དང་། ཆུ་སྣོད་ཡོད་དམ། དེ་དག་གིས་སྨྲས་པ། བཞིན་བཟང་། མེད་དོ། །མི་རྒོད་དག་འཁྲུགས་པར་གྱུར་ཏེ། མཚོན་ཆ་ལ་ནོམ་པ་དང་། དེ་ན་དགེ་འདུན་གྱི་གནས་བརྟན་དགྲ་བཅོམ་པ་ཞིག་གིས་ཅིའི་ཕྱིར་འདི་དག་འཁྲུགས་ཤིང་མཚོན་ཆ་ལ་ནོམ་ཞེས་བསམ་པ་ལ་ཞུགས་པ་དང་། དགེ་སློང་དག་གསད་པར་འདོད་པར་མཐོང་ནས་དེས་སྨྲས་པ། ཚེ་དང་ལྡན་པ་དག། ཁྱེད་ཅིའི་ཕྱིར་འཁྲུགས་པར་གྱུར། དེ་དག་གིས་ཇི་ལྟར་གྱུར་པ་སྨྲས་སོ། །དེས་སྨྲས་པ། ཚེ་དང་ལྡན་པ་དག། ཐབས་ཡོད་ཀྱི། ཐ་མལ་པར་འདུག་ལ་ཆུ་འཐུང་ཞིག། དེ་དག་ཐ་མལ་པར་འདུག་པ་དང་། དགེ་སློང་དག་གིས་ལྷས་མ་དང་། ལྕག་ཕོད་དང་། རྒྱ་ཅང་དག་མཐུད་དེ་ལྷུང་བཟེད་ཁྲོན་པར་དཔྱང་ལ་བཏང་ནས་དེ་ནས་ཆུ་བཅུས་ཏེ་བཏགས་སོ། །བཏགས་ནས་མི་རྒོད་ཐམས་ཅད་ངོམ་པར་བྱས་པ་དང་དེ་དག་གིས་སྨྲས་པ། འཕགས་པ་དག། གལ་ཏེ་ཁྱེད་ཀྱིས་བདག་ཅག་ལ་ཆུ་མ་སྩལ་བར་གྱུར་ན། བདག་ཅག་གིས་ཁྱེད་ཐ་མལ་བསད་པར་གྱུར་ཏོ། །ཨེ་མ་ཁྱེད་གདང་ཐག་འཆང་བ་མཛོད་ཅིག་།དེ་དག་གིས་སྨྲས་པ། ཚེ་དང་ལྡན་པ་དག། དེ་བཞིན་བྱའོ། །མི་རྒོད་དག་གིས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E1INC__DUL BA PHRAN TSEGS KYI GZHI 1_Foundation of Assorted Topics of Vowed Morality, Part 1 (Vinaya Kṣudraka Vastu 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":976,"text":"པ་རྣམས་ལ་སྙོམས་པར་འཇུག་།གཟུགས་མེད་པའི་སྙོམས་པར་འཇུག་པ་རྣམས་ལ་སྙོམས་པར་འཇུག་ལ། རྣམ་པར་སྨིན་པའང་ཡོངས་སུ་མི་འཛིན་ཏོ། །དེ་ཅིའི་ཕྱིར་ཞེ་ན། འདི་ལྟར་དེ་ནི་ཐབས་ལ་མཁས་པ་གང་དང་ལྡན་ན། བསམ་གཏན་རྣམས་དང་། ཚད་མེད་པ་རྣམས་དང་། གཟུགས་མེད་པའི་སྙོམས་པར་འཇུག་པ་རྣམས་རང་གི་མཚན་ཉིད་ཀྱིས་སྟོང་པར་ཤེས་པ་ནས། མངོན་པར་མ་གྲུབ་པའི་བར་དུ་ཤེས་པའི་ཐབས་ལ་མཁས་པ་དང་ལྡན་པའི་ཕྱིར་རོ། །རབ་འབྱོར། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ན་སེམས་དང་པོ་བསྐྱེད་པ་ནས་བཟུང་སྟེ། ཐབས་ལ་མཁས་པ་དང་ལྡན་པས་མཐོང་བ་དང་བསྒོམ་པས་སྤོང་བའི་ལམ་ལ་སྤྱོད་ཀྱང་། རྒྱུན་དུ་ཞུགས་པའི་འབྲས་བུའང་ཐོབ་པར་མི་བྱེད་དོ། །ལན་གཅིག་ཕྱིར་འོང་བའི་འབྲས་བུ་དང་། ཕྱིར་མི་འོང་བའི་འབྲས་བུ་དང་། དགྲ་བཅོམ་པ་ཉིད་ཀྱང་ཐོབ་པར་མི་བྱེད་དོ། །དེ་ཅིའི་ཕྱིར་ཞེ་ན། འདི་ལྟར་དེས་ཆོས་ཐམས་ཅད་རང་གི་མཚན་ཉིད་ཀྱིས་སྟོང་པར་ཤེས་ལ། བྱང་ཆུབ་ཀྱི་ཕྱོགས་ཀྱི་ཆོས་དེ་དག་ལའང་སྤྱོད་ཅིང་། ཉན་ཐོས་དང་། རང་སངས་རྒྱས་ཀྱིས་ལས་ཀྱང་འདའ་བའི་ཕྱིར་ཏེ། རབ་འབྱོར། འདི་ནི་བྱང་ཆུབ་སེམས་དཔའ་སེམས་དཔའ་ཆེན་པོའི་མི་སྐྱེ་བའི་ཆོས་རྣམས་ལ་བཟོད་པ་ཡིན་ནོ། །རབ་འབྱོར། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ན། རྣམ་པར་ཐར་པ་བརྒྱད་ལ་སྙོམས་པར་འཇུག་ཅིང་། མཐར་གྱིས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E3INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 3_The Exalted Perfection of Wisdom in 18,000 Lines, Part 3 (Ārya Aṣṭadaśa Sāhasrikā Prajñā Pāramitā Mahāyāna Sūtra 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":977,"text":"དེས་ཀྱང་ཁར་ཙང་བསྟན་ལགས་སོ། །དེ་ནས་རྒྱལ་པོ་དང་། བློན་པོ་དག་དང་། སྐྱེ་བོའི་ཚོགས་གཞན་རྣམས་ཀྱང་ཡ་མཚན་སྐྱེས་ཏེ། ཀྱེ་མའོ་ཤིང་མཁན་གྱི་བུ་མོ་ས་ག་ནི་ཤིན་ཏུ་མཁས་སོ། །ས་ག་བློ་དང་ལྡན་ནོ། །ཞེས་ཡུལ་ཐམས་ཅད་དུ་གྲགས་པར་གྱུར་ཏོ། །དེ་ནས་བྱང་ཕྱོགས་ཀྱི་ཚོང་པ་ཞིག་གིས་རྒོད་མ་གཉིས་ཤིག་རྒྱལ་པོ་ལ་སྐྱེས་སུ་ཕུལ་ཏེ། ལྷ་རྒོད་མ་འདི་དག་སྨད་ལགས་ན། མའམ་བུ་གང་ལགས་པ་ནི་གཞན་གྱིས་མ་འཚལ་ཏོ། །དེ་ལ་ཡང་རྒྱལ་པོ་འཁོར་དང་བཅས་པ་དེ་དག་སྐྱོ་བར་གྱུར་ནས། དེ་ཁོ་ན་བཞིན་དུ་ཤིང་མཁན་གྱི་བུ་མོ་ས་ག་ལ་སྨན་ཆེན་པོས་རྨས་པ། རྗེའི་སྲས་གང་གི་སྤུ་ཤོར་བ་དེ་ནི་མའོ། །གང་གི་སྤུ་འཇམ་པ་དེ་ནི་བུའོ། །ཕྱི་དེ་ཉིན་དེ་བཞིན་དུ་སྨན་ཆེན་པོས་སྨྲས་ནས། ལྷ་ས་གའི་ཐབས་ལགས་སོ། །ཞེས་སྨྲས་པ་དང་། དེ་ལ་ཡང་རྒྱལ་པོ་ཡ་མཚན་སྐྱེས་སོ། །དུས་གཞན་ཞིག་ན་སྦྲུལ་ཁས་སྡིགས་པ་ཞིག་གིས་སྦྲུལ་གཉིས་ཁྱེར་ཏེ་འོངས་ནས་དེ་ལ་གཅིག་ནི་ཕོ། ཅིག་ཤོས་མོ་ལགས་ན། གང་ཕོ་ལགས། གང་མོ་ལགས་པ་ནི་མ་འཚལ་ཏེ། དེ་ནས་རྒྱལ་པོ་དང་། བློན་པོ་དང་། མདུན་ན་འདོན་རྣམས་སྐྱོ་ནས། དེ་ཁོ་ན་བཞིན་དུ་སྨན་ཆེན་པོས་ས་ག་ལ་དྲིས་ཤིང་། གང་ཞིག་པོའམ་མོ་ཡིན་པ་མ་ཤེས་པ་རྒྱས་པར་སྨྲས་པ་དང་། དེ་ནས་ས་གས་ཅུང་ཞིག་བགད་ནས་སྨྲས་པ། གང་དག་དོན་འདི་ལྟ་བུ་མི་རྟོགས་པ་དེ་ལྟ་བུ་ཁྱེད་ཀྱང་བློན་པོའམ། ཡོང་རྒྱལ་པོ་གོ་བློན་པོ་རྟོག་པ་དང་། སེལ་བ་ཕུན་སུམ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E2__DUL BA PHRAN TSEGS KYI GZHI 2_Foundation of Assorted Topics of Vowed Morality, Part 2 (Vinaya Kṣudraka Vastu 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":978,"text":"༄༅། །དངོས་པོ་མེད་པའི་ངོ་བོ་ཉིད་སྟོང་པ་ཉིད་བས་པར་བགྱི་བའི་སླད་དུ་སློབ་ན། རྣམ་པ་ཐམས་ཅད་མཁྱེན་པ་ཉིད་དུ་སློབ་པ་ལགས་སམ། དངོས་པོ་མེད་པའི་ངོ་བོ་ཉིད་སྟོང་པོ་ཉིད་འདོད་ཆགས་དང་བྲལ་བར་བགྱི་བའི་སླད་དུ་སློབ་ན། རྣམ་པ་ཐམས་ཅད་མཁྱེན་པ་ཉིད་དུ་སློབ་པ་ལགས་སམ། དངོས་པོ་མེད་པའི་ངོ་བོ་ཉིད་སྟོང་པ་ཉིད་འགག་པར་བགྱི་བའི་སླད་དུ་སློབ་ན། རྣམ་པ་ཐམས་ཅད་མཁྱེན་པ་ཉིད་དུ་སློབ་པ་ལགས་སམ། དངོས་པོ་མེད་པའི་ངོ་བོ་ཉིད་སྟོང་པ་ཉིད་མི་སྐྱེ་བར་བགྱི་བའི་སླད་དུ་སློབ་ན། རྣམ་པ་ཐམས་ཅད་མཁྱེན་པ་ཉིད་དུ་སློབ་པ་ལགས་སམ། དྲན་པ་ཉེ་བར་བཞག་པ་བཞི་བས་པར་བགྱི་བའི་སླད་དུ་སློབ་ན། རྣམ་པ་ཐམས་ཅད་མཁྱེན་པ་ཉིད་དུ་སློབ་པ་ལགས་སམ། དྲན་པ་ཉེ་བར་བཞག་པ་བཞི་འདོད་ཆགས་དང་བྲལ་བར་བགྱི་བའི་སླད་དུ་སློབ་ན། རྣམ་པ་ཐམས་ཅད་མཁྱེན་པ་ཉིད་དུ་སློབ་པ་ལགས་སམ། དྲན་པ་ཉེ་བར་བཞག་པ་བཞི་འགག་པར་བགྱི་བའི་སླད་དུ་སློབ་ན། རྣམ་པ་ཐམས་ཅད་མཁྱེན་པ་ཉིད་དུ་སློབ་པ་ལགས་སམ། དྲན་པ་ཉེ་བར་བཞག་པ་བཞི་མི་སྐྱེ་བར་བགྱི་བའི་སླད་དུ་སློབ་ན། རྣམ་པ་ཐམས་ཅད་མཁྱེན་པ་ཉིད་དུ་སློབ་པ་ལགས་སམ། ཡང་དག་པར་སྤོང་བ་བཞི་བས་པར་བགྱི་བའི་སླད་དུ་སློབ་ན། རྣམ་པ་ཐམས་ཅད་མཁྱེན་པ་ཉིད་དུ་སློབ་པ་ལགས་སམ། ཡང་དག་པར་སྤོང་བ་བཞི་འདོད་ཆགས་དང་བྲལ་བར་བགྱི","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E10INC_SHES RAB KYI PHA ROL TU PHYIN PA STONG PHRAG BRGYA PA 10_The Perfection of Wisdom in 100,000 Lines, Part 10 (Ṣatasāhasrikā Prajña Pāramitā 10).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":979,"text":"རྩོད་དང་འཇིག་རྟེན་འདུ་འཛི་དང་། །འཇིག་རྟེན་རྒྱང་པ་ན་རྒྱབ་ཀྱིས་ཕྱོགས། །ཡོན་ཏན་མེད་ལའང་ཡོན་ཏན་གྱི། །རྒྱུན་རྣམས་སྐྱེ་བར་རྟག་ཏུ་གུས། །རྩོད་པ་ནི་གཞན་གྱི་ཕྱོགས་སུན་དབྱུང་བ་དང་། རང་གི་ཕྱོགས་བཞག་པའི་སྒོ་ནས་ཕྱོགས་གཉིས་ལ་བརྟེན་པའི་ཚིག་ངན་པར་སྨྲ་བ་དང་། འཇིག་རྟེན་པའི་འཐབ་མོ་དང་། མཚང་འབྲུ་བ་དང་། འགྱོད་པའི་ཕྱིར་རྩོད་པའོ། །འཇིག་རྟེན་གྱི་འདུ་འཛི་ནི་ཆོས་མ་ཡིན་པ་དང་། དོན་མ་ཡིན་པ་དང་། བྱ་བ་མ་ཡིན་པ་དང་། འཁོར་བ་འདོད་པའི་འཇིག་རྟེན་དང་ལྷན་ཅིག་འགྲོགས་ཤིང་ཀུན་ཏུ་སྨྲ་བའོ། །འཇིག་རྟེན་རྒྱང་པན་ནི་ཡང་དག་པ་ཉིད་ཀྱི་ལུང་དང་བྲལ་བའི་གསང་ཚིག་སྣ་ཚོགས་ལ་སྤོབས་པའོ། །དེ་དག་ལ་རྒྱབ་ཀྱིས་ཕྱོགས་པ་ནི་མི་ཕྱོགས་པའོ། །ཡོན་ཏན་མེད་ལའང་ཡོན་ཏན་གྱི། །རྒྱུན་རྣམས་སྐྱེ་བར་རྟག་ཏུ་གུས་པ་ནི་སྐྱེ་བོ་ཡོན་ཏན་མ་ལུས་པ་མེད་པ་ལ་ཡང་སེམས་ཅན་ཐམས་ཅད་དེ་བཞིན་གཤེགས་པའི་སྙིང་པོ་དང་ལྡན་པར་མོས་ཤིང་འདི་ཡང་དུས་གཞན་ན་ཡོན་ཏན་དང་ལྡན་པར་འགྱུར་རོ་ཞེས་ཡོན་ཏན་གྱི་རྒྱུན་རྣམས་སྐྱེ་བར་རྟག་ཏུ་གུས་པ་མི་ལྷོད་པ་སྟེ། བཅོམ་ལྡན་འདས་ཀྱིས་ཀྱང་དགེ་སློང་དག་གང་ཟག་གིས་གང་ཟག་ལ་ཆོས་མ་འཛིན་ཅིག་གང་ཟག་ལ་ཚོད་ཀྱང་མ་འཛིན་ཅིག་།དགེ་སློང་དག་ངའམ་འདྲ་བས་གང་ཟག་ལ་ཚད་གཟུང་བར་བྱའོ་ཞེས་གསུངས་པ་ལྟ་བུའོ། །གཞན་ཡང་། སྙིང་རྗེས་བསྐྱེད་པའི་སྦྱིན་པ་དག་།སྐྱེ་བོའི་ཚོགས་རྣམས་ཐམས་ཅད་ཀྱི། །སྡུག་བསྔལ་ཆུ་བོ་ཀུན་ཞིའི་ཕྱིར། །ཐམས་ཅད་མཁྱེན་ཉིད་འདོད་པ་བསྐྱེད། ། ཅེས་བྱ་བ་ལ། སྙིང་རྗེས་བསྐྱེད་པའི་སྦྱིན་པ་དག་ཅེས་བྱ་བ་ནི་ལན་དང་འབྲས་བུ་ལ་རེ་བ་མེད་པར་སྙིང་རྗེ་ཉིད་འབའ་ཞིག་གིས་ཡང་དག་པར་བསྐྱེད་པས་གཏོང་བའི་སེམས་པ་དེས་ཆོས་དང་། ཟང་ཟིང་དང་། དབང་དང་། དོན་དང་། རིགས་པ་དང་། གནས་དང་། མི་འཇིགས་པ་ཞེས་བྱ་བའི་དངོས་པོ་རྣམ་པ་བདུན་སྦྱིན་པར་བྱེད་པའོ། །སྐྱེ་བོའི་ཚོགས་རྣམས་ཐམས་ཅད་ཀྱི། །སྡུག་བསྔལ་ཆུ་བོ་ཀུན་ཞིའི་ཕྱིར། །ཞེས་བྱ་བ་ནི་གང་གི་དོན་དུ་ཡོངས་སུ་སྔོ་བར་བྱེད་ཅེ་ན། འཇིག་རྟེན་སྒོ་ང་ལས་སྐྱེས་པ་དང་། མངལ་ནས་སྐྱེས་པ་དང་། དྲོད","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3856E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":980,"text":"བར་འགྱུར་གྱིས་ཁུག་ཅིག་།དེ་རྣམས་ཀྱིས་དེ་བཀུག་པ་དང་། རྒྱལ་པོས་སྨྲས་པ། ཀྱེ་བྲམ་ཟེའི་ཁྱེའུ་ཁྱོད་ཅིའི་ཕྱིར་མལ་ཆེན་པོ་ལས་བབས་ཏེ། གཡང་གཞི་ས་ལ་བཏིང་ནས་ཉལ། དེས་ཇི་ལྟར་གྱུར་པ་རྣམས་རྒྱལ་པོ་ལ་རིག་པར་བྱས་ནས། དེ་སྨྲས་པ། ལྷ་གནང་བར་མཛོད་ཅིག་དང་རབ་ཏུ་འབྱུང་ངོ། །རྒྱལ་པོས་སྨྲས་པ། དམ་ཞིག་བཅའ་སྟེ། གལ་ཏེ་ཁྱོད་རབ་ཏུ་བྱུང་ནས་ཁྱོད་ཀྱིས་ཡོན་ཏན་གྱི་ཚོགས་ཅུང་ཟད་རྟོགས་པ་ང་ལ་བརྗོད་པ་ལྟ་ན་གནང་ངོ། །དེས་དེ་བཞིན་དུ་བགྱིའོ་ཞེས་ཁས་བླངས་སོ། །དེ་ནས་དེས་ཞི་བའི་ཕྱོགས་སུ་སོང་ནས་མཁན་པོ་དང་སློབ་དཔོན་མེད་པར་རང་བྱང་ཆུབ་རྟོགས་པར་བྱས་ན། རང་སངས་རྒྱས་དེས་བསམས་པ། བདག་གིས་རྒྱལ་པོ་དེ་ལ་སྔོན་ཁས་བླངས་པས་སོང་ལ། ཁས་བླངས་པ་དེ་རིག་པར་བྱའོ་ཞེས་དེ་རྒྱལ་པོའི་དྲུང་དུ་སོང་ནས་སྟེང་གི་ནམ་མཁའ་ལ་མངོན་པར་འཕགས་ཏེ། འབར་བ་དང་གསལ་བ་དང་། ཆར་འབེབས་པ་དང་། གློག་འབྱིན་པའི་ཆོ་འཕྲུལ་དག་བྱ་བར་བརྩམས་སོ། །རྒྱལ་པོས་དེའི་རྐང་པ་གཉིས་ལ་གཏུགས་ཏེ་ཚིགས་སུ་བཅད་པས་སྨྲས་པ། དགེ་བ་ཅི་ཞིག་བཙལ་ཕྱིར་རབ་བྱུང་བའི། །བྲམ་ཟེའི་ཁྱེའུ་ཡིས་རྙེད་པ་ལེགས་རྙེད་དེ། །ཅུང་ཟད་ལས་ཀྱི་རྣམ་སྨིན་བསྐྱེད་པ་ཡི། །ཉེར་འགྲོས་ཁྱད་པར་ཆེན་པོ་འདིར་རྟོགས་ལྟོས༑ ༑རྒྱལ་པོ་ཚངས་སྦྱིན་གྱི་སྐྲ་མཁན་གངྒཱ་སྐྱོང་ཞེས་བྱ་བ་ཞིག་ཡོད་པ་དེ། དེས་མཛེས་དགས་ཚིགས་སུ་བཅད་པས་སྨྲས་པ་འཛིན་དུ་བཅུག་ནས་སྨྲས་པ། གངྒཱ་སྐྱོང་ང་ལ་ཚིགས་སུ་བཅད་པ་དེ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E4INC__DUL BA GZHI 4_Foundation of Vowed Morality, Part 4 (Vinaya Vastu 4).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":981,"text":"པའི་ཚུལ་གྱིས་སྔོན་སྐལ་པ་མཉམ་པར་སྤྱད་པ་ཡང་རྗེས་སུ་དྲན་ནོ། །དེ་ལྟར་བྱང་ཆུབ་སེམས་དཔའ་དེ་དག་ཛེ་ཏའི་ཚལ་དུ་ཕྱིན་ཅིང་། བཅོམ་ལྡན་འདས་ཀྱི་སྤྱན་སྔ་ན་འཁོད་པ། སེང་གེའི་ཁྲི་རིན་པོ་ཆེ་སྣ་ཚོགས་ཀྱི་པདམོའི་སྙིང་པོ་ཅན། འཇིག་རྟེན་གྱི་ཁམས་སངས་རྒྱས་ཀྱི་ཞིང་བཅུའི་རྡུལ་ཤིན་ཏུ་ཕྲ་བ་སྙེད་དང་མཉམ་པར་ཡངས་པ་ལ་འཁོད་པ། ཡེ་ཤེས་དང་མངོན་པར་ཤེས་པ་ཆེན་པོའི་རྣམ་པར་འཕྲུལ་པས་བྱུང་བ། ཡེ་ཤེས་དང་མངོན་པར་ཤེས་པ་རྣོ་བ་དང་ལྡན་པའི་ས་རྗེས་སུ་ཐོབ་པ། ཡེ་ཤེས་ཀྱི་ཀུན་ཏུ་རྣམ་པར་སྤྱོད་པ། ཤེས་རབ་ཀྱི་འབྱུང་གནས་ཀྱི་རིགས་སུ་བྱུང་བ། ཐམས་ཅད་མཁྱེན་པའི་ཡེ་ཤེས་ལ་མངོན་དུ་གྱུར་པ། ཡེ་ཤེས་ཀྱི་མིག་རབ་རིབ་མེད་པ་དང་ལྡན་པ། སེམས་ཅན་གྱི་ཁ་ལོ་སྒྱུར་བའི་རང་བཞིན་ཐོབ་པ། སངས་རྒྱས་ཐམས་ཅད་དང་མཉམ་པ་ཉིད་ཀྱི་རྗེས་སུ་སོང་བ། རྟག་ཏུ་རྣམ་པར་རྟོག་པ་མེད་པར་ཆོས་ལ་སྤྱོད་པ། ཆོས་ཀྱི་དམིགས་པ་ཐམས་ཅད་རབ་ཏུ་རྟོགས་པ། ཆོས་ཐམས་ཅད་རང་བཞིན་གྱིས་ཞི་བར་དམིགས་པ༑ འཇིག་རྟེན་ཐམས་ཅད་ཤིན་ཏུ་ཞི་བས་གནས་ཐ་དད་པ་མེད་པ་ལ་རབ་ཏུ་གཞོལ་བ། འཇིག་རྟེན་ཐ་དད་པ་ཐམས་ཅད་དུ་རབ་ཏུ་ཞུགས་པ། གནས་མེད་པར་ཞིང་ཐམས་ཅད་དུ་འདོང་བ། ཆོས་ཀྱི་གནས་ཐམས་ཅད་ལ་བསྟན་པ་མེད་པར་ཆོས་ཐམས་ཅད་བླ་གབ་མེད་པའི་གཞལ་མེད་ཁང་དུ་བྱིན་པ། འགྲོ་བ་ཐམས་ཅད་ཡོངས་སུ་སྨིན་པར་བྱ་བ་དང་གདུལ་བ་ལ་ཞུགས་པ། སེམས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E5B1_SDONG PO BRGYAN PA_I LE_U_I STOD CHA_The Section Called, _House of the Jewel Trees,_ Part 1 (Ārya Buddha Avataṃsaka Nāma Mahāvaipulya Sūtra 5).txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":982,"text":"འབྲས་བུ་མ་ལགས་སོ། །གང་ཡང་དག་པར་སྤོང་བ་རྣམས་མཐུ་དང་ལྡན་པར་བགྱིད་པའམ། མཐུ་མ་མཆིས་པར་བགྱིད་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་མཐུན་པའི་འབྲས་བུ་མ་ལགས་སོ། །གང་རྫུ་འཕྲུལ་གྱི་རྐང་པ་རྣམས་མཐུ་དང་ལྡན་པར་བགྱིད་པའམ། མཐུ་མ་མཆིས་པར་བགྱིད་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་མཐུན་པའི་འབྲས་བུ་མ་ལགས་སོ༑ ༑གང་དབང་པོ་རྣམས་མཐུ་དང་ལྡན་པར་བགྱིད་པའམ། མཐུ་མ་མཆིས་པར་བགྱིད་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་མཐུན་པའི་འབྲས་བུ་མ་ལགས་སོ། །གང་སྟོབས་རྣམས་མཐུ་དང་ལྡན་པར་བགྱིད་པའམ། མཐུ་མ་མཆིས་པར་བགྱིད་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་མཐུན་པའི་འབྲས་བུ་མ་ལགས་སོ། །གང་བྱང་ཆུབ་ཀྱི་ཡན་ལག་རྣམས་མཐུ་དང་ལྡན་པར་བགྱིད་པའམ། མཐུ་མ་མཆིས་པར་བགྱིད་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་མཐུན་པའི་འབྲས་བུ་མ་ལགས་སོ། །གང་འཕགས་པའི་ལམ་ཡན་ལག་བརྒྱད་པ་མཐུ་དང་ལྡན་པར་བགྱིད་པའམ། མཐུ་མ་མཆིས་པར་བགྱིད་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་མཐུན་པའི་འབྲས་བུ་མ་ལགས་སོ། །གང་འཕགས་པའི་བདེན་པ་རྣམས་མཐུ་དང་ལྡན་པར་བགྱིད་པའམ། མཐུ་མ་མཆིས་པར་བགྱིད་པ་དེ་ནི། ཤེས་རབ་ཀྱི་ཕ་རོལ་ཏུ་ཕྱིན་པ་དང་མཐུན་པའི་འབྲས་བུ་མ་ལགས་སོ། །གང་བསམ་གཏན་རྣམས་མཐུ་དང་ལྡན་པར་བགྱིད་པའམ།","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E6INC_SHES RAB KYI PHA ROL TU PHYIN PA STONG PHRAG BRGYA PA 6_The Perfection of Wisdom in 100,000 Lines, Part 6 (Ṣatasāhasrikā Prajña Pāramitā 6).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":983,"text":"༄༅། །སླད་དུ་སྟོན་པ་ལགས། ཇི་ལྟར་ན་ལེན་པ་མཐོང་བ་མ་མཆིས་པའི་སླད་དུ་སྟོན་པ་ལགས། ཇི་ལྟར་ན་སྲིད་པ་མཐོང་བ་མ་མཆིས་པའི་སླད་དུ་སྟོན་པ་ལགས། ཇི་ལྟར་ན་སྐྱེ་བ་མཐོང་བ་མ་མཆིས་པའི་སླད་དུ་སྟོན་པ་ལགས། ཇི་ལྟར་ན་རྒ་ཤི་མཐོང་བ་མ་མཆིས་པའི་སླད་དུ་སྟོན་པ་ལགས། ཇི་ལྟར་ན་སྦྱིན་པའི་ཕ་རོལ་ཏུ་ཕྱིན་པ་མཐོང་བ་མ་མཆིས་པའི་སླད་དུ་སྟོན་པ་ལགས། ཇི་ལྟར་ན་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་མཐོང་བ་མ་མཆིས་པའི་སླད་དུ་སྟོན་པ་ལགས། ཇི་ལྟར་ན་བཟོད་པའི་ཕ་རོལ་ཏུ་ཕྱིན་པ་མཐོང་བ་མ་མཆིས་པའི་སླད་དུ་སྟོན་པ་ལགས། ཇི་ལྟར་ན་བརྩོན་འགྲུས་ཀྱི་ཕ་རོལ་ཏུ་ཕྱིན་པ་མཐོང་བ་མ་མཆིས་པའི་སླད་དུ་སྟོན་པ་ལགས། ཇི་ལྟར་ན་བསམ་གཏན་གྱི་ཕ་རོལ་ཏུ་ཕྱིན་པ་མཐོང་བ་མ་མཆིས་པའི་སླད་དུ་སྟོན་པ་ལགས། ཇི་ལྟར་ན་ཤེས་རབ་ཀྱི་ཕ་རོལ་ཏུ་ཕྱིན་པ་མཐོང་བ་མ་མཆིས་པའི་སླད་དུ་སྟོན་པ་ལགས། ཇི་ལྟར་ན་ནང་སྟོང་པ་ཉིད་མཐོང་བ་མ་མཆིས་པའི་སླད་དུ་སྟོན་པ་ལགས། ཇི་ལྟར་ན་ཕྱི་སྟོང་པ་ཉིད་མཐོང་བ་མ་མཆིས་པའི་སླད་དུ་སྟོན་པ་ལགས། ཇི་ལྟར་ན་ཕྱི་ནང་སྟོང་པ་ཉིད་མཐོང་བ་མ་མཆིས་པའི་སླད་དུ་སྟོན་པ་ལགས། ཇི་ལྟར་ན་སྟོང་པ་ཉིད་སྟོང་པ་ཉིད་མཐོང་བ་མ་མཆིས་པའི་སླད་དུ་སྟོན་པ་ལགས། ཇི་ལྟར་ན་ཆེན་པོ་སྟོང་པ་ཉིད་མཐོང་བ་མ་མཆིས་པའི་སླད་དུ་སྟོན་པ་ལགས། ཇི་ལྟར་ན་དོན་དམ་པ་སྟོང་པ་ཉིད་མཐོང་བ་མ་མཆིས་པའི་སླད","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E9INC_SHES RAB KYI PHA ROL TU PHYIN PA STONG PHRAG BRGYA PA 9_The Perfection of Wisdom in 100,000 Lines, Part 9 (Ṣatasāhasrikā Prajña Pāramitā 9).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":984,"text":"༄༅། །ཡོད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རྟག་པར་རྟོགས་པའི་ཚད་མ་ཡོད་པར་རྟོགས་པའི་ཚད་མ་ཡོད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རྟག་པ་ཡིན་པའི་ཕྱིར། ཁ་ཅིག་ན་རེ། རྟག་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡོད་ན། དངོས་པོར་རྟོགས་པའི་ཚད་མ་ཡོད་པས་ཁྱབ་ཟེར་ན། བུམ་པའི་ལྡོག་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། རྟག་པར་རྟོགས་པའི་ཚད་མ་དངོས་པོར་རྟོགས་པའི་ཚད་མ་ཡོད་པར་ཐལ། རྟག་པར་རྟོགས་པའི་ཚད་མ་དངོས་པོ་ཡིན་པའི་ཕྱིར། དེར་ཐལ། རྟག་པར་རྟོགས་པའི་ཚད་མ་ཡོད་པའི་ཕྱིར། རྩ་བར་འདོད་ན། བུམ་པའི་ལྡོག་པ་ཆོས་ཅན། དངོས་པོར་རྟོགས་པའི་ཚད་མ་མེད་པར་ཐལ། དངོས་མེད་དུ་རྟོགས་པའི་ཚད་མ་ཡོད་པའི་ཕྱིར། དེར་ཐལ། དངོས་མེད་ཡིན་པའི་ཕྱིར། ཁ་ཅིག་ན་རེ། དངོས་མེད་དུ་རྟོགས་པའི་ཚད་མ་དངོས་མེད་དུ་རྟོགས་པའི་ཚད་མ་ཡོད་ན། དངོས་མེད་དུ་རྟོགས་པའི་ཚད་མ་ཡོད་པས་ཁྱབ་ཟེར་ན། རྣམ་མཁྱེན་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དངོས་མེད་དུ་རྟོགས་པའི་ཚད་མ་དངོས་མེད་ཡིན་པའི་ཕྱིར། དེར་ཐལ། དངོས་མེད་དུ་རྟོགས་པའི་ཚད་མ་མེད་པའི་ཕྱིར། མ་གྲུབ་ན། རྣམ་མཁྱེན་ཆོས་ཅན། དངོས་མེད་དུ་རྟོགས་པའི་ཚད་མ་མེད་པར་ཐལ། དངོས་པོ་ཡིན་པའི་ཕྱིར། རྩ་བར་འདོད་ན།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/BSDUS GRVA_COLLECTED TOPICS OF LOGIC\/spyi_general treatments\/NGAG DBANG _PHRIN LAS LHUN GRUB_NGAWANG TRINLEY HLUNDRUP\/s00994e.txt","subfolder":"NGAG DBANG _PHRIN LAS LHUN GRUB_NGAWANG TRINLEY HLUNDRUP","origin":"Autochthonous","scripture_category":null,"reference":null},"SCCT_class":null}
{"id":985,"text":"༄༅། །ཉིད་ཡིན་པའི་ཕྱིར། རྟགས་གསུམ་པ་མ་གྲུབ་ན། ཀ་བུམ་གཉིས་ཀྱི་མཚན་ཉིད་མ་ཡིན་པ་ཆོས་ཅན། ཁྱོད་ཀྱི་ལྡོག་པ་ཡིན་ན། ཀ་བུམ་གཉིས་ཀྱི་རྫས་ཡོད་ཆོས་གསུམ་མ་ཚང་བའི་མཚོན་བྱ་ཡིན་པས་ཁྱབ་པར་ཐལ། ཁྱོད་ཀ་བུམ་གཉིས་ཀྱི་རྫས་ཡོད་ཆོས་གསུམ་མ་ཚང་བའི་མཚོན་བྱ་ཡིན་པའི་ཕྱིར། རྩ་བར་འདོད་ན། ཀ་བུམ་གཉིས་ཀྱི་རྫས་ཡོད་ཆོས་གསུམ་མ་ཚང་བའི་མཚོན་བྱ་ཆོས་ཅན༑ མཚན་ཉིད་མ་ཡིན་པར་ཐལ། མཚོན་བྱ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཀ་བུམ་གཉིས་ཀྱི་རྫས་ཡོད་ཆོས་གསུམ་མ་ཚང་བའི་བཏགས་ཡོད་ཆོས་གསུམ་ཚང་བའི་མཚོན་བྱ་ཡིན་པའི་ཕྱིར། མ་གྲུབ་ན། ཀ་བུམ་གཉིས་ཀྱི་རྫས་ཡོད་ཆོས་གསུམ་མ་ཚང་བ་ཆོས་ཅན། ཁྱོད་ཀྱི་མཚོན་བྱ་དེ། ཁྱོད་ཀྱི་བཏགས་ཡོད་ཆོས་གསུམ་ཚང་བའི་མཚོན་བྱ་ཡིན་པར་ཐལ། ཁྱོད་མཚན་ཉིད་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཀ་བུམ་གཉིས་ཀྱི་མཚན་ཉིད་མ་ཡིན་པའི་མཚན་ཉིད་ཡིན་པའི་ཕྱིར། མ་གྲུབ་ན། ཀ་བུམ་གཉིས་ཆོས་ཅན། ཁྱོད་ཀྱི་རྫས་ཡོད་ཆོས་གསུམ་མ་ཚང་བ་དེ། ཁྱོད་ཀྱི་མཚན་ཉིད་མ་ཡིན་པའི་མཚན་ཉིད་ཡིན་པར་ཐལ། ཁྱོད་བདག་མེད་ཡིན་པའི་ཕྱིར། ༈ ཁ་ཅིག་ན་རེ། ཀ་བུམ་གཉིས་ཀྱི་མཚན་ཉིད་མ་ཡིན་པའི་ལྡོག་པ་དང་ཡིན་ཁྱབ་མཉམ་ཡིན་ན། མཚོན་བྱ་ཡིན་པས་ཁྱབ་ཟེར་ན། ཀ་བུམ","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/BSDUS GRVA_COLLECTED TOPICS OF LOGIC\/spyi_general treatments\/rva stod bsdus grva_the collected topics of logic from ratu monastery\/RTZA BA_ROOT TEXT\/s00033n.txt","subfolder":"RTZA BA_ROOT TEXT","origin":"Autochthonous","scripture_category":null,"reference":null},"SCCT_class":null}
{"id":986,"text":"༄༅། །ཐལ་འགྱུར། རྟགས་གསལ་ཐ་མི་དད་ཀྱི་ཐལ་འགྱུར་ཡིན་པར་ཐལ། བདག་མེད་ཡིན་པའི་ཕྱིར་ཞེས་པའི་ཐལ་འགྱུར་གྱི་གསལ་བ་ལ་འདོད་ལན་བཏབ་པས། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་ཡིན་པར་ཐལ། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཡིན་པར་ཐལ། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་ཡིན་པའི་ཕྱིར་ཞེས་པའི་ཐལ་འགྱུར་ཡིན་པར་ཐལ། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཡིན་པའི་ཕྱིར་ཞེས་པའི་ཐལ་འགྱུར། རྟགས་གསལ་ཐ་མི་དད་ཀྱི་ཐལ་འགྱུར་ཡིན་པ་འདོད་ཅེས་རྩི་མི་རིགས་པའི་ཕྱིར་ན། རང་ལུགས་ནི། རྩ་བའི་རྟགས་གཉིས་པ་མ་གྲུབ་པ་ཡིན་ཏེ། རྩི་ལུགས་ནི། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར་ཞེས་པའི་ཐལ་འགྱུར་ཡིན་པར་ཐལ། ཁྱོད་ཡིན་པར་ཐལ། ཁྱོད་ཡིན་པའི་ཕྱིར་ཞེས་པའི་ཐལ་འགྱུར་ཆོས་ཅན། དངོས་པོ་ཡིན་པར་ཐལ། དངོས་པོ་ཡིན་པའི་ཕྱིར","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/BSDUS GRVA_COLLECTED TOPICS OF LOGIC\/spyi_general treatments\/rva stod bsdus grva_the collected topics of logic from ratu monastery\/RTZA BA_ROOT TEXT\/s00033n.txt","subfolder":"RTZA BA_ROOT TEXT","origin":"Autochthonous","scripture_category":null,"reference":null},"SCCT_class":null}
{"id":987,"text":"༄༅། །པའི་ཚད་མ་ཡོད་པའི་ཕྱིར་ཟེར་ན། འགལ་ཁྱབ་ལ་འཕུང་། མ་གྲུབ་ན། ཤེས་བྱ་ཆོས་ཅན། དངོས་པོར་རྟོགས་པའི་ཚད་མ་མེད་པར་རྟོགས་པའི་ཚད་མ་ཡོད་པར་རྟོགས་པའི་ཚད་མ་ཡོད་པར་ཐལ། དངོས་པོ་མ་ཡིན་པའི་ཕྱིར། ། ༈ །།ཡིན་ལོག་མིན་ལོག་གི་རྣམ་བཞག་བཤད་པ་ལ། ཁ་ཅིག་ན་རེ། དངོས་པོ་མ་ཡིན་པ་ལས་ལོག་པ་ཡིན་ན། ཤེས་པ་མ་ཡིན་པ་ལས་ལོག་པ་ཡིན་པས་ཁྱབ་ཟེར་ན། བུམ་པ་ཆོས་ཅན། ཤེས་པ་མ་ཡིན་པ་ལས་ལོག་པ་ཡིན་པར་ཐལ། དངོས་པོ་མ་ཡིན་པ་ལས་ལོག་པ་ཡིན་པའི་ཕྱིར། ཁྱབ་པ་ཁས། མ་གྲུབ་ན། བུམ་པ་ཆོས་ཅན། དངོས་པོ་མ་ཡིན་པ་ལས་ལོག་པ་ཡིན་པར་ཐལ། དངོས་པོ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། དངོས་པོ་ཡིན་པར་ཐལ། དོན་བྱེད་ནུས་པ་ཡིན་པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ། དོན་བྱེད་ནུས་པ་དངོས་པོའི་མཚན་ཉིད་ཡིན་པའི་ཕྱིར། རྩ་བར་འདོད་ན། བུམ་པ་ཆོས་ཅན། ཤེས་པ་མ་ཡིན་པ་ལས་ལོག་པ་མ་ཡིན་པར་ཐལ། ཤེས་པ་ཡིན་པ་ལས་ལོག་པ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཤེས་པ་ཡིན་པ་ལས་ལོག་པ་ཡིན་པར་ཐལ། ཤེས་པ་མ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཤེས་པ་མ་ཡིན་པར་ཐལ། བེམ་པོ་ཡིན་པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ། ཤེས་པ་དང་བེམ་པོ་གཉིས་ཀྱི་གཞི་མཐུན་མེད་པའི་ཕྱིར། ཁ་ཅིག་ན་རེ། གཟུགས་མ་ཡིན་པ་ལས་ལོག་པ་ཡིན་ན། བུམ་པ་མ་ཡིན་པ་ལས་ལོག་པ་ཡིན་པས་ཁྱབ་ཟེར་ན། སྒྲ་ཆོས་ཅན། བུམ་པ་མ་ཡིན་པ་ལས་ལོག་པ་ཡིན་པར་ཐལ། གཟུགས་མ་ཡིན་པ་ལས་ལོག་པ་ཡིན་པའི་ཕྱིར། ཁྱབ་པ་ཁས། མ་གྲུབ་ན།","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/BSDUS GRVA_COLLECTED TOPICS OF LOGIC\/spyi_general treatments\/SRAD BSDUS GRVA_COLLECTED TOPICS OF THE SPIRITUAL SON\/s00217i.txt","subfolder":"SRAD BSDUS GRVA_COLLECTED TOPICS OF THE SPIRITUAL SON","origin":"Autochthonous","scripture_category":null,"reference":null},"SCCT_class":null}
{"id":988,"text":"ཡོད་པ་ཡིན་པའི་ཕྱིར། ༈ །ཁ་ཅིག་ན་རེ། རྟག་པར་རྟོགས་པའི་ཚད་མ་ཡོད་ན། རྟག་པར་རྟོགས་པའི་ཚད་མ་རྟག་པར་རྟོགས་པའི་ཚད་མ་ཡོད་པས་ཁྱབ་ཟེར་ན། བུམ་པའི་མཚན་ཉིད་ཆོས་ཅན། དེར་ཐལ། དེའི་ཕྱིར། མ་གྲུབ་ན། བུམ་པའི་མཚན་ཉིད་ཆོས་ཅན། དེར་ཐལ། རྟག་པ་ཡིན་པའི་ཕྱིར། མ་གྲུབ་ན། བུམ་པ་ཆོས་ཅན། ཁྱོད་ཀྱིས་མཚན་ཉིད་རྟག་པ་ཡིན་པར་ཐལ། ཁྱོད་མཚོན་བྱ་ཡིན་པའི་ཕྱིར། རིགས་པ་འདི་ལ་བརྟེན་ནས། ཁོ་མཚོན་བྱ་ཡིན་ན། ཁོའི་མཚན་ཉིད་རྟག་པ་ཡིན་ཞེས་ཁས་ལེན་དགོས་པར་ཡང་ཤེས་པར་བྱའོ། །བྱས་པ་ལ་ཁོ་ན་རེ། བུམ་པའི་མཚན་ཉིད་ཡིན་ན། རྟག་པ་ཡིན་པས་ཁྱབ་པར་ཐལ། བུམ་པའི་མཚན་ཉིད་རྟག་པ་ཡིན་པའི་ཕྱིར། ཟེར་ན་མ་ཁྱབ་སྟེ། བུམ་པའི་མཚན་ཉིད་རྟག་པ་ཡིན་ན། བུམ་པའི་མཚན་ཉིད་ཡིན་ན། རྟག་པ་ཡིན་པས་ཁྱབ་མ་ཁྱབ་ཅེས་ལེན་འདེབས། རིགས་པ་འདི་ལ་བརྟེན་ནས་མཚོན་བྱར་གྱུར་པའི་དངོས་པོ་ཡིན་ན། ཁྱོད་ཀྱི་མཚན་ཉིད་ཡིན་ན་དངོས་པོ་ཡིན་པས་ཁྱབ་ཅེས་ཁས་ལེན་དགོས་པར་ཤེས་པར་བྱའོ། །རྩ་བར་འདོད་ན། བུམ་པའི་མཚན་ཉིད་ཆོས་ཅན། རྟག་པར་རྟོགས་པའི་ཚད་མ་གཉིས་པོ་དེ་མེད་པར་ཐལ། ཁྱོད་བདག་མེད་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། རྟག་པ་ཡིན་ན། རྟག་པར་རྟོགས་པའི་ཚད་མ་གཅིག་པོ་དེ་ཡོད་པས་ཁྱབ་ཅིང་། གཉིས་ཕན་ཆད་མེད་པས་ཁྱབ་པའི","AACT_class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/BSDUS GRVA_COLLECTED TOPICS OF LOGIC\/spyi_general treatments\/rva stod bsdus grva_the collected topics of logic from ratu monastery\/RTZA BA_ROOT TEXT\/s00033n.txt","subfolder":"RTZA BA_ROOT TEXT","origin":"Autochthonous","scripture_category":null,"reference":null},"SCCT_class":null}
{"id":989,"text":"ཀ་རུ་ཎཱ་ནི་དྷིཿ། །ཀཱ་ཏྱཱ་ཡ་ནཱ་ཁྱཱཿཔྲོ་བཱ་ཙ་བི་ར་མཱཏ་ཀུ་ཀརྨ་ཎཿ། །ཧིཾ་སཱ་མ་ཡཿ་པྲ་ཡཱ་སོ་ཡཾ་དུཿས་ཧཿ་ས་ཧ་སཻ་ཥཾ་ཎཱཾ། །སྭ་ཤ་རཱི་རེ་པ་ཏ་ཏྱེ་བ་ཙྪིནྣ་མཱུ་ལ་ཨི་བ་དྲུ་མཿ། །ཨི་ཏྱཱ་ཧཾ་བཱརྱ་མ་ཎོ་པི་གཏེར་ནི་བསོད་སྙོམས་ལ། །བྱོན་པས་བདག་ལ་རབ་གསུངས་པ། །ལས་ངན་འདི་ལས་རྣམ་པར་ལོག་།བབ་ཅོལ་ཚོལ་བའི་ཉོན་མོངས་རྣམས། །འཚེ་བའི་རང་བཞིན་བཟོད་དཀའ་འདི། །རྩ་བ་བཅད་པའི་ལྗོན་ཤིང་བཞིན། །རང་གི་ལུས་ལ་ལྟུང་བ་ཉིད། །དེ་ལྟར་བདག་ཉིད་བཟློག་གྱུར་ཀྱང་། །གང་ཏེ་ན་ནཱརྱཱཿཀྲྀ་པཱཏྣ་ན། །ཡ་དཱ་ན་བི་རཏཿཔཱ་པཱཏྟ་དཱ་ས་པྲ་ཧ་མཱཾ་སུ་ནཿ། །དི་བཱ་ཏྭཾ་ཀུ་རུ་སེ་ཧིཾ་སཾ་སརྦྦཱ་ཐཱ་ཡ་དི་ནིརྡ་ཡཿ། །ར་དྲཽ་ཤཱི་ལ་ས་མཱ་དཱ་ནཾ་གྲྀ་ཧཱ་ཎ་ས་མ་ཡཱཏ་མ་མ། །ཨི་ཏྱུཀྟཱ་ཏེ་ན་ཡཏྣེ་ན་སརྦྦ་ཚེ་སྡིག་ལས་མ་ལོག་པ། །དེ་ཚེ་འཕགས་མིན་ལ་བརྩེ་བ། །དེ་ཡིས་བདག་ལ་སླར་གསུངས་པ། །གལ་ཏེ་རྣམ་ཀུན་བརྩེ་མེད་ཁྱོད། །ཉིན་པར་དག་ནི་འཚེ་བ་བྱོས། །མཚན་མོ་དག་གི་དམ་ཚིག་ལས། །ཚུལ་ཁྲིམས་སྡོམ་པ་ཡང་དག་ལོང་། །སེམས་ཅན་ཀུན་ལ་ཕན་བཞེད་པ། །དེ་པ་ཏྭ་ཧི་ཏེ་ཥི་ཎཱ། །དཏྟཱ་ཤཱི་ལ་ས་མཱ་དཱ་ན་མ་ཡཱི་པུ་ཎྱ་མ་ཏིརྨ་མ། །ཀཱ་ལེ་ན་ཀ་ལ་བ་ཤ་གཿཔྲཱཔྟ་སོ་ཧ་མི་མཱཾ་ད་ཤཱཾ། །ཏཔྟཱཾ་ག་ར་སུ་དྷཱ་བརྵཻ་རི་བ་ཀིརྞྞཱ་དི་བཱ་ནི་ཤཾ། །ར་ཏྲཽ་ཤི་ཡིས་འབད་པས་དེ་བརྗོད་ནས། །ཚུལ་ཁྲིམས་བྲང་བའི་རང་བཞིན་གྱིས། །བསོད་ནམས་བློ་གྲོས་བདག་ལ་གནང་། །དུས་ཀྱིས་དུས་ཀྱི་དབང་སོང་སྟེ། །བདག་གིས་གནས་སྐབས་འདི་དག་ཐོབ། །སོལ་ཚན་བདུད་རྩིའི་ཆར་དག་གིས། །ཉིན་དང་མཚན་ནི་གཏམས་པ་བཞིན། །མཚན་མོ་ཚུལ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.9 (SKYES RABS)\/TD04155-1_BYANG CHUB SEMS DPA_I RTOGS PA BRJOD PA DPAG BSAM GYI _KHRI SHING (Bodhisattvā Vadāna Kalpalatā).txt","subfolder":"A.ii.9 (SKYES RABS)","origin":"Allochthonous","scripture_category":"non-scripture","reference":"Jātaka tales"},"SCCT_class":"NSCR"}
{"id":990,"text":"པོའོ། །དེའི་གནས་ཅན་བཞིན་འགྱུར་བའི་ཕྱིར་ཨིཊའི་བྱ་བའོ། །ཨ་གྲ་ཧཱི་ཏ། ཨ་གྲ་ཧཱིཥྚཱཾ། ཨ་གྲ་ཧཱི་ཥུཿ། ཨཱཏྨ་ནེ་ལ། ཨ་གྲ་ཧཱིཥཊཿཨཱ། ཨ་གྲ་ཧཱིཥཱ་ཏཱཾ། ཨ་གྲ་ཧཱི་ཥ་ཏ། ཨ་གྲ་ཧཱིཥཊཿཨཱཿ། ཨ་གྲ་ཧཱི་ཥཱ་ཐཱཾ། དེ་ལ་བྱིངས་ལས་ཞེས་པས། མིང་སྔོན་མ་ཅན་ཉིད་ཀྱི་ཕྱིར་མི་རྟག་པའི་དོན་ནོ། །དེས་ན་ཨསྶུ་ཨིཊ་དང་བཅས་པ་ཤིན་ཏུ་རྣམ་པར་བཤད་པ་གྲུབ་པ་རྣམས་ཧ་ཡ་བར་ལའི་ཡི་གེ་རྣམས་ལས་ཀྱང་ཨ་སུ་ཨིཊ་དང་བཅས་པ་ཤིན་ཏུ་རྣམ་པར་བཤད་པ་ཉིད་མི་རྟག་པ་ཉིད་ཀྱིས་མཚོན་ནས་བཀག་གོ་ཞེས་པས་ཡང་ན་དྷ་ཡིག་གི་ཌྷ་ཡིག་གོ། །ཨ་གྲ་ཧཱི་ཌྷྭཾ། ཨ་གྲ་ཧཱིདྷྭཾ། སྱ་མུ་སྒྲ་ལའོ། །ཨ་སྱ་མཱི་ཏ། ཨ་སྱ་མིཥྚཱཾ། ཨ་སྱ་མི་ཥུཿ། དྲ་མ་འགྲོ་བ་ལའོ། །ཨ་དྲ་མཱིཏ། ཌུ་བ་མ། ཨ་བ་མཱིཏ། ཀྲ་མུ། སྣུ། ཀྲ་མི་དག་ལས་པ་རསྨཻ་ལའོ་ཞེས་པས་ཨིཊའོ། །ཨ་ཀྲ་མཱིཏ། པྲ་ཨུ་པ་དག་ལས་བརྩམས་པ་ཞེས་པས་རུ་ཙ་སོགས་ཉིད་ཀྱི་ཕྱིར་ཨཱཏྨ་ནེའི་ཚིག་ལ་སྣུ་ཀྲ་མི་དག་ལས་པ་རསྨཻའི་ཡུལ་ཉིད་ལ་ཞེས་པའི་ངེས་པ་ལས་ཨིཊ་མེད་དོ། །པྲཱ་ཀྲཱཾ་སྟ། པྲཱ་ཀྲཾ་སཱ་ཏཱཾ་པྲཱ་ཀྲཾ་ས་ཏ། ཨུ་པཱ་ཀྲཾསྟ། ཨུ་པཱ་ཀྲཾ་སཱ་ཏཱཾ། ཨུ་པཱ་ཀྲཾ་ས་ཏ། ཧ་ཡ་འགྲོ་བ་ལའོ། །ཨིཊ་ཨཱ་ག་མའོ། །ཨ་ཧ་ཡཱིཏ། ཀྵ་ན་ཏ་མ་སོགས་རྣམས་སུ་བསྔགས་པ་ལ་བལྟ་བར་བྱའོ། །ཤྭ་སཱ། ཨ་ཤྭ་སཱིཏ། བྱ་ཙ། ཀུཊ་སོགས་ཉིད་ཀྱི་ཕྱིར་སི་ཙའི་ཡོན་ཏན་མེད་པ་ཉིད་ལ། གྲ་ཧི་ཛྱ་ཞེས་པ་ལ་སོགས་པས་སམ་པྲ་སཱ་ར་ཎའོ། །ཨ་བི་ཙཱིཏ། ཨ་བི་ཙིཥྚཱཾ། ཨ་བི་ཙི་ཥུཿ། བ་ཙ། ཨ་སུ། བ་ཙི། ཁྱཱ་ཏི། ལི་པི། སི་ཙ། ཧྭཱ་ལས་ཨཎའོ་ཞེས་པས་ཨཎའོ། །ཨཎ་ལ་བ་ཙིའི་ཨུ་པ་དྷཱའི་ཨོ་ཏའོ་ཅེས་པས་ཨུ་པ་དྷཱའི་ཨོ་ཉིད་དོ། །ཨ་བོ་ཙ་ཏ། ཨ་བོ་ཙ་ཏཱཾ། ཨ་བོ་ཙན། བྲཱུའི་བ་ཙིའི་ནི་གནས་ཅན་བཞིན་འགྱུར་བ་ཡིས་ཉ་རྗེས་སུ་འབྲེལ་པ་ཉིད་ལས་གཉི་གའི་ཚིག་གོ། །ཨ་པོ་ཙ་ཏ། ཨ་བོ་ཙ་ཏཱཾ། ཨ་བོ་ཙན། ཨ་བོ་ཙ་ཏ། ཨ་བོ་ཙེ་ཏཱཾ། ཨ་བོ་ཙནྟ། པ་ཏླྀ། པུཥ་སོགས་དྱུཏ་ཞེས་པ་ལ་སོགས་པས་ཨཎའོ། །པ་ཏིའི་སཔྟི་ཞེས་པར་བསྒྱུར་རོ།། ཨི་ཡིག་བརྗོད་པ་རྣམ་དབྱེ་དང་བཅས་པ་བསྒྱུར་བ་སྟེ། དབྱངས་ཀྱི་མ་ཡིན་ནོ། །ཨ་པཔྟ་ཏ། ཨ་པཔྟ་ཏཱཾ། ཨ་བ་པནྟ། སྟན་བྷུ་མདོ་ལས་བྱུང་བའོ། །ཛྲཱྀ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.12 (SGRA MDO)\/TD04289_TI LA SOGS PA_I MTHA_I BYA BA RNAM PAR DPYAD PA ZHES BYA BA (Tyādyanta Prakriyā Vicārita).txt","subfolder":"A.ii.12 (SGRA MDO)","origin":"Allochthonous","scripture_category":"non-scripture","reference":"Treatises on Sanskrit"},"SCCT_class":"NSCR"}
{"id":991,"text":"༄༅། །པྲཱི་ཉ་ཚིམ་པ་ལ་སྟེ་མཛེས་པ་ལ་ཡང་ངོ། །པྲཱི་ཎཱ་ཏི། པྲཱི་ཎཱི་ཏེ། ཤྲཱི་ཉ་འཚེད་པ་ལའོ། །ཤྲཱི་ཎཱ་ཏི། ཤྲཱི་ཎཱི་ཏེ། སྐུ་ཉ་ཀུན་དུ་གྲོལ་བ་ལའོ། །སྐུ་ནཱ་ཏི། སྐུ་ནཱི་ཏི། ཥི་ཉ་ཥུ་ཉ་འཆིང་བ་ལའོ། །སི་ནཱ་ཏི། སི་ནཱི་ཏེ། སུ་ནཱ་ཏི། སུ་ནཱི་ཏེ། ཀུ་ཉ་སྒྲ་ལའོ། །ཀུ་ནཱ་ཏི། ཀུ་ནཱ་ཏ། མཱི་ཉ་དྲུ་ཉ་འཚེ་བ་ལའོ། །མཱི་ནཱ་ཏི། མཱི་མཱི་ཏེ། ཧི་ནུ་མིན་ལ་སོགས་པ་རྣམས་ཀྱི་ཞེས་པས་ན་ཉིད་དོ། །པྲ་མཱི་ཎཱ་ཏི། པྲ་མཱི་ཎཱི་ཏེ། དྲུ་ཎཱ་ཏི། དྲུ་ཎཱི་ཏེ། པཱུ་ཉ་དག་བྱེད་ལའོ། །པཱུ་སོགས་རྣམས་ཀྱི་ཐུང་ངུའོ་ཞེས་པས་པཱུ་སོགས་རྣམས་ཀྱི་ཐུང་ངུའོ། །པུ་ནཱ་ཏི། པུ་ནཱི་ཏེ། ལཱུ་ཉ་གཅོད་པ་ལའོ། ལུ་ནཱ་ཏི། ལུ་ནཱི་ཏེ། སྟྲིཉ་འགེབས་པ་ལའོ། །སྟྲི་ཎཱ་ཏི། སྟྲི་ཎཱི་ཏེ། ཨ་སྟྲཱི་ཎཱ་ཏི། ཨཱ་སྟྲཱི་ཎཱི་ཏེ། བི་སྟྲཱྀ་ཎཱ་ཏི་ཀཎྜ་པ་ཊཾ། བི་སྟྲྀ་ཎཱི་ཏི། ཀྲཱིཉ་འཚེ་བ་ལའོ། །ཀྲྀ་ཎཱ་ཏི། ཀྲྀ་ཎཱི་ཏེ། བྲྀཉ་སྒྲིབ་པ་ལའོ། །བྲྀ་ནཱ་ཏི། བྲྀ་ཎཱི་ཏེ། དྷུ་ཉ་འགུལ་བ་ལའོ། །དྷུ་ནཱ་ཏི། དྷུ་ནཱི་ཏེ། གྲ་ཧ་ཉེ་བར་ལེན་པའོ། །ཡ་ཛ་སོགས་ཉིད་ལས་གཉི་གའི་ཚོག་གོ། །གྲ་ཧི་ཛྱཱ་ཞེས་པ་ལ་སོགས་པས་སཾ་པྲ་སྟ་ར་ཎའོ། །ར་ཥ་རྀའི་ཡི་གེ་རྣམས་ལས་ཞེས་པ་ལ་སོགས་པས་ནའི་ཎ་ཉིད་དོ། །གྲྀ་ཧྞཱ་ཏི། གྲྀཧྞཱི་ཏེ། ཨུ་པ་གྲྀ་ཧྞཱ་ཏི། ཨུ་པ་གྲྀ་ཧྞཱི་ཏེ། པ་རི་གྲྀ་ཧྞཱི་ཏེ། ཨ་ནུ་གྲྀ་ཧྞཱ་ཏི། ཨ་ནུ་གྲྀ་ཧྞཱི་ཏེ། ནི་གྲྀ་ཧྞཱ་ཏི། ནི་གྲྀ་ཧྞཱི་ཏེ། ཨ་བ་གྲྀཧྞཱ་ཏི། ཨ་བ་གྲྀ་ཧྞཱི་ཏེ། རྣམ་པར་བཤད་པ་རྣམས་སོ། །ཤྲཱི་སྤྲྀ་འཚེ་བ་ལའོ། །ལྷག་མ་ལས་བྱེད་པ་པོ་ལ་པ་རསྨཻའི་ཚིག་གོ། །ཤྲྀ་ཎཱ་ཏི༑། སྤྲྀ་ཎཱ་ཏི། པྲྀ་སྐྱོང་བར་བྱེད་པ་དང་རྫོགས་པར་བྱེད་པ་ལའོ། །པྲྀ་ཎཱ་ཏི། བླཱྀ་བྲཱྀ་སྒྲིབ་པ་ལའོ། །བླཱྀ་ནཱ་ཏི། བྲཱྀ་ཎཱ་ཏི། བྷྲྀ་བརྒྱད་བཀག་ལའོ། །བྷྲཱྀ་ཎཱ་ཏི། དྲཱྀ་རྣམ་པར་འཇོམས་པ་ལའོ། །དྲཱྀ་ཎཱ་ཏི། ཛཱྀ་ལང་ཚོ་ཉམས་པ་ལའོ། །ཛྲྀ་ཎཱ་ཏི། ནྲྀ་ཚུལ་ལའོ། །ནྲཱྀ་ཎཱ་ཏི། གྲཱྀ་སྒྲ་ལའོ། །གྲྀ་ཎཱ་ཏི། གྲྀ་ཛྱཱ་ལང་ཚོ་ཉམས་པ་ལའོ། །གྲ་ཧི་ཛ་ཞེས་པ་ལ་སོགས་པས་སཾ་པྲ་སཱ་ར་ཎཱའོ། །དེ་མཐའ་རིང་པོའོ་ཞེས་པས་རིང་པོ་ཉིད་དོ། །དེ་ནས་ཐུང་ངུའོ། །ཛི་ནཱ་ཏི། རཱི་འགྲོ་བ་ལའོ། །རཱྀ་ཎཱ་ཏི། རཱྀ་འཇུག་པ་ལའོ། །རཱྀ་ཎཱ་ཏི། ལཱི་སྦྱོར་བར་བྱེད་པ་ལའོ། །ལི་ནཱ་ཏི། བི་ལི་ནཱ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.12 (SGRA MDO)\/TD04289_TI LA SOGS PA_I MTHA_I BYA BA RNAM PAR DPYAD PA ZHES BYA BA (Tyādyanta Prakriyā Vicārita).txt","subfolder":"A.ii.12 (SGRA MDO)","origin":"Allochthonous","scripture_category":"non-scripture","reference":"Treatises on Sanskrit"},"SCCT_class":"NSCR"}
{"id":992,"text":"༄༅། །སངས་རྒྱས་ཀྱི་ཆོས་མ་འདྲེས་པ་རྣམས་འཇིག་རྟེན་ན་ཡོད་པ་ཡིན། ཆོས་ཀྱི་དབྱིངས་འཇིག་རྟེན་ན་ཡོད་པ་ཡིན། ཡང་དག་པའི་མཐའ་འཇིག་རྟེན་ན་ཡོད་པ་ཡིན། དེ་བཞིན་ཉིད་འཇིག་རྟེན་ན་ཡོད་པ་ཡིན། མ་ནོར་བ་དེ་བཞིན་ཉིད་འཇིག་རྟེན་ན་ཡོད་པ་ཡིན། གཞན་མ་ཡིན་པ་དེ་བཞིན་ཉིད་འཇིག་རྟེན་ན་ཡོད་པ་ཡིན། ཆོས་ཉིད་འཇིག་རྟེན་ན་ཡོད་པ་ཡིན། ཆོས་ཀྱི་གནས་ཉིད་འཇིག་རྟེན་ན་ཡོད་པ་ཡིན། ཆོས་སྐྱོན་མེད་པ་ཉིད་འཇིག་རྟེན་ན་ཡོད་པ་ཡིན། མིག་ལྔ་འཇིག་རྟེན་ན་ཡོད་པ་ཡིན། རྒྱུན་དུ་ཞུགས་པའི་འབྲས་བུ་འཇིག་རྟེན་ན་ཡོད་པ་ཡིན། ལན་གཅིག་ཕྱིར་འོང་བའི་འབྲས་བུ་འཇིག་རྟེན་ན་ཡོད་པ་ཡིན། ཕྱིར་མི་འོང་བའི་འབྲས་བུ་འཇིག་རྟེན་ན་ཡོད་པ་ཡིན། དགྲ་བཅོམ་པ་ཉིད་འཇིག་རྟེན་ན་ཡོད་པ་ཡིན། རང་བྱང་ཆུབ་འཇིག་རྟེན་ན་ཡོད་པ་ཡིན། ཐམས་ཅད་ཤེས་པ་ཉིད་འཇིག་རྟེན་ན་ཡོད་པ་ཡིན། ལམ་གྱི་རྣམ་པ་ཤེས་པ་ཉིད་འཇིག་རྟེན་མ་ཡོད་པ་ཡིན། རྣམ་པ་ཐམས་ཅད་མཁྱེན་པ་ཉིད་འཇིག་རྟེན་ན་ཡོད་པ་ཡིན།། །།ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་པ། །བམ་པོ་བརྒྱ་ཉེར་བཞི་པ། །ཀཽ་ཤི་ཀ། བྱང་ཆུབ་སེམས་དཔའ་ཡོད་ན། དགེ་བ་བཅུའི་ལས་ཀྱི་ལམ་རྣམས་འཇིག་རྟེན་ན་གདགས་སུ་ཡོད་པ་ཡིན། བསམ་གཏན་བཞི་འཇིག་རྟེན་ན་གདགས་སུ་ཡོད་པ་ཡིན། ཚད་མེད་པ་བཞི་འཇིག་རྟེན་ན་གདགས་སུ་ཡོད་པ","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E5INC_SHES RAB KYI PHA ROL TU PHYIN PA STONG PHRAG BRGYA PA 5_The Perfection of Wisdom in 100,000 Lines, Part 5 (Ṣatasāhasrikā Prajña Pāramitā 5).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":993,"text":"༄༅། །ནཱི་ཡ་མི་ནཱི་ཡཾ་ཡཱ་ཏཱ་མེ་པྲ་ཡ་བིགྷྣ་ཏཱཾ། །སྭ་ཡཾ་སུ་ཁ་རཱ་སཱ་སཀྟཿཀོ་ཛཱ་ནཱ་ཏི་པ་ར་བྱ་ཐཱཾ། །ཨི་ཏི་ཙིནྟཱ་ནུ་བནྡྷེ་ན་ཏ་སྱཱཿསནྟཱ་པ་ཀཱ་རི་ཎཱ། །སཱ་ནུ་རོ་དྷེ་བ་༄༅། །བའི་མཚན་མོ་འདི། །བདག་གི་དགའ་བའི་གེགས་སུ་གྱུར། །རང་ཉིད་བདེ་བའི་རོར་ཆགས་པ། །སུ་ཡིས་གཞན་གྱི་གདུང་བ་ཤེས། །ཞེས་པ་དེ་ཡི་བསམ་པ་ནི། །གདུང་བྱེད་རྗེས་སུ་འབྲེལ་བ་ཡི། །དོར་བཞིན་དུ་ནི་ར་ཛ་ནཱི་ཛ་གཱ་མཱ་དརྴ་ནཾ་ཤ་ནཻཿ། །ཨ་ཐཱ་རུ་ཎཱཾ་ཤུ་ཀ་བ་ཏཱི་ཏྭ་རཱ་གྲསྟེནྡུ་དརྤྤ་ཎཱ། །ཨཱ་སནྣོཏྶ་བ་སཛྫེ་པ་པྲ་བྷཱ་པྲཱ་བྷཱ་ཏི་ཀཱི་བ་བྷཽ། །ཨུ་དི་ཏེ་པདམི་ནཱི་ཀཱནྟེ་ཤཱནྟེ་ཏ་མ་སི་སཱརྦྦ་རེ། ། མཚན་མོ་དེ། །དལ་གྱིས་མཐོང་བ་མིན་པར་གྱུར། །དེ་ནས་སྐྱ་རེངས་གོས་དང་ལྡན། །བྲེལ་བས་ཟླ་བའི་མེ་ལོང་ཟགས། །དགའ་སྟོན་ཉེ་བ་ལ་ཆས་བཞིན། །སྣང་བ་ལྡན་པ་ཐོ་རེངས་མཛེས། །པདམོ་ཅན་གྱི་དགའ་བ་ཤར། །མཚན་མོ་མུན་པ་ཞི་བ་ན། ། བ་བྷཱུ་བ་སརྦྦ་བྷཱུ་ཏཱ་ནཱ་སུ་ཁཱ་ཡ་ན་ཡ་ནོཏྶ་བཿ། །ཏ་ཏཿཔྲ་བྲྀཏྟེ་པདམི་ནྱཱ་དི་པཱ་ཀ་ར་ཀ་ར་གྲྀ་ཧེ། །ཨུད+ཡ་ཡུརྦྷྲྀཾ་ག་ལ་ལ་ནཱ་སཾ་ག་མཾ་ག་ག་གཱི་ཏ་ཡཿ། །ཏ་ཏཿ་སིདྡྷཱ་དྷི་ན་ཐ་སྱ་བྷ་བ་ནེ་བྷཱུ་རི་སཾ་འབྱུང་པོ་ཐམས་ཅད་བདེ་བའི་སླད། །མིག་གི་དགའ་སྟོན་དག་ཏུ་གྱུར། །དེ་ནས་པདམ་ལྡན་པ་ཡིས། །ཉིན་བྱེད་ཟེར་འཛིན་ལ་ཞུགས་ཚེ། །བུང་བའི་ན་ཆུང་འགྲོགས་པ་ཡིས། །བཀྲ་ཤིས་གླུ་དག་རབ་ཏུ་བསྐྲུན། །དེ་ནས་གྲུབ་པའི་བདག་པོ་ནི། །ཕུན་ཚོགས་མང་བའི","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.9 (SKYES RABS)\/TD04155_BYANG CHUB SEMS DPA_I RTOGS PA BRJOD PA DPAG BSAM GYI _KHRI SHING (Bodhisattvā Vadāna Kalpalatā).txt","subfolder":"A.ii.9 (SKYES RABS)","origin":"Allochthonous","scripture_category":"non-scripture","reference":"Jātaka tales"},"SCCT_class":"NSCR"}
{"id":994,"text":"མེ་ཀ་པཉྩཱ་ཤཿཔལླ་ཝཿ།། །།ཨརྠི་ནཱམྦ་ན་ག་ཏོཉསི་བལྐ་ལཱི་ཡཿཀ་རོ་ཏྱ་བི་ར་ཏཾ་ཀྲྀ་ཏཱརྠ་ཏཱཾ། །ཀཻརྣ་ཙཱ་རུ་ཙ་རི་ཏ་ས་ཙརྩྱ་ཏེ་ཏ་སྱ་ཙིནྟ་ན་ཏ་རོཤྩ་མདབྷུ་ཏིཿ། །བི་ཧ་རནྟ་མ་ལྡན་གྱི་རྟོགས་པ་བརྗོད་པའི་ཡལ་འདབ་སྟེ་ལྔ་བཅུ་རྩ་གཅིག་པའོ།། །།གང་ཞིག་ནགས་སོང་ཤིང་ཤུན་ལྡན་གྱུར་ཀྱང་། །སློང་རྣམས་རྒྱུན་དུ་དོན་བྱས་ཉིད་དུ་བྱེད། །སྤྱོད་ཚུལ་མཛེས་ལྡན་དེ་དང་ཙན་དན་གྱི། །ངོ་མཚར་དག་ནི་སུ་ཡིས་བསམ་མི་བྱ། །དེ་ནི་དཀའ་ཐུབ་ནགས་ཐཱ་ནྱསྨིན་བྷ་ག་བནྟནྟ་པོ་བ་ནེ། །ས་པྲཙྪ་སསྨི་ཏཾ་ཤ་ཀྲོ་བིསྨི་ཏཿསྨི་ཏ་ཀཱ་ར་ཎཾ། །པྲྀཥྚཿཔྲ་ཎ་ཡི་ན་ཏེ་ན་སརྦྦ་ཛྙསྟ་མ་བྷཱ་ཥ་ཏ། །ཨསྨིནྡེ་ཤེ་ས་ཧ་སྲ་ཀྵ་པུརྦྦ་བྲྀཏྟཾ་སྨྲྀ་ཏཾ་མ་ཡཱ། །མ་དྷཱུ་ད་གཞན་ན། །བཅོམ་ལྡན་བཞུགས་ཤིང་འཛུམ་ལྡན་ལ། །བརྒྱ་བྱིན་ཡ་མཚན་ལྡན་པ་ཡིས། །འཛུམ་པ་ཉིད་ཀྱི་རྒྱུ་མཚན་དྲིས། །དེ་ཡིས་གུས་པས་དྲིས་པའི་ཚེ། །དེ་ལ་ཀུན་མཁྱེན་གྱིས་གསུངས་པ། །མིག་སྟོང་ལྡན་པ་གནས་འདིར་ནི། །སྔོན་བྱུང་བ་དག་བདག་གིས་དྲན། །མ་དྷཱུ་ད་ཀ་ཀཱ་ཁྱེ་ན་ག་རེ་པུ་རཱ་སུ་ར་པ་རོ་བ་མེ། །ཨ་དཱི་ན་པུ་ཎྱ་ནཱ་མ་བྷཱུ་ཏ་བྷཱུ་པ་ཏིརྦྷཱུ་ཥ་ཎཾ་བྷུ་པཿ། །ཀ་རུ་ཎ་མུ་དི་ཏོ་པེ་ཀྵ་མཻ་ཏྲཱི་ས་སཀྟ་ཙེ་ཏ་སཿ། །ཨུ་པཱ་སེརྵྱཱ་བ་ཏཱི་བ་ཤྲཱིར+ཡ་སྱཱརྠི་ཛ་ན་བེ་ཤཱ་སུ། །ཀ་དཱ་ཞེས་པ་ཡི། །གྲོང་ཁྱེར་ལྷ་གྲོང་ལྟ་བུར་སྔོན། །བསོད་ནམས་མི་དམན་ཞེས་བྱ་བའི། །ས་བདག་ས་ཡི་རྒྱུན་དུ་གྱུར། །སྙིང་རྗེ་དགའ་དང་བཏང་སྙོམས་དང་། །བྱམས་པ་སེམས་ལ་ཡང་དག་ཆགས། །ཕྲག་དོག་ཅན་བཞིན་གང་གི་དཔལ། །སློང་བའི་སྐྱེ་བོ་ཁང་པར་གནས། །ནམ་ཞིག་དེ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.9 (SKYES RABS)\/TD04155_BYANG CHUB SEMS DPA_I RTOGS PA BRJOD PA DPAG BSAM GYI _KHRI SHING (Bodhisattvā Vadāna Kalpalatā).txt","subfolder":"A.ii.9 (SKYES RABS)","origin":"Allochthonous","scripture_category":"non-scripture","reference":"Jātaka tales"},"SCCT_class":"NSCR"}
{"id":995,"text":"༄༅། །ཀཱཉྩ་ན་སཾ་བྷཱ་ར་སྟུ་པཱ་རཾ་བྷ་མ་ཧཱཏྨ་ནཿ། །ཛི་ན་ཤཱ་ས་ན་བིདྦེ་ཥཱདྦི་པྲཱཔྟ་སྱ་ནྱ་པཱ་ར་ཡཱན། །བི་པྲཱ་ཎཱཾ་དྷརྨྨེ་བིགྷྣཱ་ནཱཾ་རཱ་ཛྙོ་བྲྀཏྟིཾ་ནི་བཻ་དྱ་སཿ། །ཏདྡཏྟ་སུ་བྷ་ཊི་པྲཱ་པ་པྲ་ཏི་ཥེ་དྷ་ཀ་བཱ་རི་ཎཾ། །ནཱ་མནཱ་༄༅། །ཉིད་ཆེན་པོ་དེ་ཡིས་ནི། །ནོར་བུ་གསེར་ཚོགས་མཆོད་རྟེན་རྩོམ། །རྒྱལ་བའི་བསྟན་པ་ལ་སྡང་བའི། །བྲམ་ཟེ་ཡིས་ནི་རྣམ་པར་བཟློག་།བྲམ་ཟེ་ཆོས་ཀྱི་གེགས་རྣམས་ཀྱི། །སྤྱོད་ཚུལ་དེ་ཡིས་རྒྱལ་ལ་བཤད། །དེ་ཡིས་བྱིན་པའི་དཔའ་བོ་ནི། །འགོག་བྱེད་ཟློག་པར་བྱེད་པ་ཐོབ། །མིང་གི་ས་ཧ་སྲ་ཡོ་གཱི་ཏི་ས་རཱ་ཛ་སུ་བྷ་ཊཿཀྲྀ་ཏཱི། །ནིརྦྷརྟྶྱ་བི་དེ་དྷེ་བི་པྲཱནྡཎྜ་ཏྲཱ་ས་པ་རཱདམུ་ཁཱན། །ཧེ་མསྟཱུ་པཾ་གྲྀ་ཧ་བ་ཏིརྣི་ཙི་ཏཾ་མ་ཎི་མཽཀྟི་ཀཻཿ། །བཱི་ཏ་བིགྷྣཾ་ཏ་ཏཿ་ཀྲྀ་ཏྭཱ་པྲ་ཎི་དྷཱ་ནཾ་ས་མཱ་ད་དྷེཿ། །སཏྭ་སནྟཱ་སྟོང་ཐུབ་ཅེས་བྱ་བ། །རྒྱལ་པོའི་དཔའ་བོ་མཁས་པ་དེས། །བྲམ་ཟེ་རྣམས་ལ་རབ་བསྡིགས་ནས། །ཆད་པས་སྐྲག་པས་ཕྱིར་ཕྱོགས་བྱས། །དེ་ནས་གེགས་བྲལ་ཁྱིམ་བདག་གིས། །གསེར་གྱི་མཆོད་རྟེན་ནོར་བུ་དང་། །མུ་ཏིག་དག་གིས་སྤྲས་པ་དག་།སྨོན་ལམ་དག་ནི་རབ་བསྒྲུབས་པ། །བདག་ནི་དགེ་བ་ར་ཎཱཾ་སཀྟཱཾ་སུ་དྷཱ་སིཀྟཱ་མ་ནུཏྟ་རཱཾ། །ཨེ་ནེ་ན་ཀུ་ཤ་ལེ་ནཱ་ཧཾ་སམྱཀྶཾ་བོ་དྷི་མཱཔྣུ་ཡཱཏ། །ས་ཧ་སྲ་ཡོ་དྷི་ཏེ་ནོཀྟ་མེ་ཏཱ་དཱ་ཀརྞྱ་སཱ་ད་རཿ། །ཤྲཱ་བ་ཀོ་ཧཾ་ཏ་བཻ་བ་སྱཱ་མི་ཏྱཱུ་ཙེ་པྲ་ཎི་དྷཱ་ན་བཱ་ན། །དྷརྨྨ་ཤཱི་ལསྟ་མ་འདི་དག་གིས། །སེམས་ཅན་ཡང་དག་སྒྲོལ་ལ་ཆགས། །བླ་མེད་ཡང་དག་རྫོགས་བྱང་ཆུབ། །བདུད་རྩི་བྲན་པ་ཐོབ་གྱུར་ཅིག་།དེ་བརྗོད་དེ་དག་ཐོས་གྱུར་ནས། །སྟོང་ཐུབ་གུས་དང་བཅས་པས་བདག་།ཁྱོད་ཀྱི་ཉན་ཐོས་ཉིད་གྱུར་ཅིག་།ཅེས་པ་སྨྲས་ཏེ་སྨོན་ལམ་བཏབ། །ཆོས་ཀྱི་ངང་ཚུལ་ཡེ་ཤེས་ཀྱི། །","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.9 (SKYES RABS)\/TD04155_BYANG CHUB SEMS DPA_I RTOGS PA BRJOD PA DPAG BSAM GYI _KHRI SHING (Bodhisattvā Vadāna Kalpalatā).txt","subfolder":"A.ii.9 (SKYES RABS)","origin":"Allochthonous","scripture_category":"non-scripture","reference":"Jātaka tales"},"SCCT_class":"NSCR"}
{"id":996,"text":"ནཱ་ག་བྷ་བ་ནཱལླབདྷརྠཿསྭ་པ་དཾ་ཡ་ཡཽ། །ནཱ་ག་པྲ་བྷཱ་བ་སཾ་ཏཔྟཱ་ཙི་རཾ་བྷུཀྟྭཱ་ས་སཾ་པ་དཾ། །པུ་ཏྲཱ་ཡོཏྤ་ལཱ་ཁྱཱ་ཡ་པཱ་ཤཾ་ད་ཏྭཱ་བྱ་པ་དྱ་ཏ། །པཱ་ལ་ཡནྤི་ཏུ་རཱ་ཙ་རཾ་སོ་པི་ལུབདྷ་ཀུ་མཱ་ར་ཀ། །མུ་ནེསྟ་སྱ་ཀུ་ལ་སྠི་ཏྱཱ་པ་རི་ཙར+ཡཱ་པ་རོ་བྷ་བཏ། །ཏ་ཏཿཀ་ལས་འཐོན་ཏེ། །དོན་ཐོབ་རང་གི་གནས་སུ་སོང་། །ཀླུ་ཡི་མཐུ་ཡིས་ཐོབ་པ་ཡི། །ཕུན་ཚོགས་ཡུན་རིང་དེ་སྤྱད་ནས། །ཨུཏྤལ་ཅན་ཞེས་བྱ་བ་ཡི། །བུ་ལ་ཞགས་པ་བྱིན་ནས་འདས། །རྔོན་པ་གཞོན་ནུ་དེ་ཡིས་ཀྱང་། །ཕ་ཡི་སྤྱོད་པ་སྐྱོང་བྱེད་ཅིང་། །རིགས་ཀྱི་ལུགས་ཀྱིས་ཐུབ་པ་དེའི། །རིམ་གྲོ་བྱེད་པ་ཉིད་དུ་གྱུར། །དེ་ནས་ནམ་ཞིག་དཱ་ཙིཏྶ་མུ་ནེརྦི་ཤྲཱནྟ་སྱ་སྠི་ཏཿཔུ་རཿ། །ཤུ་ཤྲཱ་བ་ཀཱ་ཀ་ལི་གཱི་ཏཾ་ཏཱིརྞྞ་ཀརྞ་ར་སཱ་ཡ་ན། །ཙེ་ཏྲ་ནྱསྟ་མི་བ་ལོ་ཀྱ་སོ་པྲྀཙྪདྦིསྨི་ཏེ་མུ་ནིཾ། །ཀ་མ་ལཱ་བནྡྷ་སཾ་རུདྡྷ་མ་དྷུ་པ་དྷྭ་ནི་སོ་ད་རཿ། །ཀུ་ཏོ་ཡཾ་ཀོ་ཀི་ལཱ་ལཱ་པ་ལ་ལི་ཏཿཤྲཱུ་ཡ་ཏེ་ཤྭནཿ། ། ཐུབ་པ་ནི། །བཞུགས་པའི་མདུན་ན་གནས་པ་དེས། །ཤིན་ཏུ་ཕྲ་ཞིང་སྙན་པའི་གླུ། །རྣ་བའི་བཅུད་ལེན་རྒྱས་པ་ཐོས། །ཐུབ་པ་རི་མོ་བཀོད་པ་བཞིན། །མཐོང་ནས་ཡ་མཚན་དེས་དྲིས་པ། །པདམོ་ཁོངས་སུ་བྱུང་བ་ནི། །ཡང་དག་བསྡམས་པའི་སྒྲ་མཚུངས་ཤིང་། །ཁྱུ་བྱུག་དབྱངས་ལྟར་སྙན་པ་ཡི། །སྒྲ་འདི་དག་ནི་གང་ལས་ཐོས། ། ཨི་ཏི་ལུབདྷ་ཀ་པུ་ཏྲེ་ཎ་པྲྀཥྚསྟཾ་མུ་ནི་ར་བྲ་བཱི་ཏ། །གཱ་ཡན་ཏི་མ་དྷུ་རཱ་ལཱ་པ་མེ་ཏཱཿཀིནྣ་ར་ཀ་ནེ་ཀཱཿ། །དྲུ་མ་སྱ་ཀིནྣ་ར་པ་ཏེཿཀ་ནྱཱ་ཀ་ནྱཱ་ཤ་ཏཻརྦྲཱྀ་ཏཱ། །པཉྩ་བྷིརྣཱ་ག་བྷ་བ་ན་ཀྲཱི་ཌ་ཏྱེ་ཥཱ་མ་ནོ་ཧ་རཱ། །ཤྲུ་ཏྭཻ་ཏཏྐཽ་ཏུ་ཀཱ་ཀྲཱནྟཿས་པུ་ནརྨུ་ནི་མ་བྷྱ་དྷཱཏ། ། ཞེས་པ་རྔོན་པའི་བུ་ཡིས་དྲིས། །དེ་ལ་ཐུབ་པས་རབ་སྨྲས་པ། །མིའམ་ཅི་ཡི་བུ་མོ་རྣམས། །སྙན་པར་བརྗོད་པ་འདི་དག་ལེན། །མིའམ་ཅི་བདག་ལྗོན་པ་ཡི། །བུ་མོ་ཡིད་འཕྲོག་མ་འདི་ནི། །བུ་མོ་ལྔ་བརྒྱས་ཡོངས་བསྐོར་ནས། །ཀླུ་ཡི་ཁང་པ་དག་ན་རྩེ། །དེ་ཐོས་དགེ་མཚན་གྱིས་ནོན་ནས། །དེ་ཡིས་སླར་ཡང་ཐུབ་ལ་སྨྲས། །","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.9 (SKYES RABS)\/TD04155_BYANG CHUB SEMS DPA_I RTOGS PA BRJOD PA DPAG BSAM GYI _KHRI SHING (Bodhisattvā Vadāna Kalpalatā).txt","subfolder":"A.ii.9 (SKYES RABS)","origin":"Allochthonous","scripture_category":"non-scripture","reference":"Jātaka tales"},"SCCT_class":"NSCR"}
{"id":997,"text":"ཡོངས་སུ་མ་བརྟགས་པའི་ཚོར་བ་ནི་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ། །ཡོངས་སུ་མ་བརྟགས་པའི་སྲེད་པ་ནི་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ། །ཡོངས་སུ་མ་བརྟགས་པའི་ལེན་པ་ནི་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ། །ཡོངས་སུ་མ་བརྟགས་པའི་སྲིད་པ་ནི་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ། །ཡོངས་སུ་མ་བརྟགས་པའི་སྐྱེ་བ་ནི་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ། །ཡོངས་སུ་མ་བརྟགས་པའི་རྒ་ཤི་ནི་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ། །ཡོངས་སུ་མ་བརྟགས་པའི་སྦྱིན་པའི་ཕ་རོལ་ཏུ་ཕྱིན་པ་ནི་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ། །ཡོངས་སུ་མ་བརྟགས་པའི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ནི་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ།། ཡོངས་སུ་མ་བརྟགས་པའི་བཟོད་པའི་ཕ་རོལ་ཏུ་ཕྱིན་པ་ནི་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ། །ཡོངས་སུ་མ་བརྟགས་པའི་བརྩོན་འགྲུས་ཀྱི་ཕ་རོལ་ཏུ་ཕྱིན་པ་ནི་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ། །ཡོངས་སུ་མ་བརྟགས་པའི་བསམ་གཏན་གྱི་ཕ་རོལ་ཏུ་ཕྱིན་པ་ནི་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ། །ཡོངས་སུ་མ་བརྟགས་པའི་ཤེས་རབ་ཀྱི་ཕ་རོལ་ཏུ་ཕྱིན་པ་ནི་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ། །ཡོངས་སུ་མ་བརྟགས་པའི་ནང་སྟོང་པ་ཉིད་ནི་རྣམ་པ་ཐམས་ཅད་མཁྱེན་པ་ཉིད་ཐོབ་པར་བྱེད་དོ། །ཡོངས","AACT_class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E9INC_SHES RAB KYI PHA ROL TU PHYIN PA STONG PHRAG BRGYA PA 9_The Perfection of Wisdom in 100,000 Lines, Part 9 (Ṣatasāhasrikā Prajña Pāramitā 9).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":998,"text":"ཁྱེད་ལ་དབུས་མའོ། །ངེད་ལ་ཕྱི་མའོ། །དཱ་པ་མིན་པའི་དཱ་དྷཱ་དག་ངཱའོ། །བྱ་བ་རྟོགས་བྱེད་ནི་བྱིངས་སོ། །དུས་ལའོ། །ད་ལྟར་བ་ལ་བརྟ་མཱ་ནཱའོ། །སྨ་ཡིས་འདས་པ་ལའོ། །པ་རོ&ཀྵཱའོ། །བྱུང་བའི་བྱེད་པ་དང་ལྡན་པ་རྣམས་ཀྱང་ངོ། །འབྱུང་འགྱུར་ལ་བྷ་བི་ཥྱནྟི་དང་། ཨཱ་ཤཱིཥ་དང་། ཤྭ་སྟ་ནཱིའོ། །དེ་རྣམས་ཀྱི་རང་མིང་གིས་དུས་ཀྱི་ཁྱད་པར་རོ། །རབ་ཏུ་སྦྱོར་བ་ལས་ཀྱང་ངོ། །རྗེས་སུ་འདོད་པ་ལ་པཉྩ་མཱིའོ། །ནུས་པར་བྱེད་པ་དང་སྨོན་པར་བྱེད་པ་དག་ལ་འང་ངོ། །བསྒྲུབ་པ་སོགས་རྣམས་ལ་སཔྟ་མཱིའང་ངོ། །བྱ་བ་ཡང་དག་པར་མངོན་པར་སྡུད་པ་ལ་དུས་ཐམས་ཅད་དུ་པཉྩ་མིའའི་དབུས་མིའི་གཅིག་ཚིག་གོ་།མཱ་སྦྱོར་བ་ལ་ཨདྱཏ་ནིའོ། །མཱ་སྨ་སྦྱོར་བ་ལ་ཧྱ་སྟ་ནཱི་འང་ངོ། །བརྟ་མཱ་ནཱ། ཏི། ཏས། ཨནྟི། སི། ཐས། ཐ། མི། བས། མས། ཏེ། ཨཱ་ཏེ། ཨནྟེ། སེ། ཨཱ་ཐེ། དྷྭེ། ཨེ། བ་ཧེ། མ་ཧེའོ། །སཔྟ་མཱི། ཡཱ་ཏ། ཡཱ་ཏཱམ། ཡུས། ཡས། ཡཱ་ཏམ། ཡཱཏ། ཡཱམ། ཡཱབ། ཡཱ་མ། ཨི་ཏ། ཨཱི་ཡཱ་ཏཱམ། ཨཱི་རན། ཨཱི་ཐཱས། ཨཱི་ཨཱ་ཐཱམ། ཨིའ་དྷྭམ། ཨཱི་ཡ། །ཨཱི་བ་ཧི། ཨཱི་མ་ཧིའོ། །པཉྩ་མཱི། ཏུ། ཏཱམ། ཨནྟུ། ཧི། ཏམ། ཏ། ཨཱ་ནི། ཨཱ་བ། ཨཱ་མ། ཏཱམ། ཨཱ་ཏཱམ། ཨནྟཱམ། སྭ། ཨཱ་ཐཱམ། དྷྭམ། ཨཻ། ཨཱ་བ་ཧཻ། ཨཱ་མ་ཧཻའོ། །ཧྱསྟ་ནཱི། དི། ཏཱམ། ཨན། སི། ཏམ། ཏ། ཨམ། བ། མ། ཏ། ཨཱ་ཏཱམ། ཨནྟ། ཐཱས། ཨཱ་ཐཱམ། དྷྭམ། ཨི། བ་ཧི། མ་ཧིའོ། །ཨ་དྱ་ཏ་ནཱི་འདི་ལྟ་ཉིད་དོ། །པ་རོ&ཀྵཱ། ཨཊ། ཨ་ཏུས། ཨུས། ཐལ། ཨ་ཐུས། ཨ། ཨཊ། བ། མ། ཨེ། ཨཱ་ཏེ། ཨི་རེ། སེ། ཨཱ་ཐེ། དྷྭེ། ཨེ། བ་ཧེ། མ་ཧེའོ། །ཤྭསྟ་ནཱི། ཏཱ། ཏཱ་རཽ། ཏཱ་རས། ཏཱ་སི། ཏཱསྠས། ཏཱསྠ། ཏཱ་སྨི། ཏཱསྭས། ཏཱསྨས། ཏཱ། ཏཱ་རཽ། ཏཱ་རས། ཏཱ་སེ། ཏཱ་སཱ་ཐེ། ཏཱ་དྷྭེ། ཏཱ་ཧེ། ཏཱསྦ་ཧེ། ཏཱསྨ་ཧེའོ། །ཨཱ་ཤཱིཥ། ཡཱཏ། ཡཱསྟཱམ། ཡཱ་སུས། ཡཱས། ཡཱསྟམ། ཡཱསྟ། ཡཱསམ། ཡཱསྦ། ཡཱསྨ། སཱིཥྚ། སཱི་ཡཱ་སྟཱམ། སཱི་རན། སཱིཥཊཿཨཱས། སཱི་ཡཱསྠཱམ། སཱི་དྷྭཱམ། སཱི་ཡ། སཱི་བ་ཧི། སཱི་མ་ཧིའོ། །སྱ་དང་ལྡན་ཅིག་པའི་ཏི་སོགས་རྣམས་བྷ་བི་ཥྱནྟིའོ། །སྱཏི། སྱ་ཏས། སྱཱནྟི། སྱ་སི། སྱ་ཐས། སྱ་ཐ། སྱཱ་མི། སྱཱ་བས། སྱཱ་བས། སྱཱ་མས། སྱ་ཏེ། སྱཱ་ཏེ། སྱནྟེ། སྱ་སེ།","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.12 (SGRA MDO)\/TD04282_KA L_A PA_I MDO (Kalāpa Sūtra).txt","subfolder":"A.ii.12 (SGRA MDO)","origin":"Allochthonous","scripture_category":"non-scripture","reference":"Treatises on Sanskrit"},"SCCT_class":"NSCR"}
{"id":999,"text":"ཡ་སི་རྣམས་ལས་ཀྱང་ཡང་ནའོ་ཞེས་པས་ཕྱོགས་གཅིག་ལ་ཡན་བི་ཀ་ར་ཎའོ། །བྷྲ་མྱ་ཏི། བྷྲ་མ་ཏི། བ་ད་གསལ་བར་བརྗོད་པ་ལའོ། །བ་ད་ཏི། བ་ས་ངེས་པར་གནས་པ་ལའོ། །བ་ས་ཏི། ནི་བ་ས་ཏི། པྲ་བ་ས་ཏི། ཨུ་པ་བ་ས་ཏི། པ་རསྨཻའི་ཚིག་གོ། །ད་ད་སྦྱིན་པ་ལའོ། །ཨ་ཡིག་ཨ་ནུ་དཱཏྟཱ་རྗེས་སུ་འབྲེལ་པ་ནི་བྱེད་པ་པོ་ལ་རུ་ཙ་སོགས་དང་རྗེས་སུ་འབྲེལ་པ་རྣམས་ལའོ་ཞེས་པའི་ཁྱད་པར་གྱི་དོན་ནོ། །རུ་ཙ་སོགས་ཉིད་ཀྱི་ཕྱིར་ཨཱཏྨ་ནེའི་ཚིག་གོ། །དད་ཏེ། ད་དྷ་འཛིན་པ་ལའོ། །ད་དྷ་ཏེ། ཧ་ད་བཤད་པ་འདོར་བའོ། །ཧ་ད་ཧེ། ཨ་ཡ་འགྲོ་བ་ལའོ། །བར་སྔོན་དུའོ།། ཉེར་བསྒྱུར་གྱི་ཨ་ཡ་ཏི་ལ་ཞེས་པས་རེ་ཕའི་ལ་ཉིད་དོ། །པ་ལཱ་ཡ་ཏེ། ཨུད་སྔོན་དུའོ། །ཨུ་ཏ་ཡ་ཏེ། ར་བྷ་རྩོམ་པ་ལའོ། །ར་བྷ་ཏེ། ཨཱང་སྔོན་དུའོ། །ཨཱ་ར་བྷ་ཏེ། ཊུ་ལ་བྷ་ཥ་ཐོབ་པ་ལའོ། །ཌུའི་སྒྲ་ནི། ཌུ་རྗེས་སུ་འབྲེལ་པ་ལས་དེ་ཡིས་ཚར་བ་ལ་ཏྲྀ་མ་ཀའོ་ཞེས་པའི་ཁྱད་པར་གྱི་དོན་ནོ། །ཥ་ཡིག་ནི། ཥ་རྗེས་སུ་འབྲེལ་པ་དང་བྷིད་སོགས་རྣམས་ནི་ཨང་ངོ་ཞེས་བྱ་བའི་ཁྱད་པར་གྱི་དོན་ནོ། །ར་བྷི་ལ་བྷ་དག་གི་ཞེས་པའི་ངེས་པར་བསྟན་པ་ལས་ན་ཡིག་ཨཱ་ག་མ་མི་འགྱུར་རོ། །ལ་བྷ་ཏེ། ཨཱ་ལ་བྷ་ཏེ། ས་མཱ་ལ་བྷ་ཏེ། ར་མུ་རྩེ་བ་ལའོ། །ར་མ་ཏེ། ཉེར་བསྒྱུར་བི༑ ཨཱང་། པ་རི་རྣམས་ལས་ར་མའོ་ཞེས་པའི་ཨཱཏྨ་ནེའི་ཚིག་མ་ཡིན་ཅིང་རྟག་ཏུ་རུ་ཙ་ལ་སོགས་པའི་ཚོགས་སུ་བྱས་པ་ཡང་མ་ཡིན་པ་ཉིད་ཀྱི་ཕྱིར་རོ། །བི་ར་མ་ཏི། ཨཱ་ར་མ་ཏི། བ་རི་ར་མ་ཏི། དེ་བཞིན་དུ་ཨུ་པ་ལས། ལས་དང་བཅས་པའི་ཕྱིར། དེ་བ་དཏྟ་མུ་པ་ར་མ་ཏི། ནད་དུ་གྱུར་པའི་ཀཱ་རི་ཏའི་དོན་ལ་འདིར་ར་མི། ཨུ་པ་ར་མ་ཡ་ཏི་ཞེས་པའི་དོན་ནོ། །དེ་བཞིན་དུ་ལས་ཅན་ལས་དངོས་པོའོ། །ཨུ་པ་ར་མ་ཏི། ཨུ་པ་ར་མ་ཏེ། ཨཱཏྨ་ནེའི་ཚིག་གོ། །ཌུ་པ་ཙ་ཥ་འཚེད་པ་ལའོ། །ཨ་ཡིག་ས་མཱ་ཧཱ་ར་རྗེས་སུ་འབྲེལ་པ་ནི། ཨིན་དང་ཉ་དང་ཡ་ཛ་སོགས་ལས་གཉི་གའོ་ཞེས་པའི་ཁྱད་པར་གྱི་དོན་ནོ། །ཡཛ་སོགས་ཉིད་ལས་གཉིས་ཀའི་ཚིག་གོ། །པ་ཙ་ཏི། པ་ཙ་ཏེ། ཨ་ཀ་ཐ་ལ་སོགས་པ་རྣམས་དང་ཥ་མཐའ་རྣམས་དང་ཉེ་བར་བསྟན་པ་དང་ལྷག་མ་དང་བྱིངས་རྣམས་ལ་ཡང་ནའོ་ཞེས་པའི་ཉེར་བསྒྱུར་ལས་ནའི་ཡང་ན་ནའི་ཎ་ཉིད་དོ། །","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.12 (SGRA MDO)\/TD04289_TI LA SOGS PA_I MTHA_I BYA BA RNAM PAR DPYAD PA ZHES BYA BA (Tyādyanta Prakriyā Vicārita).txt","subfolder":"A.ii.12 (SGRA MDO)","origin":"Allochthonous","scripture_category":"non-scripture","reference":"Treatises on Sanskrit"},"SCCT_class":"NSCR"}
{"id":1000,"text":"༄༅། །ལགནི་ས་ཧ་སཱ་ཁ་གེ་ན་པི་སི་ཏེ་ཧྲྀ་ཏེ། །ས་བ་བྷུ་བོ་བྷ་ཡ་བྷྲཾ་སཱཙིཚནྟཱ་ནིཤྩ་ལ་ལོ་ཙ་ནཿ། །ཏ་སྱཱསྟ་བཱིཀྵྱ་དུཿཁེ་པི་མུ་ཁེ་སྨི་ཏ་མ་དྲྀ་ཤྱ་ཏ། །ཧཱ་སཿས་རེ་ཥུ་སྑ་ཡི་༄༅། །ནི་འཕྲལ་ལ་གཏིང་དུ་སོང་། །ཤ་ནི་བྱ་ཡིས་ཕྲོགས་པའི་ཚེ། །གཉིས་ཀ་ཉམས་པས་དེ་ཡིས་ནི། །བསམས་པ་མིག་ནི་གཡོ་མེད་གྱུར། །དེ་མཐོང་དེ་ཡིས་བཞིན་ལ་ནི། །སྡུག་ཀྱང་འཛུམ་པ་མཐོང་བར་གྱུར། །གཞན་དག་གི་ནི་འཁྲུལ་པ་ལ།། ཏེ་ཥུ་སཱུར+ཡོ་བ་ར་ཛཱ་ཡཱ་ཏཻ། །ས་ཏཱཾ་བཻ་ལཀྵུ་ཀུ་པི་ཏཿ་པྲོ་བ་ཙཱ་ནུ་ཙི་ཏ་སཱི་ཏཾ། །ཨ་ཧོ་ཧ་ས་སི་མཱཾ་ལོ་ཀེ་ཧཱ་སྱཱ་ཡ་ཏ་ན་ཏཱཾ་ག་ཏཱཾ། །ནྲྀ་པ་ཏི་ཏྱཀྟྭཱ་ག་སྱཱནྡྷ་ཏྱཀྟྭཱནྡྷ་ཙཽ་ར་མཱ་ཤྲི་ཏཱ། །ཏ་བཱ་ཧ་མུ་བྷ་ཡ་འཆིར་ཉེ་རྣམས་ཀྱང་དགོད་པ་ཡིན། །སྐྱེངས་པས་ཁྲོས་པ་དེ་ཡིས་ནི། །མི་འོས་འཛུམ་པ་དེ་ལ་སྨྲས། །ཀྱེ་མ་འཇིག་རྟེན་གད་མོ་ཡི། །གནས་གྱུར་ཁྱོད་ཉིད་བདག་ལ་དགོད། །མི་བདག་བཏང་ནས་ལོང་བར་ཕྱིན། །ལོང་བ་བཏང་ནས་ཆོམ་རྐུན་བསྟེན། །གསུམ་ཆར་ཉམས་པ་བྷྲཥྚཾ་ཏྲི་བྷྲཥྚཱ་ཡཱཿསྨི་ཏཱསྤ་དཾ། །ཨཱསྟཱཾ་བཱ་པ་རི་ཧཱ་སོ་ཡཾ་ཏཾ་ཡུཀྟྱཱ་ཀ་རོ་མི་ཏེ། །ཁ་ལཱསྟེ་བི་ཥ་མ་སྠཱ་ནཱཾ་ཡེ་བི་ཌམྦ་ན་པཎྜི་ཏཱཿ། །ཨི་ཏྱུཀྟྭཱ་ན་ག་རིཾ་ག་ཏྭཱ་ས་ནྲྀ་པཱ་ཡ་ནྱ་བེ་ད་ཡ་ཏཱ། །སོ་ཁྱོད་ཀྱིས་ནི། །འཛུམ་པའི་གནས་ནི་གཉིས་ཉམ་ང་། །ཡོངས་སུ་བགད་པ་འདི་ནི་ཆོག་།བདག་ནི་རིགས་པས་ཁྱོད་ཕན་བསྒྲུབ། །མི་བཟད་གནས་ལ་གང་ཞིག་ནི། །ཅོ་འདྲིའི་མཁས་པ་དེ་མི་བསྲུན། །འདི་བརྗོད་གྲོང་ཁྱེར་སོང་ནས་ནི། །ཀླུང་གི་ངོགས་ནས་སོ་སུམ་བཱ། །དཀའ","AACT_class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.9 (SKYES RABS)\/TD04155-1_BYANG CHUB SEMS DPA_I RTOGS PA BRJOD PA DPAG BSAM GYI _KHRI SHING (Bodhisattvā Vadāna Kalpalatā).txt","subfolder":"A.ii.9 (SKYES RABS)","origin":"Allochthonous","scripture_category":"non-scripture","reference":"Jātaka tales"},"SCCT_class":"NSCR"}
