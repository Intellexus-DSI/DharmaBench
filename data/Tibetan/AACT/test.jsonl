{"id":1,"text":"པ་ཡིན་གྱི། རིམ་པ་གཅིག་གིས་ནི་མ་ཡིན་ནོ་ཞེས་སོ། །ཡང་ལེའུ་བཅོ་བརྒྱད་པ་ལས། ཉེ་བར་བསྒྲུབ་པས་ནི་རྣམ་པར་མི་རྟོག་པའི་དབྱིངས་སུ་འཇུག་གོ་།སྒྲུབ་པས་ནི་དེ་ཉིད་རྣམ་པར་དག་པའི་མཐར་ཐུག་པའི་བྱང་ཆུབ་སེམས་དཔར་རོ། །སྒྲུབ་པ་ཆེན་པོས་ནི་དེ་བཞིན་གཤེགས་པར་རོ། །དེ་སྐད་དུའང་། དེ་ལྟར་བྱེ་བྲག་རྟོགས་བྱས་ནས། །དངོས་གྲུབ་མཆོག་ནི་བསྒྲུབ་པར་བྱ། །གཞན་དུ་བསྐལ་པ་སྟོང་དུ་ནི། །སངས་རྒྱས་སྐྱོབ་པ་རྣམས་ཀྱིས་ཀྱང་། །དངོས་གྲུབ་མཆོག་ནི་ཞི་བ་དག་།འགྲུབ་པ་འབྱུང་བར་མི་འགྱུར་རོ། ། ཞེས་གསུངས་སོ། །དེ་བས་ན་བསྙེན་པ་ལ་སོགས་པའི་ཐབས་མ་ལུས་པས་རིམ་གྱིས་བྱང་ཆུབ་ཐོབ་པར་འགྱུར་རོ་ཞེས་བྱ་བ་འདི་ནི་གནས་པ་ཡིན་ནོ། །རྣལ་འབྱོར་རྡོ་རྗེ་ཅན་ཀུན་གྱི། །བཀའ་ནི་ཇི་ལྟར་བསྒོ་བ་བགྱི། །ཞེས་ཞུས་པའི་རིམ་པའི་དོན་དང་། ཁ་བསྐང་བའི་དོན་དེའི་ལན་ནི། ལས་དང་ཞེས་བྱ་བ་ལ་སོགས་པ་གསུངས་པ་ལ། དྲག་ཤུལ་གྱི་ལས་དང་རྗེས་སུ་མཐུན་པ་གང་གིས་སྦྱོར་བའི་ལེའུ་བཅུ་གསུམ་པ་ལས་གསུངས་ཏེ། ཞེས་དང་། གལ་ཏེ་འདི་ལྟར་རེ་ཞིག་སངས་རྒྱས་ཉིད་སྒྲུབ་པ་ཆེན་པོ་ཉིད་ཀྱིས་ཐོབ་པར་འགྱུར་ན། དེ་ཉིད་ཀྱིས་ཆོག་མོད་གཞན་གསུམ་པོས་ཅི་ཞིག་བྱ་ཞེ་ན། བྱང་ཆུབ་སེམས་དཔའ་རྣམས་སངས་རྒྱས་ཀྱི་ས་ལ་འཇུག་པའི་ཆེད་ཀྱི་སྦྱར་བ་གང་ཡིན་པ་དེ་ཉིད་ཀྱིས་ཆོག་ན། མོས་པས་སྤྱོད་པའི་ས་ལ་སོགས་པས་བཅུར་གཏོགས་པའི་སྦྱོར་བ་གཞན་གྱིས་ཅི་ཞིག་བྱ་ཞེས་ཅིའི་ཕྱིར་མི་འདོད། ཡང་ན་ས་སྔ་མར་གཏོགས་པའི་སྦྱོར་བ་མེད་པར་སྦྱོར་བ་ཕྱི་མ་ཕྱི་མར་བྱེད་པར་ནུས་པ་མ་ཡིན་ཏེ། རིམ་པ་ནི་ངེས་པའི་ཕྱིར་རོ། །བྱེད་པ་འདི་གང་ཡིན་པ་དེ་ཉིད་ནི་མ་ཡིན་ནོ། །འོ་ན་ཅི་ཞིག་ཡིན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/_GREL PA_COMMENTARIES\/s05297e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":2,"text":"༄༅། །མ་གཉིས་ཀྱིས་གླང་པོ་ཆེའི་པགས་པ་སྡིགས་འཛུབ་དང་བཅས་པས་བརྒྱངས་ཏེ་འཛིན་པ། གཡས་གསུམ་པ་ན་ཌཱ་མ་རུ། བཞི་པ་ན་དགྲ་སྟ། ལྔ་པ་ན་གྲི་གུག་།དྲུག་པ་ན་མདུང་རྩེ་གསུམ་པ། གཡོན་པའི་ཕྱག་གསུམ་པ་ན་རྡོ་རྗེས་མཚན་པའི་ཁ་ཊྭཱཾ་ག་།བཞི་པ་ན་ཁྲག་གིས་གང་བའི་ཐོད་པ། ལྔ་པ་ན་རྡོ་རྗེ་ཞགས་པ། དྲུག་པ་ན་ཚངས་པའི་མགོ་བོ་གདོང་བཞི་པ་བསྣམས་པ། སྣ་ཚོགས་རྡོ་རྗེས་མཚན་པའི་རལ་པའི་ཐོར་ཅོག་ཅན། དབུ་རེ་རེ་ལ་ཐོད་པ་སྐམ་པོ་ལྔ་ལྔས་བརྒྱན་ཅིང་། དབུའི་གཡོན་དུ་ཅུང་ཟད་ཡོ་བའི་ཟླ་བ་ཕྱེད་པ་འཆང་བ། ཞལ་རྣམ་པར་འགྱུར་བ། མཆེ་བ་བཞི་བཞི་གཙིགས་པ། སྒེག་པ། དཔའ་བ། མི་སྡུག་པ་སྟེ་སྐུའི་ཉམས་གསུམ་དང་། རྒོད་དང་དྲག་ཤུལ་འཇིགས་སུ་རུང་བ་སྟེ་གསུང་གི་ཉམས་གསུམ་དང་། སྙིང་རྗེ་དང་། རྔམས་པ། ཞི་བ་སྟེ་ཐུགས་ཀྱི་ཉམས་གསུམ་སྟེ་ཉམས་དགུ་དང་ལྡན་པ། སྟག་གི་པགས་པའི་ཤམ་ཐབས་ཅན་མའི་རྒྱུ་མ་ལ་བརྒྱུས་པའི་མི་མགོ་ལྔ་བཅུའི་ཕྲེང་བ་འཕྱང་བ། ཕྱག་རྒྱ་དྲུག་གིས་རྒྱས་བཏབ་པ། མི་རུས་ཀྱི་ཐལ་བས་ལུས་ཐམས་ཅད་ལ་བྱུགས་པའོ། །བཅོམ་ལྡན་འདས་ལ་མངོན་དུ་ཕྱོགས་པར། བཅོམ་ལྡན་འདས་མ་རྡོ་རྗེ་ཕག་མོ་སྐུ་མདོག་དམར་མོ། ཞལ་གཅིག་།ཕྱག་གཉིས་ཀྱི་ཕྱག་གཡོན་པས་ཡབ་ཀྱི་མགུལ་ནས་འཁྲུང་པའི་ཐོད་པ་ན། བདུད་བཞི་ལ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/BDE MCHOG_HIGHEST BLISS (SHANVARA)\/SGRUB THABS_RITUAL FOR REACHING THE ANGEL (SADHANA)\/s05977e51.txt","subfolder":"SGRUB THABS_RITUAL FOR REACHING THE ANGEL (SADHANA)","origin":"Autochthonous","scripture_category":null,"reference":null},"SCCT_class":null}
{"id":3,"text":"ཅིང་། ཛཿ་ཧཱུཾ་བཾ་ཧོཿ་ཞེས་སློབ་མ་ལ་བསྟིམ། མདུན་གྱི་གཏོར་མ་མགོན་པོར་བསྐྱེད་པ་ཁྱེད་རང་རྣམས་ཀྱི་སྤྱི་བོར་བྱོན་བ་ལུས་ལ་ཟིམས་བས་མགོན་པོའི་སྐུའི་བྱིན་རླབས་ཐོབ་པའི་མོས་པ་མཛོད་བྱས་ལ། གཏོར་མ་སློབ་མའི་མགོ་ཐོག། ཏུ་བཞག་ནས་རྒྱལ་པ་ཁྱབ་བདག་རྡོ་རྗེ་འཆང་ཆེན་པོས་བྱིན་གྱིས་རློབས་ཤིག་།དཔལ་ལྡན་ཤ་ཝ་རི་དབང་ཕྱུག་གིས་བྱིན་གྱིས་རློབས་ཤིག་།མངའ་བདག་མཻ་ཏྲི་བ་ཆེན་པོས་བྱིན་གྱིས་རློབས་ཤིག་།གྲུབ་ཆེན་རཱ་ཧུ་ལས་བྱིན་གྱིས་རློབས་ཤིག་།མཁས་གྲུབ་ཁྱུང་པོ་རྣལ་འབྱོར་གྱིས་བྱིན་གྱིས་རློབས་ཤིག་།མཉམ་མེད་རིན་ཆེན་བརྩོན་འགྲུས་ཀྱིས་བྱིན་གྱིས་རློབས་ཤིག་།དཔོན་སྟོན་སྐྱེར་སྒང་པ་ཆེན་པོས་བྱིན་གྱིས་རློབས་ཤིག་།གཉན་སྟོན་སྤས་པའི་རྣལ་འབྱོར་གྱིས་བྱིན་གྱིས་རློབས་ཤིག་།ཆོས་རྗེ་སངས་རྒྱས་སྟོན་པས་བྱིན་གྱིས་རློབས་ཤིག་།མཁས་གྲུབ་ཤངས་སྟོན་ཆེན་པོས་བྱིན་གྱིས་རློབས་ཤིག་།མུས་ཆེན་རྒྱལ་མཚན་དཔལ་བཟང་བོས་བྱིན་གྱིས་རློབས་ཤིག་།སྔགས་འཆང་རྡོ་རྗེ་གཞོན་ནུས་བྱིན་གྱིས་རློབས་ཤིག་།མཉམ་མེད་ནམ་མཁའི་རྣལ་འབྱོར་པ་ཆེན་པོས་བྱིན་གྱིས་རློབས་ཤིག་།མཁས་གྲུབ་དགེ་ལེགས་དཔལ་བཟང་པོས་བྱིན་གྱིས་རློབས་ཤིག་།པཎ་ཆེན་ཆོས་ཀྱི་རྒྱལ་མཚན་གྱིས་བྱིན་གྱིས་རློབས་ཤིག་། འཁྲུལ་ཞིག་རིན་ཆེན་བཤེས་གཉེན་གྱིས་བྱིན་གྱིས་རློབས་ཤིག་།རབ་འབྱམས་སྨྲ་བ་སངས་རྒྱས་རྒྱ་མཚོས་བྱིན་གྱིས་རློབས་ཤིག་།རྒྱལ་བ་བློ་བཟང་དོན་གྲུབ་ཀྱིས་བྱིན་གྱིས་རློབས་ཤིག། །མཁས་གྲུབ་སངས་རྒྱས་ཡེ་ཤེས་ཀྱིས་བྱིན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.33 (MISCELLANEOUS and unsorted)\/PAN CHEN BLA MA SKU PHRENG GSUM PA DPAL LDAN YE SHES_PANCHEN LAMA KUTRENG SUMPA PELDEN YESHE\/s12215e.txt","subfolder":"PAN CHEN BLA MA SKU PHRENG GSUM PA DPAL LDAN YE SHES_PANCHEN LAMA KUTRENG SUMPA PELDEN YESHE","origin":"Autochthonous","scripture_category":null,"reference":null},"SCCT_class":null}
{"id":4,"text":"མ་ཆད་པར་མ་བསྒོམས་ན་ཐོག་མ་མེད་པ་ནས་བདག་གཅེས་པར་འཛིན་པ་འདོར་མི་ནུས། གཞན་ལ་གཅེས་འཛིན་མི་འབྱུང་བས་རྒྱུན་དུ་གོམས་པར་བྱ། འདི་གོམས་ནས་རྒྱུད་ལ་སྐྱེས་ན་ཆོས་ཐམས་ཅད་བདེ་བར་འགྲོ་བའི་ཏིང་ངེ་འཛིན་ཅེས་པའམ། ལྷ་བདེ། ཀླུ་བདེ། ཀུན་བདེ། རབ་གང་བྱ་བ་ཡོང་བས། འཇིག་རྟེན་བདེ་བ་འདེབས་པ་སྟེ། །སྨོན་ལམ་གྱི་སྟོབས་ནི། དགེ་བ་ཅི་བྱས་ཀྱི་རྗེས་དང་། གཞན་ཡང་དུས་ཐམས་ཅད་དུ་བདག་འཛིན་ཐུལ་བ་དང་། ཐུལ་ནས་ཕྱིས་མི་ལྡང་བར་སྨོན་ལམ་འདེབས་པ་སྟེ། འགྲོ་བའི་སྡུག་བསྔལ་གང་ཅིའང་རུང་། །དེ་ཀུན་བདག་ལ་སྨིན་གྱུར་ཅིག་།ལ་སོགས་པ་ཐེག་པ་ཆེན་པོའི་མདོ་རྒྱུད་བསྟན་བཅོས་ན་བཞུགས་པ་རྣམས་སྨོན་ལམ་དུ་འདེབས་པ། དེ་ལྟར་སྟོབས་ལྔ་བོ་དེ་ལ་སྦྱངས་ན། ཚེ་གཅིག་གི་བྱ་བ་ཐམས་ཅད་འཆུན། བདག་གཞན་བརྗེ་བའི་བྱང་ཆུབ་ཀྱི་སེམས་སྐྱེས་ནས་འཕེལ། དེ་ལ་བརྟེན་ནས་ཡོན་ཏན་ཐམས་ཅད་འབྱུང་གསུངས། ཁྱད་པར་འཆི་ཀའི་གདམས་ངག་ཏུ་བྱེད་ན། ཐེག་ཆེན་འཕོ་བའི་གདམས་ངག་ནི། །སྟོབས་ལྔ་ཉིད་ཡིན་སྤྱོད་ལམ་གཅེས། །ཞེས་འབྱུང་བས་དང་པོ་དཀར་པོས་བོན་གྱི་སྟོབས་རང་གི་ཡོ་བྱད་གང་ཡོད་པ་བླ་མ་དཀོན་མཆོག་ལ་སྤོང་དག་བྱ། ཞེན་པ་སྐྱེ་བའི་མི་ལ་སྦྱིན་དུ་མི་རུང་། ཤུལ་དུ་ཡང་སྡིག་རྐྱེན་དུ་མ་འགྱུར་ཙམ་གྱི་ཤོམ་པར་བྱ། མཆོད་གནས་རྣམས་ལ་མཆོད་པ་བཟང་བར་དབུལ། དྲིན་ཅན་ལ་ནོར་གྱི་དང་པོར་སྦྱིན་དུ་མི་རུང་། དེ་ནས་ཚེ་འདིའི་དངོས་པོ་གང་ལ་མ་ཆགས་ཤིང་ཕྱི་མར་མི་འཇིགས་པའི་བློ་བསྐྱེད། དེ་ནས་སྨོན་ལམ་གྱི་སྟོབས་ནི། མཆོད་པ་བཤམས་ལ་བཤགས་སྡོམ་དང་བཟོད་གསོལ་བྱ། སྐྱབས་འགྲོ་ལ་སོགས་པའི་སྡོམ་ཁྲིམས་གསོ། དཀོན་མཆོག་ལ་མཆོད་པ་དང་། ཆོས་སྐྱོང་ལ་གཏོར་མ་ཕུལ་ལ། བྱང་ཆུབ་ཀྱི་སེམས་གཉིས་བར","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.28 (BLO SBYONG)\/BLO SBYONG TSOGS BSHAD MA_INSTRUCTIONS FOR DEVELOPING THE GOOD HEART ENTITLED _A TEACHING TO THE ASSEMBLY_\/s00403m.txt","subfolder":"BLO SBYONG TSOGS BSHAD MA_INSTRUCTIONS FOR DEVELOPING THE GOOD HEART ENTITLED _A TEACHING TO THE ASSEMBLY_","origin":"Autochthonous","scripture_category":null,"reference":null},"SCCT_class":null}
{"id":5,"text":"ཏན་ཡོངས་སུ་རྫོགས་པ་མཚོན་པའི་ཟླ་ཉིའི་གདན་ལ་ངོ་བོ་རང་གི་དྲིན་ཅན་རྩ་བའི་བླ་མ་དེ་ཉིད་ཆོས་ཀྱི་རྒྱལ་པོ་ཙོང་ཁ་པ་དང་དབྱེར་མེད་དུ་མོས་དགོས། དེ་ལྟར་ཡིན་ཡང་ཡིན་པ་བཀའ་གདམས་གླེགས་པ་མ་ལས། བདག་གི་སྤྲུལ་བ་དམ་པ་ཞིག་།ནས། བསྟན་གནས་པར་དུ་ཡང་ཡང་འོང་། །ཞེས་མཉམ་མེད་ཇོ་པོ་ཆེན་པོས་ཞལ་གྱིས་བཞེས་པ་ལྟར་རྗེ་ཡབ་སྲས། ཀུན་མཁྱེན་བླ་མ་སྐུ་ཕྲེང་ཡབ་སྲས་རིམ་པར་བྱོན་ཏེ་བསྟན་པའི་སྲོག་བཟུང་བས་དེ་ཀུན་ཀྱང་ཇོ་པོ་དང་རྗེའི་རྣམ་འཕྲུལ་དུ་རང་རང་གི་རྣམ་ཐར་དང་མཛད་པ་ལས་དཔོག་པ་དང་། ཁྱད་པར་ཀུན་མཁྱེན་འཇམ་དབྱངས་བཞད་པ་རྗེ་རིན་པོ་ཆེ་དངོས་ཡིན་ཚུལ་ཐོག་མར་གྲྭ་སར་ཞུགས་སྐབས་རྗེ་རིན་པོ་ཆེ་ཆོས་གྲར་ཕེབས་གི་ཡོད་པ་རེད་ཅེས་གྲགས་པ་ཆེན་པོ་བྱུང་བས་ཁྲི་རྒྱ་ནག་པ་བློ་གྲོས་རྒྱ་མཚོས་དེ་ལུགས་ཀྱི་གསུང་སྒྲོས་ཕེབས་ཚུལ་རྣམ་ཐར་དུ་གསལ་བ་དང་། རྗེ་བདག་ཉིད་ཆེན་པོ་ཞལ་བཞུགས་རིང་དམ་ཅན་ཆོས་རྒྱལ་འཁོར་གྱི་དགེ་བཤེས་ཅི་རིགས་པའི་རྣམ་པར་སྤྲུལ་ནས་ཕྱག་གཡོག་མཛད་ཚུལ་གྲགས་ཆེ། དེ་ཕྱིན་རྗེའི་བསྟན་པར་གེགས་ཆགས་ཆེ་སྐབས་གྲུབ་ཐོབ་སོགས་ཅི་རིགས་པའི་རྣམ་པར་འབྱོན་པས་དེ་དུས་མཁའ་སྤྱོད་གྲུབ་ཐོབ་སངས་རྒྱས་ཆོས་འཕེལ་ཞེས་པཎ་ཆེན་བློ་བཟང་ཡེ་ཤེས་དང་ཀུན་མཁྱེན་གོང་མ་སོགས་ཀྱི་དྲུང་དུ་ཡང་ཡང་ཕེབས་པ་དེའང་དམ་ཅན་ཆོས་རྒྱལ་གྱི་སྤྲུལ་བ་ཡིན་པས་རྒྱུན་པར་མཁའ་སྤྱོད་དུ་བཞུགས་ནས་སྐབས་རེ་ཕེབས་སྲིད། ཀུན་མཁྱེན་བླ་མ་སྐུ་སྨྱུང་བའི་སྐབས་ཞིག་གྲུབ་ཆེན་གྱིས་སྒོ་མང་ལ། རྗེ་འདི་མ་བཞུགས་ན་རྗེའི་བསྟན་པར་ཤིན་ཏུ་གནོད། ཞིང་ཁམས་གཞན་དུ་འཕེན་པ་གནང་འདུག་པས་བརྟན་བཞུགས་ན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/bla ma_i rnal _byor_practices for honoring ones lama\/DRUNG CHEN SHES RAB RGYA MTSO PRADZNY_A_I MTSAN CAN_DRUNGCHEN SHERAB GYATSO PRAJNAY TSENCHEN\/s12006e.txt","subfolder":"DRUNG CHEN SHES RAB RGYA MTSO PRADZNY_A_I MTSAN CAN_DRUNGCHEN SHERAB GYATSO PRAJNAY TSENCHEN","origin":"Autochthonous","scripture_category":null,"reference":null},"SCCT_class":null}
{"id":6,"text":"༄༅། །པས་འོད་གསལ་བ་ལས་ལྡང་བར་གྱུར་ཏོ། ཞེས་བྱ་བའི་དོན་ཏོ། །རང་རང་གི་སྟན་ལ་ཞེས་བྱ་བ་ནི་རང་གི་འཇིག་རྟེན་གྱི་ཁམས་ཇི་ལྟ་བར་རོ། །གནས་པ་ཞེས་བྱ་བ་ནི་སེམས་ཅན་གྱི་དོན་རྫོགས་པར་བྱེད་ནུས་པར་གྱུར་པ་སྟེ། ངེས་པའི་དོན་ཏོ།། ༈ དེ་ནས་ཞེས་བྱ་བ་ལ་སོགས་པ་ལ། འཁོར་གྱི་༸དོན་གྱི་འོད་གསལ་དེ་ལས་ལངས་མ་ཐག་ཏུ་ཟུང་འཇུག་གི་སྐུ་ཡང་འགྲུབ་པར་འགྱུར་རོ།། དེ་བཞིན་གཤེགས་པ་རྣམས་བཅོམ་ལྡན་འདས་ཟབ་པའི་ཆོས་སྟོན་པ་ལ་མཁས་པས་ན་ངོ་མཚར་དུ་གྱུར་པའོ། །སྔོན་མང་དུ་མ་བྱུང་འབྱུང་བར་གྱུར་པས་ན་རྨད་དུ་གྱུར་པའོ། །ཤིན་ཏུ་དགྱེས་པས་ཁྱབ་པར་གྱུར་པ་ནི་དགྱེས་པས་ཁྱབ་པར་གྱུར་ཅིང་རངས་ཏེ། རངས་ཚུལ་ནི། སྟོན་པས། བཀའ་སྩལ་པའི་ཟབ་མོའི་དོན་རྟོགས་ཤིང་རྟོགས་པའི་ཏིང་ངེ་འཛིན་གྱི་ཁྱད་པར་སྒྱུ་མ་དང་འོད་གསལ་གདུལ་བྱས་བསྒོམས་པ་ཡིས། དེ་རྣམས་ཐོབ་པར་གྱིས། བསྐྱེད་པའི་སེམས་ཅན་གྱི་ཚོགས་ཀྱི་དོན་མཛད་པ་གཟིགས་པས་དགྱེས་པས་ཁྱབ་པར་གྱུར་པའོ། །ཆོས་ཀྱི་དབྱངས་འདི་སྐད་ཅེས་གསུངས་སོ། །ཞེས་བྱ་བ་ནི་རྣམ་པ་དེ་ལྟ་བུའི་ཆོས་རྣམས་ཀྱི་ཆོས་ཀྱི་དབྱངས་ཏེ་ཆོས་དང་ཡང་དག་པར་ལྡན་པའི་དབྱངས་གསུང་བར་མཛད་པའོ།། འཁོར་གྱི་དེ་བཞིན་གཤེགས་པ་རྣམས་ཆོས་བསྟན་པས་དགྱེས་པས། ཆོས་བསྟན་པའི་སྒོ་ནས་དེ་སྟོན་པར་མཛད་པའི་སྟོན་པ་ཉིད་ལ། ཨེ་མའོ་ཞེས་བྱ་བ་ལ་སོགས་པའི་ཚིགས་སུ་བཅད་པས་བསྟོད་པར་མཛད་པ་སྟེ། ཨེ་མའོ་ཞེས་བྱ་བ་གསུམ་ནི་ངོ་མཚར་དུ་གྱུར་པའི་དོན་ནོ་འོ། །ཆོས་ཞེས་བྱ་བ་དང་པོ་ནི་བསྟན་པའི་མཚན་ཉིད་ཅན་གྱི་བརྗོད","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/_GREL PA_COMMENTARIES\/s05282e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":7,"text":"པའོ། །དབང་པོ་གཞན་གྱི་ཡུལ་ལས་ཀྱང་འདས་པར་སྟོན་པ་དྲི་དང་ཞེས་པ་ལ་སོགས་པའོ། །དེ་ལ་དམིགས་ནས་སྐྱེ་བས་ཨ་དེ་ལྷན་ཅིག་སྐྱེས་དགའི་བྱེད་པ་ཅན་ཞེས་བྱའོ། །དེ་ལས་ཞེས་པ་མཚོན་བྱེད་ཨ་དེ་ལས་སོ། ། །སྐྱེས་པའི་རྣལ་འབྱོར་བ། དེའི་བདེ་བ་ཟ་བ་ཉིད་ཅེས་པ་དེ་གོམས་པ་ལས་སྐྱེས་པའི་མཚོན་བྱ་དོན་གྱི་བདེ་བ་དགའ་བ་བཞི་ལ་ལོངས་སྤྱོད་པའོ། ། དེ་ལ་གནས་སྐབས་ཀྱི་འབྲས་བུ་སྐྱེ་བའི་རིམ་པ་སྟོན་པ། དེ་དང་ཞེས་པ་ལ་སོགས་པ་སྟེ་བདེ་བ་དེ་དང་ལྷན་ཅིག་ཏུ་ཕྱག་རྒྱ་ཆེན་པོ་ཟག་པ་མེད་པའི་བདེ་བ་སྦྱིན་པའི་དངོས་གྲུབ་ཏུ་འགྱུར་རོ་ཞེས་པ་སྟེ། དེ་དང་ཞེས་པ་བདེ་བ་དང་ངོ་། ། ཕྱག་རྒྱ་ཆེ་ནི་སྣང་བ་ཐམས་ཅད་བདེ་བར་ཤར་བས་སྣང་བ་དང་བདེ་བའམ་སྟོང་པ་དབྱེར་མེད་པས་རྒྱས་འདེབས་པས་སོ། །འོ་ན་དེ་གང་གི་རྒྱུ་བྱེད་ཞེ་ན། བདེ་བ་སྦྱིན་པའི་དངོས་གྲུབ་ཅེས་པ་ཟག་པ་མེད་པའི་བདེ་བ་ཆེན་པོའི་རོར་ཤར་བ་སྐུ་བཞི་ཡེ་ཤེས་ལྔ་ཐོབ་པའི་རྒྱུར་འགྱུར་བའོ། ། གཟུགས་སྒྲ་ཞེས་པ་ལ་སོགས་པས་སྣང་བ་ཐམས་ཅད་བདེ་ཆེན་སྤྲོས་བྲལ་ཆོས་ཀྱི་དབྱིངས་ཀྱི་རང་བཞིན་དུ་སྤྱད་པ་སྟེ། ཤེས་རབ་ནི་བདེ་ཆེན་སྤྲོས་བྲལ་ཡིན་ལ། སྤྱད་པར་བྱ་ཞེས་པ་དེ་ཉིད་ཀྱིས་འདོད་ཡོན་ལྔ་ལ་སྤྱད་པར་བྱ་བའོ། །དེ་ཉིད་ལྷན་ཅིག་པའི་གཟུགས་ཞེས་པ་ཡུལ་རྣམས་བདེ་བའི་རོར་ཤར་བའོ། །བདེ་ཆེན་ནི་བདེ་བ་དང་སྟོང་པ་གཉིས་གཅིག་ལ་གཅིག་རྒྱས་བཏབ་པའོ། ། བཟང་པོ་ནི་དེ་ཉིད་རྟོག་པ་ཐམས་ཅད་དང་བྲལ་བས་སོ། །རྣལ་འབྱོར་མ་ནི་ཐབས་ཤེས་ཪབ་ཟུང་འབྲེལ་བསྒོམ་པའོ། །དེ་ཉིད་ཅེས་པ་བདེ་བ་དང༌སྟོང་པ་དབྱེར་མེད་པའོ། །དཀྱིལ་འཁོར་འཁོར་ལོ་དང༌། ཡེ་ཤེས་ལྔ་ཞེས་པ་དེར་སྣང་ཞེས་པའི་དོན་ནོ། །ཡེ་ཤེས་བསྟན་པ་དེ་ནི་མེ་ལོང་ཡེ་ཤེས་ཞེས་པ་བདེ་བ་ཆེན་པོའི་ཡེ་ཤེས་དེ་ནི་ཆོས་ཐམས་ཅད་ཀྱི་གཟུགས་བརྙན་དུ་ཤར་བས་སོ། །ཆོས་ཐམས་ཅད་བདེ་བ་ཆེན་པོར་རོ་མཉམ་པར་རྟོགས་པས་མཉམ་ཉིད་དོ། །སོ་སོར་རྟོག་ཅེས་པ་དོན་དམ་པས་སོ། །རང་རིག་པའི་སྒོ་ནས་ཤེས་བྱའི་དཀྱིལ་འཁོར་ཇི་ལྟར་སྣང་བ་རྟོགས་པས་སོ། །བྱ་བ་ནན་ཏན་ནི་སངས་རྒྱས་ཀྱི་མཛད་པ་མཐའ་དག་མཛད་ཅིང་སེམས་ཅན་གྱི་དོན་འབྱུང་པས་སོ། །ཆོས་དབྱིངས་ནི་བདེ་བ་ཆེན་པོ་ལ་དམིགས་ནས་འཕགས་པའི་ཆོས་ཐམས","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2689_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":8,"text":"༄༅། །བཞིན་མ་ཡིན་པའི་དྲང་པའི་དོན་ནོ། །དྲང་དོན་དང་ངེས་དོན་གང་གིས་བྱེད་སྙམ་ན། རྟོན་པ་བཞི་དང་རིགས་པ་བཞིས་ཚིག་དོན་གཉིས་དང་། དགོངས་པ་ཅན་བཞི་དང་ལྡེམ་དགོངས་བཞིས་གསུང་རབ་ལ་དྲང་ངེས་འབྱེད་དོ།། འདིར་བསྟན་འཁོར་ལོ་དང་པོ་ནི་སྒྲ་ཇི་བཞིན་པ་མ་ཡིན་པའི་དྲང་དོན་ཡིན་ཏེ། ཀུན་བཏགས་རང་གི་མཚན་ཉིད་ཀྱིས་མ་གྲུབ་པར་སྟོན་པ་དང་གཟུང་འཛིན་རྫས་གཞན་དུ་མ་གྲུབ་པར་སྟོན་པའི་ལུང་དང་། ཀུན་བཏགས་རང་གི་མཚན་ཉིད་ཀྱིས་མ་གྲུབ་པར་སྒྲུབ་པ་དང་། ཕྱི་རོལ་གྱི་དོན་མེད་པར་སྒྲུབ་པའི་རིགས་པས་གནོད་པའི་ཕྱིར་དང་། ཀུན་བཏགས་ཐ་སྙད་དུ་ཡོད་པ་དང་། ཕྱི་དོན་སྣང་བྱེད་ཀྱི་བག་ཆགས་ལ་བརྟེན་ནས་ཕྱི་རོལ་དོན་སྣང་གི་རྣམ་ཤེས་འབྱུང་བ་ལ་དགོངས་པའི་ཕྱིར་དང་། རེ་ཞིག་ཆོས་ཀྱི་བདག་མེད་སྟོན་མི་རུང་བའི་འདུལ་བྱ་རྣམས་གང་ཟག་གི་བདག་མེད་རྟོགས་པ་ལ་བཞུགས་པའི་ཆེད་དུ་ཡིན་པའི་ཕྱིར་རོ། །འདིར་བསྟན་འཁོར་ལོ་བར་བ་ཐེག་ཆེན་གྱི་ཟབ་ལམ་རྒྱས་པར་སྟོན་པའི་མདོ་དེ་སྒྲ་ཇི་བཞིན་པ་མིན་ཏེ། ཆོས་ཐམས་ཅད་ངོ་བོ་ཉིད་མེད་པར་གསུངས་པ་ནི་མཚན་ཉིད་གསུམ་གྱི་ངོ་བོ་ཉིད་མེད་པ་ལ་དགོངས་པའི་ཕྱིར་དང་། ངོ་བོ་ཉིད་མེད་པར་གསུངས་པ་སྒྲ་ཇི་བཞིན་པར་མི་རུང་བའི་ཕྱིར་དང་། སྒྲ་ཇི་བཞིན་པར་གཟུང་ན་མཚན་ཉིད་གསུམ་ཀ་ལ་སྐུར་འདེབས་སུ་འགྱུར་བའི་ཕྱིར་རོ། །མཚན་ཉིད་གསུམ་ཇི་ལྟར་ངོ་བོ་ཉིད་མེད་པ་དེ་ལྟར་མ་སྐྱེས་པ་སོགས་ཀྱི་ཕྱིར་མ་སྐྱེས་པ་སོགས་སུ་གསུངས་ཤིང་། སྐྱེ་བ་མེད་པའི་ཆོས་ལ་བཟོད་པ་ཐོབ་པར་གསུངས་པ་ནི། འཁོར་བ་ལ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.27 (GRUB MTHA__SIDDHANTA)\/CHOS RJE NGAG DBANG DPAL LDAN_CHUJE NGAWANG PELDEN\/s12168e.txt","subfolder":"CHOS RJE NGAG DBANG DPAL LDAN_CHUJE NGAWANG PELDEN","origin":"Autochthonous","scripture_category":null,"reference":null},"SCCT_class":null}
{"id":9,"text":"པའི་སྒྲུབ་ཐབས་དགའ་དོན་སིདྡྷི་ཕ་ལའི་བང་མཛོད། ངག་དབང་ཀུན་དགའ་བསོད་ནམས་ཀྱིས་མཛད་པའི་སྒྲུབ་ཐབས་བསམ་དོན་ཀུན་འགྲུབ། ཙ་ཀྲ་ལ་བརྟེན་པའི་དབང་སྡུད་ལག་ལེན་བསམ་འཕེལ་ནོར་བུ་རྣམས་ནི། ཐུབ་པའི་དབང་པོ། འཇམ་དབྱངས། ཇ་ཏཱ་རི། རྡོ་རྗེ་གདན་པ། བ་རི་ལོ་ཙཱ་བ། ས་སྐྱ་གོང་མ་ལྔ། ཚོགས་སྒོམ་ཀུན་དགའ་དཔལ། ཉན་ཆེན་བསོད་ནམས་བརྟན་པ། ན་བཟའ་བྲག་ཕུག་པ། བླ་མ་བློ་བཟང་པ། སེང་གེ་དཔལ། བླ་མ་དམ་པ། ཆག་ལོ་ཙཱ་བ་རིན་ཆེན་ཆོས་རྒྱལ། ས་ལོ་འཇམ་དཔལ་རྡོ་རྗེ། ངོར་ཆེན། མུས་ཆེན། སངས་རྒྱས་རྒྱལ་མཚན། ས་སྐྱ་ཀུན་དགའ་བསོད་ནམས། བསོད་ནམས་དབང་ཕྱུག་།མཁྱེན་རབ་བྱམས་པ་ངག་དབང་ལྷུན་གྲུབ། རྨར་ཆེན་མན་འཇམ་ནག་གི་ཉམས་ལེན་ཟབ་མོ་དང་འདྲ། ཛམྦྷ་ལ་དཀར་པོའི་སྒྲུབ་སྐོར་ལ། ལོ་རྒྱུས། ཕྱི་ཆུ་སྦྱིན་ལ་བརྟེན་ནས་སྒྲུབ་པ། ནང་གཏོར་མ་ལ་བརྟེན་ནས་སྒྲུབ་པ། གསང་བ་གའུ་ལ་བརྟེན་ནས་སྒྲུབ་པ། ཡང་གསང་མཁའ་འགྲོ་བཞི་ལ་བརྟེན་ནས་སྒྲུབ་པ་དེ་རྣམས། ནོར་སྒྲུབ་རིན་ཆེན་སྤུངས་པ་ཞེས་བྱ་བ། ལོ་ཙཱ་བརྒྱ་བརྩོན་འགྲུས་སེང་གེའི་ཕྱག་ལེན་བཞིན་བཀོད་པ་རྫོགས་སོའི་མཐའ་ཅན། ཇོ་བོ་རྗེས་མཛད་པའི་བསྟོད་པ་སྤྱན་རས་གཟིགས་དབང་མ། འདི་གཉིས་མ་ཐོབ། ཤེའུ་ལོས་མཛད་པའི་བསྟོད་པ་འཇིགས་མེད་དབང་ཕྱུག་མ་རྣམས་ནི། ཤེའུ་ལོ་བྱམས་པ་ཀུན་དགའ་ཆོས་གྲགས་ཡན་རྗེས་གནང་དང་འདྲ་ལ། དེ་ནས་ངག་དབང་མཆོག་ལེགས་རྡོ་རྗེ། མཁྱེན་རབ་བསྟན་འཛིན་བཟང་པོ། མཁྱེན་རབ་བྱམས་པ་ངག་ལྷུན། སངས་རྒྱས་ཕུན་ཚོགས། ཡེ་ཤེས་འཕྲིན་ལས།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/GSAN YIG_RECORDS OF TEACHINGS RECEIVED\/PABONGKA\/s00313i.txt","subfolder":"PABONGKA","origin":"Autochthonous","scripture_category":null,"reference":null},"SCCT_class":null}
{"id":10,"text":"༄༅། །བཱ་ཧཱ་ནཱ་ཡེ་ཨོཾ་མཧཱ་བེ་གཱ་ཡ་བདག་ཅག་ཅེས་པ་ནས། ཁྱད་པར་དུ་མྱུར་བའི་ཤུགས་ཕུན་སུམ་ཚོགས་པ་ལ་བར་དུ་གཅོད་པ་ཐམས་ཅད་ཤཱནྟིཾ་ཀུ་རུ་ཡེ་སྭཱཧཱ། སྲན་མ་ལ། ཨོཾ་ཨ་གན་ཡེ་ཞེས་པ་ནས། བཱ་ཧཱ་ནཱ་ཡེ་ཨོཾ་མ་ཧཱ་བཱ་ལཱ་ཡ་བདག་ཅག་ཅེས་པ་ནས། ཁྱད་པར་དུ་སྟོབས་རྒྱས་པ་ལ་བར་དུ་གཅོད་པ་ཐམས་ཅད་ཤཱནྟིཾ་ཀུ་རུ་ཡེ་སྭཱཧཱ། གྲོ་ལ། ཨོཾ་ཨགན་ཡེ་ཞེས་པ་ནས། བཱ་ཧཱ་ནཱ་ཡེ་ཨོཾ་བཛྲ་གྷ་སྨི་རི་བདག་ཅག་ཅེས་པ་ནས། ཁྱད་པར་དུ་ནད་ཐམས་ཅད་ཤཱནྟིཾ་ཀུ་རུ་ཡེ་སྭཱཧཱ། ཞི་བའི་ཁྱད་པར་གྱི་རྫས་ལ། ཨོཾ་ཨགན་ཡེ་ཞེས་པ་ནས། བཱ་ཧཱ་ནཱ་ཡེ་བདག་ཅག་ཅེས་པ་ནས༑ བཀྲ་མི་ཤིས་པ་ཐམས་ཅད་ཤཱནྟིཾ་ཀུ་རུ་ཡེ་སྭཱཧཱ། གྲངས་ནི། ཡམ་ཤིང་དང་མར་གཉིས་གཙོ་བོར་བྱས་ཤིང་གཞན་རྣམས་ཅི་རིགས་པར་བྱའོ། །དེ་ནས་བསྲེག་རྫས་རྣམས་སྙན་པའི་གདངས་ཀྱིས་ཕུལ་ནས། ཨོཾ་ཨཱཿཧྲཱིཿཔྲ་ཝ་ར་སངྐཱ་རཾ་ཨཱཉྩ་མཱ་ཎཱཾ་ཞེས་ཞལ་བསིལ་དང་། པྲོཀྵ་ཎཾ་སྦྱར་ཏེ་བསང་གཏོར་སྔར་བཞིན་ཕུལ་ལོ། ༈ །གཉིས་པ་འཇིག་རྟེན་ལས་འདས་པའི་མེ་ལྷ་མཆོད་པ་ནི། མེ་ལྷའི་ཐུགས་ཀར་བྷྲུཾ་ལས་གཞལ་ཡས་ཁང་གྲུ་བཞི་པ་སྒོ་བཞི་པ་ཞེས་པ་ནས། དབུས་སྔོ་བ། དེའི་དབུས་སུ་སྣ་ཚོགས་པདམ་འདབ་མ་བརྒྱད་པའི་ལྟེ་བར་ཉི་གདན་ལ་ཕྱོགས་བཞིར","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/BDE MCHOG_HIGHEST BLISS (SHANVARA)\/SBYIN SREG_FIRE OFFERING (HOMA)\/s12276e.txt","subfolder":"SBYIN SREG_FIRE OFFERING (HOMA)","origin":"Autochthonous","scripture_category":null,"reference":null},"SCCT_class":null}
{"id":11,"text":"བཤད་པ། འཇིག་རྟེན་པ་དང་འཇིག་རྟེན་ལས་འདས་པའི་ཡོན་ཏན་ཐམས་ཅད་ཀྱི་རྟེན་ཡིན་པའི་ཕྱིར་རོ་ཞེས་དང་། དེ་ལྟ་བས་ན་འདིས་ནི་ཆོས་ཞེས་བྱ་བའི་སྒྲ་ནི་རིག་པར་བརྗོད་པ་ཡིན། སྐུ་ཞེས་བྱ་བའི་སྒྲ་ནི་ངོ་བོ་ཉིད་དུ་བརྗོད་པ་ཡིན་ནོ་ཞེས་སོ། །དབྱེ་ན་སྐུ་བཞིའོ། །དེ་རྣམ་བརྒྱད་ནི་ཚིག་ངེས་གཟུང་གི་སྙིང་པོ་ཅན་ནོ་ཞེས་པའི་ཚུལ་གྱིས་མངོན་རྟོགས་ནི་བརྒྱད་པོ་འདིར་ངེས་ཀྱི་མ་ཚང་བ་དང་ལྷག་པ་ནི་མིན་ནོ་ཞེས་པའོ། །གཉིས་པ་ནི། ཅིའི་ཕྱིར་དངོས་པོ་བརྒྱད་དུ་ངེས་ཤེ་ན། གང་ཟག་གཅིག་འཚང་རྒྱ་བ་ལ་ཤེས་པར་བྱ་བའི་ཡུལ་དང་ཉམས་སུ་ལེན་པའི་ལམ་དང་། འབྲས་བུ་གསུམ་དུ་གྲངས་ངེས་ལ། དེ་ཡང་དང་པོ་ལ་མཁྱེན་གསུམ་དང་། གཉིས་པ་ལ་སྦྱོར་བཞི་དང་། གསུམ་པ་ལ་ཆོས་སྐུར་ངེས་པའི་ཕྱིར་ཏེ། དོན་བསྡུས་སྒྲོན་མེར་ཤེས་བྱའི་ཡུལ་དུ་མཁྱེན་པ་གསུམ། །སྒོམ་པའི་དུས་སུ་སྦྱོར་བ་བཞི། །འབྲས་བུའི་མཐར་ཐུག་ཆོས་ཀྱི་སྐུ། །ཞེས་པ་ལྟར་རོ། །འོ་ན་ཤེས་བྱ་ལ་མཁྱེན་གསུམ་དུ་ངེས་པ་ཅི་ཞེ་ན། དཔེར་ན་ཚོང་པ་ཚོང་གི་ཁེ་ཐོས་ན་དེའི་ཐབས་ལ་འཇུག་པ་ལྟར། དང་པོར་འབྲས་བུ་ལ་བྲོད་པ་སྐྱེད་པའི་དོན་དུ་རང་གཞན་གྱི་དོན་གཉིས་དང་ལྡན་པའི་རྣམ་མཁྱེན་བསྟན་ཏོ། །དེ་ཐོས་ན་དེའི་ཐབས་ལ་འཇུག་པས་དེའི་ཐབས་ལ་ལམ་ཤེས་དང་། དེའི་གོལ་ས་ཤེས་པ་ཡང་གཞི་ཤེས་ལ་རག་ལས་པས་དེ་ནས་གཞི་ཤེས་བསྟན་ཏེ་དེ་ཉིད་ལས། ཐོས་བསམ་དུས་སུ་འབྲས་བུ་དང་། རྒྱུ་དང་མི་མཐུན་ཕྱོགས་དག་ཏུ། །གཏན་ལ་ཕབ་པ་རྫོགས་པ་ཡིན། །ཞེས་སོ། །འོ་ན་ཉམས་ལེན་ལ་སྦྱོར་བཞིར་ངེས་པ་ཅི་ཞེ་ན། མཁྱེན་གསུམ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/LEGS BSHAD GSER PHRENG_FINE EXPLANATION, A STRING OF GOLDEN BEADS\/s05412i1.txt","subfolder":"LEGS BSHAD GSER PHRENG_FINE EXPLANATION, A STRING OF GOLDEN BEADS","origin":"Autochthonous","scripture_category":null,"reference":null},"SCCT_class":null}
{"id":12,"text":"༄༅། །དགའ་ཆར་གྱིས། །རིག་གྲོལ་གཉིས་ལྡན་སྡེ་རྣམས་ཅི་ཡང་ཚིམ། །ཚེས་བཅོ་ལྔ་ནས་བཟུང་རྗེ་བླ་མ་མཆོག་ནས་མཆོག་གི་སྤྲུལ་པའི་སྐུ་རིན་པོ་ཆེར་རྣམ་འཇོམས་ལ་བརྟེན་པའི་བྱབས་ཁྲུས་དང་། ཀུ་རུ་ཀུལླེ། དཔལ་གསང་བའི་བདག་པོ་ཕྱག་ན་རྡོ་རྗེ། དཔལ་མགོན་ཞལ་བཞི་པ། སྒྲོལ་དཀར། དཔལ་ལྡན་ལྷ་མོ། ཆོས་སྐྱོང་བེག་ཙེ་རྣམས་ཀྱི་རྗེས་གནང་དང་། དཔལ་རྡོ་རྗེ་འཇིགས་བྱེད་ཀྱི་བླ་བརྒྱུད། བདག་བསྐྱེད། སྨོན་ལམ། ཤིས་བརྗོད། དབུས་ཀྱི་ཆོས་སྤྱོད་རབ་གསལ་བཅས་ཀྱི་ལྗགས་ལུང་འབུལ་བ་མཛད། ཕུ་ཡན་བླ་མ་ཨ་ཀྱ་ཧུ་ཐོག་ཐུ་ནས་གནས་བརྟན་ཕྱག་མཆོད་དང་འབྲེལ་བའི་བརྟན་བཞུགས་ཕུལ། ནང་བློན་ཆེན་པོ་ཕུ་གུང་གི་སྲས་ནས་དངོས་སྐྱེས་བསྟར་བར་སློག་ཆ་སྦམ་མཐོ་བ་སྩལ། སེར་འབྲས་སྤྱི་སོ་ནས་མཆོད་སྤྲིན་སྤྲོས། རྗེ་ངག་དབང་བྱམས་པ་ནས་རབ་འབྱམས་པ་མངགས་ཏེ་དངོས་འབུལ་དང་ཡོངས་འཛིན་པས་ཀྱང་བདོག་པ་བསྟབས། གཞན་ཡང་མཐོ་ལྡིང་མཁན་པོ་སོགས་མངའ་རིས་སྐོར་དང་ས་སྐྱ་ཕྱག་མཛོད། འབྲུག་པ་སྤྲུལ་སྐུ་སོགས་གྲུབ་མཐའ་རིས་མེད་ནས་སོ་སོའི་འབྱོར་པ་དང་བསྟུན་པའི་དངོས་འབུལ་བསྟར། བྲག་ཆོས་མཁན་པོ་ངོ་གཡོག་སུམ་ཅུ་སྐོར་ལ་དགའ་ལྡན་ལྷ་བརྒྱ་མའི་ཁྲིད་སྩལ། འདི་སྐབས་རྗེ་གྲུབ་པའི་དབང་ཕྱུག་ངག་དབང་བྱམས་པ་རིན་པོ་ཆེ་སྐུ་ན་སྨིན་ཆེ་བའི་ཁར་ཆབ་ཀྱི་སྙུན་བཞེས་པར་དྭངས་བསྐྱེད་མ་བྱུང་བའི་གནས་ཚུལ་གསན་ཏེ་དཔོན་གཡོག་ཉུང་བསྡུས་ཕུར་བུ་ལྕོག་ཏུ་ཕེབས་པས་གྲུབ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/PAn CHEN GSUM PA BLO BZANG DPAL LDAN YE SHES\/sd12135e.txt","subfolder":"PAn CHEN GSUM PA BLO BZANG DPAL LDAN YE SHES","origin":"Autochthonous","scripture_category":null,"reference":null},"SCCT_class":null}
{"id":13,"text":"ཀུན་དགའ་ར་བ་གཙུག་ལག་ཁང་། །མལ་སྟན་འཚོ་བ་ནར་མ་དང་། གློ་བུར་ནང་པ་ནད་གཡོག་དང་། །ཡུལ་ངན་དུས་སུ་སྦྱིན་པའོ། །ཞེས་གསུངས་པ་ལྟར་རོ། །སྡོམ་པ་གཏོང་བའི་ཚུལ་ལ། ཀུན་གཏོང་དང་། གསོ་ཤོར་གཉིས་ལས། །དང་པོ་ནི། ཁ་ཅིག། སོ་ཐར་གྱི་སྡོམ་པ་ཀུན་གཏོང་ཡིན་ཏེ། དགེ་སློང་གི་སྲོག་གཅོད་ཀྱི་ཕམ་པ་འཆབ་བཅས་སྤྱད་པའི་ཚེ་སྡོམ་པའི་དགོས་པ་སྒྲུབ་ནུས་ཐམས་ཅད་གཏོང་བའི་ཕྱིར་ཟེར་རོ། །གཉིས་པ་ལ། རྫས། ནུས་པ། ཉམས་པ། གསོ་ཤོར་དུ་འདོད་པ་གསུམ། དང་པོ་ལ། སྨད་འདུལ་བ་ཁ་ཅིག། །ལྟུང་བ་ཉིས་བརྒྱ་དང་ལྔ་བཅུ་རྩ་གསུམ་གྱི་ནང་ནས་གང་རུང་གཅིག་བྱུང་ན་དེའི་ངོ་སྐལ་གྱི་གཉེན་པོ་སྔོམ་པ་རྩ་བ་ནས་གཏོང་ཞིང་སྡོམ་པ་ལྷག་མ་རྣམས་ཚང་བར་ཡོད་ལ། དེ་ཡང་འཆབ་སེམས་སྐྱེད་ན་སྡོམ་པ་ལྷག་མ་རྣམས་ཀྱི་དགོས་པ་སྒྲུབ་མི་ནུས་ཤིང་ཕྱིར་བཅོས་སུ་མེད་ཅིང་གང་བཏང་བ་དེ་སླར་བླངས་སུ་མེད་དོ། །འཆབ་སེམས་མ་སྐྱེད་ན་སྡོམ་པ་ལྷག་མ་རྣམས་ཀྱི་དགོས་པ་སྒྲུབ་ནུས་ཤིང་གང་བཏང་ཟིན་བའི་སྡོམ་པ་དེ་ཕྱིར་བཅོས་པའི་སྒོ་ནས་གསོ་ཚབ་ཏུ་བཞུགས་སུ་རུང་བ་ཡིན་ནོ། །ཞེས་ཟེར་ན། ལྷག་མ་མན་ཆད་ཀྱི་ལྟུང་བས་རང་གི་དོ་སྐལ་གྱི་སྡོམ་པ་ཐམས་ཅད་གཏོང་བ་མི་སྲིད་པའི་ཕྱིར་ཏེ། དེ་ལྟར་ཚད་ལྡན་གྱི་གཞུང་གང་ལས་ཀྱང་མ་གསུངས་པའི་ཕྱིར་དང་། སྡོམ་པ་རྩ་བ་ནས་ཉམས་པ་ལ་སྡོམ་པ་བྱིན་པས་གསར་དུ་སྐྱེ་བ་མི་སྲིད་པའི་ཕྱིར་ཏེ། དེ་འདྲའི་གང་ཟག་ལ་སྡོམ་པ་སླར་སྐྱེ་མི་རུང་དུ་གསུངས་པའི་ཕྱིར་དང་། དགེ་སློང་མ་མཚན་གྱུར་བའི་དབང་གིས་སྡོམ་པ་གཏོང་བ་ཡོད་པར་ཐལ། དེའི་དབང་གིས་ཐུན་མོང་མ་ཡིན་པའི་ལྟུང་བ་བྱུང་ངས་གཏོང་བ་ཡོད་པའི་ཕྱིར། ཁྱབ་པ་ཁས། སྤོང་བ་དྲུག་པའི་དགེ་སློང་གི་སྡོམ་པ་ཡོད་པར་ཐལ། སྲོག་གཅོད་ཀྱི་ཕམ་པ་འཆབ་བཅས་ཀྱིས་ཉམས་པའི་དགེ་སློང་ལ་སྲོག་གཅོད་ཀྱི་ལྟུང་བ་སྤོང་བའི་སྡོམ་པའི་རྫས་མེད་པའི་ཕྱིར། རྟགས་ཁས། འདོད་ན། དེ་སྤོང་བདུན་པ་ཤད་པ་དང་འགལ་ལོ། །དགེ་སློང་ཕ་མའི་སྡོམ་པ་རྫས་གཅིག་ཏུ་བཤད་པ་མི་འཐད་བར་ཐལ། དེ་གཉིས་ཀྱི་སྡོམ་པའི་རྫས་ལ་གྲངས་མང་ཉུང","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/s06848i.txt","subfolder":"SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN","origin":"Autochthonous","scripture_category":null,"reference":null},"SCCT_class":null}
{"id":14,"text":"འཕགས་པ་རྣམ་གྲོལ་སྡེ། བཙུན་པ་རྣམ་གྲོལ་སྡེ། གུ་ཎ་མི་ཏྲ། སེངྒེ་བཟང་པོ། གང་བ་སྤེལ། ཀུ་སཱ་ལི་ཆེ་ཆུང་གཉིས། གསེར་གླིང་པ། ཇོ་བོ་རྗེ། འབྲོཾ་སྟོན་པ། པོ་ཏོ་བ། ཤར་པ། མཆད་ཁ་པ་ཡེ་ཤེས་རྡོ་རྗེ། སེ་སྤྱིལ་བུ་པ་ཆོས་ཀྱི་རྒྱལ་མཚན། ལྷ་སྟོན་འོད་ཟེར་བླ་མ། ལྷ་སྡིངས་པ་བྱང་ཆུབ་འབུམ། ལྷ་སྡིངས་དབོན་པོ་ཀུན་དགའ་རྒྱ་མཚོ། ཚོགས་པའི་དབུ་མཛད་ཡོན་ཏན་དཔལ། མཁན་ཆེན་བདེ་བ་དཔལ། བཀའ་བཞི་བ་གྲགས་པ་གཞོན་ནུ། བྱང་སེམས་བསོད་ནམས་གྲགས་པ། རྒྱལ་སྲས་ཐོགས་མེད་བཟང་པོ་དཔལ། རྒྱ་མ་བ་ཡོན་ཏན་འོད། འཕགས་པ་བློ་འཕེལ་བ། སྤྱན་སྔ་ཚུལ་ཁྲིམས་དར་མ། སྤྱན་སྔ་བསོད་ནམས་ལྷའི་དབང་པོ། རྒྱལ་སྲས་བསོད་ནམས་ལེགས་མཆོག་གཉུག་ལ་པཎ་ཆེན་ངག་དབང་གྲགས་པ། སྤྱན་སྔ་ངག་དབང་ཆོས་གྲགས། རྗེ་དཔལ་ལྡན་ཆོས་འབྱོར། ལོ་པ་སྤྱན་སྔ་ཀུན་དགའ་དོན་གྲུབ། མགོན་པོ་བསོད་ནམས་མཆོག་ལྡན། ཀུན་གཟིགས་ལྔ་པ་ཆེན་པོ། སྡེ་དྲུག་མཁན་པོ་བློ་བཟང་དར་རྒྱས། དེ་གཉིས་ཀར་གནས་བརྟན་འཇམ་དབྱངས་གྲགས་པས་གསན། དེ་ནས་སྒྲུབ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.11 (GSAN YIG_RECORDS OF TEACHINGS RECEIVED)\/SKYABS RJE KHRI BYANG RIN PO CHE_KYABJE TRIJANG RINPOCHE\/s00238e.txt","subfolder":"SKYABS RJE KHRI BYANG RIN PO CHE_KYABJE TRIJANG RINPOCHE","origin":"Autochthonous","scripture_category":null,"reference":null},"SCCT_class":null}
{"id":15,"text":"ཏ་ས་མ་ཡ་མཱ་ཏི་ཀྲ་མ་དེ་བཞིན་གཤེགས་པའི་དམ་ཚིག་གི་རིམ་པ་ལས་མི་འདའ་བ། ཏ་ཐཱ་ག་ཏ་ས་མ་ཡ་དྷ་ར་ཨཱཏྨ་ཀོཉཧཾ། དེ་བཞིན་གཤེགས་པའི་དམ་ཚིག་འཛིན་པར་འོ། །ཞེས་ང་རྒྱལ་བསྐྱེད་ལ་སློབ་མ་རྣམས་གཞུག་པར་བྱའོ། །དེ་ནས་སྔགས་འདིས་མེ་ཏོག་དོར་བར་བྱའོ། །ཨོཾ་སརྦ་ཏ་ཐཱ་ག་ཏ་པྲ་ཏཱི་ཙྪ་ཧོཿ་སོ་སོར་བཞེས་ཀྱེ། ས་མ་ཡ་སྟཾ་དམ་ཚིག་ལྡན་པ་ཁྱད་ཀྱིས། དེ་ནས་ཕྲེང་བ་དེ་ཉིད་ཀྱི་མགོ་བོ་ལ་བཅིངས་ཏེ་དབང་བསྐུར་བར་བྱའོ། །ཨོཾ་སརྦ་ཏ་ཐཱ་ག་ཏ་ཨ་བྷཾ་ཥཱིཉྩ་བཛྲ་དྷ་ར་རྡོ་རྗེ་འཛིན་པའི་བཀའ། ཨཱ་བཛྙ་པ་ཡ་ཧཱུཾ་བྷྲུཾ། ཆུ་དབང་ཁྱད་པར་བའི་སྔགས། དབྲལ་བར་ཕྱག་རྡོར་གྱི་བུམ་པས། ཨོཾ་བཛྲ་བཛྲ་ཨ་བྷིཥཱི་ཉྩ་ཧཱུཾ་ཧཱུཾ། རྣ་ལྟག་གཡས་སུ་རིན་པོ་ཆེའི་བུམ་པས། རཏྣ་རཏྣ་ཨབྷི་ཥཱིཉྩ་ཧཱུཾ་ཏྲཱཾ་ལྟག་པར་རྡོ་རྗེ་ཆོས་ཀྱི་བུམ་པས། ཨོཾ་པདམ་པདམ་ཨ་བྷི་ཥཱིཉྩ་ཧཱུཾ་ཧྲའི། རྣ་ལྟག་གཡོན་པར་ལས་ཀྱི་བུམ་པས། ཀརྨྨ་ཀརྨྨ་ཨ་བྷི་ཥཱིཉྩ་ཧཱུཾ་ཀྲུཾ། དབང་བསྐུར་ཆུལ་ལུགས་འདི། འདིའི་སྒོས་ཆོས་སུ་ཀ་མ་དྷེ་ནུས་བཤད་ཅིང་ཕྱག་རྒྱའི་དབང་ལ་ཡང་འདོན་པ་སྤོའོ། །དེ་ནས་དམ་ཚིག་དང་བཀའི་དབང་བསྐུར་བར་བྱའོ། །དེ་ལ་དམ་ཚིག་ནི་བཞད་གད་ཀྱི་ཆེད་དུ་ཡང་དཀོན་མཆོག་གསུམ་དང་བྱང་ཆུབ་སེམས། །བླ་མ་དམ་པ་རྣམས་མི་སྤོང་། །ལ་ནཾ། རྩ་ལྟུང་དང་པོ་ལ་འཛེམ། སྲོག་ཆགས་རྣམས་ནི་གསད་མི་བྱ། །མ་བྱིན་པར་ཡང་མི་བླང་ཞིང་། །བརྫུན་དུ་སྨྲ་བར་བྱ་བ་མིན། །ཕ་རོལ་བུད་མེད་སྤྱད་མི་བྱ། །བླ་མ་སྨད་པར་མི་བྱ་སྟེ། །མཆོད་རྟེན་བཤིག་པ་དང་ཉེས་པ་མཚུངས་པས་བླ་མ་དེ་ཡི་གྲིབ་མར་འགོམ་པར་མི་བྱ། །སློབ་དཔོན་མ་ཡིན་པ་ལ་སློབ་དཔོན་ཞེས་མི་གཟུང་སྟེ་མི་བརྗེད་ལ། རྗེ་བཙུན་དམ་པ་ཞེས་པའི་ཁྱད་པར་བའི་ཚིག་མེད་པར་རྡོ་རྗེ་སློབ་དཔོན་གྱི་མཚན་རྐྱང་པ་ནས་མི་བརྗོད། ལྷའི་སྔགས་དང་ཕྱག་རྒྱ་མི་སྨད་དེ། །ལྷ་རྣམས་ལ་མི་སྨོས་པ་ལྟ་སྨོས་ཀྱང་ཅི་དགོས། །ཅི་སྟེ་གླེན་པས་སྤྱད་ན་ནི། །ཉེས་དམིགས་ལྔ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/NGAN SONG SBYONG BA_PURIFYING KARMA FOR THE LOWER REALMS (DURGATIPARISHODHANA)\/_GREL PA_COMMENTARIES\/s05334e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":16,"text":"༄༅། །བརྟེན་པ་ས་བོན་ཀུན་གཞི་ནི། །བསྒོ་བར་བྱེད་པས་སྒོ་གཞི་ལ། །འགག་ལ་མངོན་དུ་ཕྱོགས་པའི་ཚེ། །བཞག་པའི་ནུས་པའོ། །ཞེས་གསུངས། དོན་ནི། བརྟེན་པ་ས་བོན་གྱི་ཀུན་གཞིའི་ངོ་བོ་ནི་ཡོད་དེ། བསྒོ་བར་བྱེད་པ་པོ་རྣམ་ཤེས་ཚོགས་བདུན་འཁོར་བཅས་ཀྱིས་སྒོ་གཞི་ཀུན་གཞིའི་རྣམ་ཤེས་ལ་དུས་སྒོ་བྱེད་རང་ཉིད་འགག་པ་ལ་མངོན་དུ་ཕྱོགས་པའི་ཚེ་ན་རང་གི་འབྲས་བུ་རྣམ་སྨིན་དང་རྒྱུ་མཐུན་དང་བདག་འབྲས་གསུམ་སོགས་གང་ཡང་རུང་བ་སྐྱེད་བྱེད་དུ་དགེ་མི་དགེ་ལུང་མ་བསྟན་གསུམ་ཅི་རིགས་པའི་ས་བོན་བཞག་པའི་ནུས་པ་དེ་དེ་ཡིན་པའི་ཕྱིར། གཉིས་པ་ཁྱད་ཆོས་རྒྱས་པར་བཤད་པ་ལ། གང་ལ་བསྒོ་བའི་སྒོ་གཞི་བཤད་པ་དང༑ གང་གིས་བསྒོ་བའི་སྒོ་བྱེད་བཤད་པ་དང་། གང་བསྒོ་བའི་ས་བོན་གྱི་དབྱེ་བ་བཤད་པ་དང་། བསྒོས་པའི་བག་ཆགས་དེ་རྟེན་གྱི་རྣམ་ཤེས་དང་རྫས་གཅིག་དང་ཐ་དད་གང་ཡིན་དཔྱད་པ་དང་། བག་ཆགས་ཇི་ལྟར་འཇོག་པའི་ཚུལ་བཤད་པ་དང་། སྒྲ་བཤད་པ་དང་། འཇུག་ལྡོག་གི་དུས་བསྟན་པ་དང་བདུན། དང་པོ་ནི། སྒོ་གཞི་ནི། བརྟན་ལུང་མ་བསྟན་བསྒོ་བྱ་བ། །བསྒོ་བར་བྱེད་དང་འབྲེལ་བ་དང་། །མཐའ་གཅིག་རྟེན་དུ་གྱུར་པ་སྟེ། །ཁྱད་པར་ལྔ་དང་ལྡན་པའོ། །ཞེས་གསུངས། དོན་ནི། བག་ཆགས་སྒོ་གཞི་དེ་ནི་ཁྱད་པར་ལྔ་དང་ལྡན་པ་ཞིག་དགོས་ཏེ། ཇི་སྲིད་སྒོ་བྱེད་ཡོད་ཀྱི་བར་དུ་བག་ཆགས་བསྒོད་རུང་ཞིང་ཆུད་མི་ཟ་བའི་གཞིར་གནས་པའི་བརྟན་པ་དང་། བག་ཆགས་སྒོ་གཞིར་བྱ་རུང་བའི་མ་བསྒྲིབས་ལུང་མ་བསྟན་ཡིན་པ་དང་། སྒོ་གཞིར་བྱ་བར་ནུས་པ་དང་། བསྒོ་བར་བྱེད་པ་པོ་དང་ལྷན་ཅིག་ཏུ་འཕྲད་པའི་འབྲེལ་བ་ཡོད་པ་དང་། མཐའ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.23 (sems tsam_chittamatra)\/KUN GZHI_I RNAM PAR SHES (ALAYA VIJNANA)_FOUNDATION CONSCIOUSNESS\/SPANG LUNG BLO BZANG THUGS RJE_PANGLUNG LOBSANG TUKJE\/s00018n.txt","subfolder":"SPANG LUNG BLO BZANG THUGS RJE_PANGLUNG LOBSANG TUKJE","origin":"Autochthonous","scripture_category":null,"reference":null},"SCCT_class":null}
{"id":17,"text":"༄༅། །མངོན་སུམ་དུ་རྟོགས་པའི་ཕྱིར། རྣམ་ཀུན་མཁྱེན་ཉིད་ཡེ་ཤེས་ནི། །མངོན་སུམ་མཚན་ཉིད་ཅན་དུ་འདོད། །ཅེས་གསུངས་པའི་ཕྱིར། ཊཱིཀ་ཆེན་ལས། འབྲས་བུའི་སའི་སྐབས་སུ་སྔར་རང་རིག་འཐད་མི་འཐད་དཔྱད་པ་བྱས་པའི་རང་ལུགས་ཀྱང་དྲན་པར་བྱའོ། ། ཞེས་པའི་དོན་ལ་ཁ་ཅིག་།སྔར་རང་རིག་ལ་དཔྱད་པའི་སྐབས་སུ་མཉམ་གཞག་རྣམ་པར་མི་རྟོག་པའི་ཡེ་ཤེས་ཀྱི་རང་གི་གཞལ་བྱ་གྲུབ་པ་ན། ཞེས་སོགས་ཀྱི་དོན་ལ། ཇི་ལྟ་བ་རྟོགས་པའི་རྣམ་མཁྱེན་གྱིས་ཇི་ལྟ་བ་དངོས་སུ་རྟོགས་པའི་ཤུགས་ལ་ཡུལ་ཅན་རང་ཉིད་རྟོགས་པར་ཁས་བླངས་པ་ལ་ཁོ་ན་རེ། ཇི་ལྟ་བ་རྟོགས་པའི་རྣམ་མཁྱེན་ཆོས་ཅན། དོན་དམ་བདེན་པ་ཡིན་པར་ཐལ། མཐར་ཐུག་དཔྱོད་པའི་རིགས་ཤེས་ཀྱི་རྙེད་དོན་ཡིན་པའི་ཕྱིར། ཞེས་པའི་དོན་ཡིན་ནོ། །ཞེས་ཟེར་ན། མི་འཐད་དེ། དེ་འདྲ་དངོས་སུ་མ་བཤད་པའི་ཕྱིར། རང་ལུགས་ལུང་དེའི་དོན་ནི། རང་རིག་འཐད་མི་འཐད་དཔྱད་པའི་སྐབས་སུ་ཐེག་ཆེན་གྱི་མཐོང་ལམ་བར་ཆད་མེད་ལམ་དེས་ཡུལ་སྟོང་ཉིད་དངོས་སུ་རྟོགས་པའི་ཤུགས་ལ་ཡུལ་ཅན་ཡེ་ཤེས་ཁོ་རང་རྟོགས་པར་ཁས་བླངས་པ་ལ་ཁ་ཅིག། ཐེག་ཆེན་གྱི་མཐོང་ལམ་བར་ཆད་མེད་ལམ་ཆོས་ཅན། དོན་དམ་བདེན་པ་ཡིན་པར་ཐལ། མཐར་ཐུག་དཔྱོད་པའི་རིགས་ཤེས་ཀྱི་རྙེད་དོན་ཡིན་པའི་ཕྱིར་ཏེ། ཐེག་ཆེན་གྱི་མཐོང་ལམ་བར་ཆད་མེད་ལམ་གྱི་རྙེད་དོན་ཡིན་པའི་ཕྱིར་ཏེ། དེས་ཁྱོད་རྟོགས་པའི་ཕྱིར་ཟེར་ན་སྐྱོན་མེད་དེ། དོན་དམ་བདེན་པ་ཡིན་པ་ལ་མཐར་ཐུག་དཔྱོད་པའི་རིགས་ཤེས་རང་ཉིད་ལ་མཐར་ཐུག་དཔྱོད་པའི་རིགས་ཤེས་སུ་སོང་བ་ཞིག་དགོས་པའི་ཕྱིར། ཡང་ཊཱིཀ་ཆེན་ལས། དེའི་ཕྱིར་ད་ལྟར་བ་མངོན་སུམ་དུ་འཇལ་བའི་ཤུགས་ལ་འདས་མ་འོངས་གཉིས་འཇལ་བ་ཡང་མིན་ནོ། །འདི་ཡང་ཉི་མ་དེ་རིང་ལྟ་བུའི་དུས་ད་ལྟར་བ་འདིའི་དུས་སུ། དེ་ལ་ལྟོས་པའི་འདས་མ་འོངས་གཉིས་མེད་པས་དུས་དེར་དེ་གཉིས་མ་གཞལ་ཡང་། དེ་རིང་གི་དུས་མཁྱེན་པའི་ཡེ་ཤེས་དེ་ཉིད་ཀྱིས་འདས་མ་འོངས་ཐམས་ཅད་མཁྱེན་པ་མི་འགལ་ཏེ། དཔེར་ན་ས་བོན་གྱི་དུས་ཀྱི་མྱུ་གུ་དེ་ས་བོན་གྱིས་མི་སྐྱེས་ཀྱང་། ས་བོན་གྱིས་མྱུ་གུ་སྐྱེད་པ་མི་འགལ་བ་བཞིན་ནོ། ཞེས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/_GREL PA SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/ss06838i.txt","subfolder":"SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN","origin":"Autochthonous","scripture_category":null,"reference":null},"SCCT_class":null}
{"id":18,"text":"གནས། འདོད་པ་ནས་འདོད་པར་སྐྱེ་བའི་ཚེ་འཆི་ཁའི་ལུས་སེམས་གཉིས་ཕྱི་མའི་ལུས་སེམས་གཉིས་ཀྱི་རྒྱུ་ཡིན་ནོ་ཞེས་པའོ། །དབུ་མ་རྩ་བ་ཤེས་རབ་ལས། གལ་ཏེ་ཕུང་པོ་བདག་ཡིན་ན། །སྐྱེ་དང་འཇིག་པ་ཅན་དུ་འགྱུར། །ཞེས་སོགས་དང་མི་འགལ་བར་ཇི་ལྟར་བྱེད་བསམ་པར་བྱའོ། །ཚེ་ཕྱི་མའི་ལུས་ཀྱི་ཉེར་ལེན་ངོས་གཟུང་བ་ལ་གསུམ། དངོས་ནི། རྩ་བར། ཚེ་འདི་ཉིད་ཀྱི་སྐྱེ་མཆེད་ལྔ། ། ལུས་གཞན་བསྐྱེད་པའི་རྒྱུ་ཉིད་ཡིན། །ཞེས་པས། ཚེ་འདི་ཉིད་ཀྱི་མིག་སོགས་སྐྱེ་མཆེད་ཐ་མ་ལྔ་ཆོས་ཅན། ཚེ་ཕྱི་མའི་ལུས་གཞན་སྐྱེ་མཆེད་ལྔ་བསྐྱེད་པའི་རྒྱུ་ཉིད་ཡིན་ཏེ། དེའི་ངོ་བོའི་ཁྱད་པར་གཉིས་ཀྱི་ནང་ནས་ངོ་བོ་ལག་རྗེས་འཇོག་བྱེད་ཀྱི་ཐུན་མོང་མ་ཡིན་པའི་རྒྱུ་ཡིན་པའི་ཕྱིར། ཚེ་འདིའི་དབང་པོ་ལྔས་ཕྱི་མའི་དབང་པོའི་ཉེར་ལེན་བྱེད་ནུས་ན། ཚེ་འདིའི་ལུས་དེ་ཕྱི་མའི་ལུས་ཀྱི་ཉེར་ལེན་དུ་ཁས་ལེན་དགོས། དེ་ལྟར་ན། ཚེ་འདིའི་གཟུགས་ཕུང་དེ་ཚེ་ཕྱི་མའི་གཟུགས་ཕུང་གི་ཉེར་ལེན་ཡིན་དགོས། དེ་ལྟར་ན་བདག་དང་གཟུགས་ཕུང་གཉིས་ཀ་ཚེ་ཕྱི་མར་འགྲོ་བར་ཐལ༑ འདོད་པའི་ཕྱིར། འདོད་ན། གཟུགས་ཕུང་སྐྱེ་འཇིག་བྱེད་པ་བཞིན་དུ་བདག་ཀྱང་སྐྱེ་འཇིག་བྱེད་པར་ཐལ། འདོད་ན། ཕུང་པོ་བདག་ཏུ་ཁས་ལེན་པ་ལ་གནོད་བྱེད་མེད་པར་ཐལ་ལོ། །གཉིས་པ་གནོད་བྱེད་སྤང་བ་ནི། རྩ་བར། དེ་ཡི་ཡན་ལག་དངོས་པོ་དང་། ། རྒྱུ་ཉིད་འགོག་ལ་མི་དམིགས་པ། ། ངེས་འབྱེད་མིན་པར་རབ་ཏུ་བཤད། ། དབང་སོགས་ཀྱང་ནི་ལྷག་ལྡན་ཡིན། ། ཞེས་པས། འཆི་ཁའི་ལུས་སེམས་གཉིས་ཚེ་ཕྱི་མའི་སེམས་དེའི་ལྷན་ཅིག་བྱེད་པའི་ཡན་ལག་གི་དངོས་པོ་དང་། ཉེར་ལེན་གྱི་རྒྱུ་ཉིད་འགོག་པ་ལ་རྒྱང་འཕེན་གྱི་མི་དམིགས་པ་ཙམ་གོ་བྱེད་ཡང་དག་མིན་ཏེ། ཕྱིར་རྒོལ་གྱིས་མི་དམིགས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/DGE BSHES YE SHES DBANG PHYUG_GESHE YESHE WANGCHUK\/sl00023n2.txt","subfolder":"DGE BSHES YE SHES DBANG PHYUG_GESHE YESHE WANGCHUK","origin":"Autochthonous","scripture_category":null,"reference":null},"SCCT_class":null}
{"id":19,"text":"༄༅། །ལྷ་ཉི་ཤུ་རྩ་བཞི། རྡོ་རྗེ་བདུད་རྩི་ལྷ་དགུ་རྣམས་ལ། ནང་དཀྱིལ་ལ་ལྷ་ཉི་ཤུ་རྩ་བཞི་དང་རྩ་དགུ་བཀོད་པ་རྣམས་ཀྱང་མི་འཐད་པར་འགྱུར་ཏེ། ཕྱི་ནང་གི་ལྷ་གྲངས་མ་མཐུན་པའི་ཕྱིར་རོ། །རྟགས་གྲུབ་སྟེ། མན་སྙེ་ཉེར་གཉིས་པར་འདིར་མ་ལ་ཡ་ལ་སོགས་པའི་གནས་བརྒྱད་རྣམས་ནི་ཐུགས་ཀྱི་འཁོར་ལོའོ། །ཀཱ་མ་རུ་བ་ལ་སོགས་པ་བརྒྱད་རྣམས་གསུང་གི་འཁོར་ལོའོ། །ཡི་དྭགས་གནས་ལ་སོགས་པ་བརྒྱད་རྣམས་སྐུའི་འཁོར་ལོའོ། །འཁོར་ལོ་འདི་རྣམས་སུ་གང་རྡོ་རྗེ་སེམས་དཔའི་དཀྱིལ་འཁོར་དུ་རྡོ་རྗེ་དྲག་མོ་ལ་སོགས་པའི་ལྷ་མོ་རྣམས་དང་། གང་ཡང་རིག་པའི་རྒྱལ་པོའི་དཀྱིལ་འཁོར་དུ་རབ་གཏུམ་མ་ལ་སོགས་པ་རྣམས་དང་། གང་ཡང་ཀྱཻ་རྡོ་རྗེའི་དཀྱིལ་འཁོར་དང་། བདག་མེད་མའི་དཀྱིལ་འཁོར་དུ་གཽ་རཱི་ལ་སོགས་པ་རྣམས་དང་། ཡེ་ཤེས་མཁའ་འགྲོའི་དཀྱིལ་འཁོར་དུ་སེང་གེ་མ་ལ་སོགས་པ་རྣམས་དང་། གང་ཡང་སངས་རྒྱས་ཐམས་ཅད་མཉམ་པར་སྦྱོར་བའི་མཁའ་འགྲོ་མ་དྲ་བ་སྡོམ་པར་སྡོམ་པ་མོ་དང་། ཀི་ལི་ཀི་ལི་མ་ལ་སོགས་པ་རྣམས་དང༑ གང་ཡང་རྡོ་རྗེ་བདུད་རྩིའི་ཟླ་བའི་རི་མོ་ལ་སོགས་པ་རྣམས་ཏེ། དེ་རྣམས་ཐམས་ཅད་ཉི་ཤུ་རྩ་བཞིའི་རང་བཞིན་དུ་གནས་པ་རྣམས་སོ། །གང་སྤྱན་མ་ལ་སོགས་པ་རྣམས་དང་། མཁའ་འགྲོ་མ་ལ་སོགས་པ་རྣམས་དང་། རྡོ་རྗེ་མཁའ་འགྲོ་མ་ལ་སོགས་པ་རྣམས་ཏེ། དེ་རྣམས་ནི་སུམ་སྐོར་མ་ལ་སོགས་པ་རྩ་བཞིའི་རང་བཞིན་ནོ། །རྐྱང་མ་དང་། རོ་མ་དང་། ཀུན་དར་མ་རྣམས་ནི་རྡོ་རྗེ་བསྙེམས་མ་དང་། ཕག་མོ་དང་། བདག","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/_GREL PA_GENERAL COMMENTARIES\/KEDRUP JE GELEK PEL SANGPO_MKHAS GRUB RJE DGE LEGS DPAL BZANG PO (1385-1438)\/s05462e.txt","subfolder":"KEDRUP JE GELEK PEL SANGPO_MKHAS GRUB RJE DGE LEGS DPAL BZANG PO (1385-1438)","origin":"Autochthonous","scripture_category":null,"reference":null},"SCCT_class":null}
{"id":20,"text":"༄༅། །སྤྲོ་དང་བཅས་པས་བསྒྲུབས་པས་དེ་ཁའི་ལོ་ལ་གཟིམ་ཁང་གིས་ཐོག་དྲངས་བྲང་ཁང་རྫོགས་པར་གྲུབ་པ་བདུན་ཅུ་ལྷག་ཙམ་དང་། གཞི་བཏིང་བ་བརྒྱ་ཕྲག་བརྒལ་བ་བྱུང་། བྲང་ཁང་སོ་སོ་ཕལ་ཆེ་བ་ལའང་འདུལ་བ་ནས་ཇི་ལྟར་གསུངས་པ་བཞིན་དུ། དང་པོར་གཞི་བརྟག་པ་དང་། བརྟགས་ནས་དགེ་འདུན་ལ་གསོལ་བ་དང་། དེ་ནས་དགེ་འདུན་གྱིས་གནང་བ་སྦྱིན་པ་དང་། ལག་གི་བླ་བསྐོ་བ་དང་། རྡོ་བཏེག་པའི་མཐའ་ལས་བྱུང་པའི་རུང་ཁང་གཅོད་པ་དང་། ཁང་པའི་ཚད་ལས་མ་ལྷག་པར་རྩིག་པ་སོགས་ཀྱི་ཕྱག་ལེན་དག་ཏེར་ཅན་མཛད་པས། མཁར་ལས་ཀྱི་ཕྱག་ལེན་ཙམ་གྱིས་ཀྱང་བསྟན་པ་རིན་པོ་ཆེ་གསལ་བར་མཛད་དོ། །རྗེ་ཉིད་ཀྱིས་ལོ་དེའི་དབྱར་གནས་འོལ་ཁ་བས་གདན་དྲངས་ནས་འོལ་ཁ་བསམ་གཏན་གླིང་དུ་མཛད་དེ་རྗེ་རིན་པོ་ཆེས་སྐུ་མཚམས་དམ་པོ་བཅད་ནས་བླ་མ་དང་ཡི་དམ་ཐ་མི་དད་དུ་དམིགས་པ་ལ་གསོལ་བ་ཤུགས་དྲག་པོ་འདེབས་པར་མཛད་ཅིང་།དཔལ་གསང་བ་འདུས་པའི་རྫོགས་རིམ་རིམ་པ་ལྔའི་ངོ་སྤྲོང་ཆེན་མོ་རིམ་པ་ལྔ་གསལ་བའི་སྒྲོན་མེ་རྩོམ་པའི་ཐུགས་འདུན་བཏང་། ཟིན་བྲིས་འདེབས་པ་མཛད་པའི་སྐབས་སུ་།མནལ་ལམ་གྱི་ལྟས་ངོ་མཚར་བ་བྱུང་བ་དག་མཉེལ་བར་གྱུར་ན་མི་རུང་སམ་དུ་དགོངས་ནས། བརྔའི་ཚིག་གིས་རྣམ་པར་བཅིངས་བའི་ཚིགས་སུ་བཅད་པ་ཡི་གེར་མཛད་དེ། ཀུན་གྱི་མིག་ལམ་དུ་འགྱུར་བའི་གནས་ཇི་ལྟ་བར་བཞག་པར་མཛད་དོ། །དེ་ནི་བཀའ་འབུམ་ཐོར་བུར་གསལ་བ་ལྟར་དང་།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/BRJOD BYA_I THOG_BY SUBJECT MATTER\/LAM RIM BLA MA_I RNAM THAR_BIOGRAPHIES OF THE LAMAS OF THE LAM RIM TRADITION\/S05985E1.TXT","subfolder":"LAM RIM BLA MA_I RNAM THAR_BIOGRAPHIES OF THE LAMAS OF THE LAM RIM TRADITION","origin":"Autochthonous","scripture_category":null,"reference":null},"SCCT_class":null}
{"id":21,"text":"པར་བྱ་བའི་ཆོས་ཀྱི་ཆ་བ་ཡིན་གྱི། ཚད་ཀྱི་ཆེ་བ་ནི་མ་ཡིན་ནོ། །ཞེས་གསུངས་པས་ཆེད་དུ་བྱ་བས་ཆེ་བ་ལ་གསུངས་པ་དང་འགལ་ལོ། །རིགས་པ་ཡང་དཀོན་མཆོག་གི་དོན་དུ་ནི་བྱེད་ལ། བདག་པོ་ཚོ་གསུ་ནི་མ་ལོངས་པ་སྟེ། ཁང་ཆེན་མ་ཡིན་པར་འགྱུར་ཏེ། ཚོགས་དོན་མེད་པའི་ཕྱིར་རོ། །གཞན་ཡང་དུ་མའི་དོན་དུ་བྱེད་པ་སྟེ་ཁང་པ་ཁང་ཆེན་གང་དུ་ཡང་མ་འདུས་པར་འགྱུར་ཏེ། གཉིས་ཀའི་མཚན་ཉིད་དུ་འདོད་ཚོད་དེ་ལ་མེད་པའི་ཕྱིར་རོ། །འདི་ཉིད་ལས་ཚོགས་དང་། གཅིག་གི་དོན་དུ་གསུངས་པ་ལྟུང་བའི་ཡན་ལག་ཡིན་གྱི། གནས་གཉིས་ཀྱི་ཁྱད་པར་བསྣན་པ་མ་ཡིན་ནོ། །གལ་ཏེ་དེ་ཉིད་ཀྱི་ཁྱད་པར་དུ་འགྱུར་རོ་ཞེ་ན། དེ་ཁོ་ནའམ། མཚན་ཉིད་གཞན་ཡང་ཡོད། ཕྱི་མ་ལྟར་མཚན་ཉིད་དུ་མི་འགྱུར་རོ། །དེ་ལྟར་བཙལ་དགོས་མི་དགོས་ལ་སོགས་པའི་ཁྱད་པར་དུ་མས་ཀྱང་དེ་གཉིས་མཚོན་པར་འགྱུར་རོ། །གལ་ཏེ་གཉིས་དོན་བྱེད་པ་སྟེ་ཁང་པ་དང་། གསུམ་དུ་བྱེད་པ་དེ་ཁང་ཆེན་དུ་གཏོགས་པར་འགྱུར་ཏེ། ཤས་ཆེ་བས་མཆན་ཉིད་རབ་ཏུ་དབྱེ་བ་ཡིན་པའི་ཕྱིར་རོ་ཞེ་ན། དེ་དང་མཚན་ཉིད་དང་ལྡན་ནམ། མི་ལྡན་ཡང་སྡུད་དང་པོ་ལྟར་ན་ཁས་བླངས་པ་དང་འགལ་ལ། ཕྱི་མ་ལྟར་ན་ཁང་པ་ཡང་ཁང་ཆེན་དུ་སྡུད་པར་ཧ་ཅང་ཐལ་ལོ། །ཡང་ཁ་ཅིག་ན་རེ། དཀོན་མཆོག་རྣམ་གཉིས་ཀྱི་དོན་དུ་བྱེད་ན་ཁང་ཆེན་དང་། དགེ་འདུན་གྱི་དོན་དུ་བྱེད་པ་ཁང་པ་ཡིན་ཏེ། ཞུ་བ་མང་ཤོས་ནས། གཙུག་ལག་ཁང་ཆེན་པོ་ནས་གཞན་དགེ་འདུན་དཀོན་མཆོག་གི་དོན་དུ་བྱེད་པ་ཞེས། དགེ་འདུན་གྱི་ཕྱིར་བྱེད་པ་ལ་གཙུག་ལག་ཁང་ཆེན་པོ་མིན་པར་བཤད་པའི་ཕྱིར་རོ། ཞེས་ཟེར་བ་ལ་གཞན་དག་ན་རེ།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/_DUL BA_I ZIN BRIS_NOTES ON THE VINAYA\/s05274i.txt","subfolder":"_DUL BA_I ZIN BRIS_NOTES ON THE VINAYA","origin":"Autochthonous","scripture_category":null,"reference":null},"SCCT_class":null}
{"id":22,"text":"ཤིན་ཏུ་དགྱེས་ནས་རྗེ་རང་ཉིད་ལ་ཕྱག་མཛད་པའི་སྣང་བ་བྱུང་ཞིང་། ཚེས་བརྒྱད་ཀྱི་ཉིན་རྩོམ་པའི་ཚིག་དོན་འགའ་ཡར་ཐུགས་ཡུལ་དུ་འཆར་བའང་བྱུང་བར། ཨོཾ་སྭསྟི། དུས་གསུམ་རྒྱལ་བ་ཀུན་གྱི་མཆོག་།ཐམས་ཅད་མཁྱེན་པས་རྗེས་སུ་བཟུང་། །གུས་པ་ཆེན་པོས་སྙིང་ནས་བཏུད། །ཅེས་པ་དང་། སླར་ཡང་། འདོད་ཁམས་དབང་ཕྱུག་རེ་མ་ཏི་སོགས་ཀྱིས། །དངོས་བཤམས་ཡིད་ཀྱིས་སྤྲུལ་པའི་མཆོད་སྤྲིན་འདི། །མྱུར་དུ་བཞེས་ལ་རྣལ་འབྱོར་འཁོར་བཅས་ཀྱི། །འགལ་རྐྱེན་ཀུན་སོལ་མཐུན་རྐྱེན་མ་ལུས་སྒྲུབས། །དེང་འདིར་ཡིད་ལ་བསམས་པར་གྱུར་པ་རྣམས། །གེགས་མེད་ཡིད་བཞིན་འགྲུབ་པར་མཛད་དུ་གསོལ། །ཞེས་པ་དང་། ཡང་ཚེས་དྲུག་གི་ནུབ་མོ་མནལ་ལམ་དུ། ནམ་མཁའ་ལ་འཇའ་གུག་སྟེ་ཤར་བ། དེ་སྒོར་མོར་སོང་བའི་དཀྱིལ་ན་རྗེ་བཙུན་འཇམ་པའི་དབྱངས་དམར་སེར་བཞུགས་པའི་ཐུགས་ཀ་ནས་འོད་ཟེར་འཕྲོས་པ་རྗེ་བླ་མ་རང་ཉིད་ཀྱི་ཐུགས་ཀར་ཐིམ་པ་དང་། ཐོ་རངས་པཎ་ཆེན་ཐམས་ཅད་མཁྱེན་པ་རྗེ་བཙུན་བློ་བཟང་ཆོས་ཀྱི་རྒྱལ་མཚན་གྱི་སྐུ་གདུང་ལ་འཕན་ཕྱེ་ཕུར་སོགས་ཕུལ་ཏེ་མཆོད་པ་མཛད་པའི་སྣང་བའང་བྱུང་། སངས་རྒྱས་ཆོས་ཀྱི་འཁོར་ལོ་བསྐོར། །སེམས་ཅན་ཐམས་ཅད་རྟག་ཏུ་བདེ། །དགོས་འདོད་ཐམས་ཅད་ཆར་དུ་ཕབ། །མཐར་ཐུག་སངས་རྒྱས་འགྲུབ་པར་ཤོག་།ཅེས་དང་། རྗེ་བཙུན་ཆོས་ཀྱི་རྒྱལ་བོ་དཔལ་བཟང་པོའི། །བཤད་སྒྲུབ་བསྟན་པའི་བྱ་བ་ལེགས་ཚོགས་རྣམས། །ཡར་ངོའི་ཟླ་ལྟར་འཕེལ་ཞིང་རྒྱས་པ་དང་། །མཆོག་དང་ཐུན་མོང་དངོས་གྲུབ་སྩལ་དུ་གསོལ།།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION\/S05985E2.TXT","subfolder":"LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION","origin":"Autochthonous","scripture_category":null,"reference":null},"SCCT_class":null}
{"id":23,"text":"བཤད་པ་དང་། ཉེས་པ་ལྔ་དང་བྲལ་བའི་ཕན་ཡོན་བསྡུས་ཏེ་བསྟན་པའོ། །དང་པོ་ལ་བཞི། བྱང་ཆུབ་ཀྱི་མཆོག་ཏུ་སེམས་བསྐྱེད་པའི་གེགས་དང་། སྤྱོད་པ་ཉམས་སུ་ལེན་པའི་གེགས་དང་། སྤྱོད་པའི་ཁྱད་པར་གནས་ལུགས་ཀྱི་དོན་རྟོགས་པའི་གེགས་དང་། སེམས་བསྐྱེད་ཀྱི་རྒྱུ་བྱམས་སྙིང་རྗེ་སྐྱེ་བའི་གེགས་སོ། །དང་པོ་ནི། སེམས་ཅན་ཐམས་ཅད་ལ་སངས་རྒྱས་ཀྱི་རིགས་ཡོད་པར་རྟོགས་པའི་དགོས་པ་འདི་ལྟར་ཁམས་རང་བཞིན་གྱིས་རྣམ་པར་དག་པ་སངས་རྒྱས་ཀྱི་ཆོས་ཐམས་ཅད་འབྱུང་རུང་དེ་ནི་རང་ལ་ཡོད་པར་མ་ཐོས་པས་བདག་གིས་སངས་རྒྱས་ཐོབ་མི་ནུས་སོ། །སྙམ་དུ་བདག་ལ་བརྙས་པའི་ཉེས་པ་ཡིས་སེམས་ནི་ཞུམ་པ་འགའ་ཞིག་ལ་བྱང་ཆུབ་ཀྱི་སེམས་ནི་སྐྱེ་བར་མི་འགྱུར་བས་དེ་སྤངས་ནས་བྱང་ཆུབ་ཀྱི་སེམས་བསྐྱེད་པའི་ཆེད་དུ་ཡིན་ནོ། །གཉིས་པ་ནི། གདུལ་བྱ་གང་ལ་བྱང་ཆུབ་ཀྱི་སེམས་བསྐྱེད་པས་སེམས་ཅན་ཐམས་ཅད་ལ་སངས་རྒྱས་ཀྱི་རིགས་ཡོད་པར་མ་རྟོགས་ན་བདག་ནི་སངས་རྒྱས་ཐོབ་ནུས་པས་མཆོག་གོ་ཞེས་རློམ་པ་ནི་བྱང་ཆུབ་ཀྱི་སེམས་མ་སྐྱེད་པ་ལ་དམན་པའི་འདུ་ཤེས་རབ་ཏུ་འཇུག་པར་འགྱུར་བས་དེ་སྤངས་ནས་སེམས་ཅན་ཐམས་ཅད་ཀྱིས་སངས་རྒྱས་ཐོབ་ནུས་པར་མཐོང་ནས་སེམས་ཅན་གྱི་དོན་དུ་སྤྱོད་པ་ཉམས་སུ་ལེན་པར་བྱེད་དོ། །གསུམ་པ་ལ་གཉིས། དེ་ལྟར་མ་རྟོགས་ན་ཉེས་པས་ཟིན་པར་འགྱུར་བ་དང་། རྟོགས་པའི་ཐབས་སོ། །དང་པོ་ནི། དེ་ལྟར་སེམས་པ་དེ་ལ་ནི་སེམས་ཅན་ཐམས་ཅད་ཀྱི་དོན་དུ་གནས་ལུགས་རྟོགས་པའི་ཡང་དག་པའི་ཤེས་པ་མི་སྐྱེ་བ་དེས་ན་ཡང་དག་པ་མིན་པ་ཉེས་པ་རང་བཞིན་གྱིས་གྲུབ་པར་འཛིན་ཅིང་ཡང་དག་པའི་དོན་ཉེས་པ་རང་བཞིན་གྱིས་གྲུབ་པས་སྟོང་པ་ནི་རིག་པར་མི་འགྱུར་བས་ནོངས་སོ། །","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.23 (sems tsam_chittamatra)\/RGYUD BLA MA (UTTARATANTRA)_THE HIGHER LINE\/s05434m.txt","subfolder":"RGYUD BLA MA (UTTARATANTRA)_THE HIGHER LINE","origin":"Autochthonous","scripture_category":null,"reference":null},"SCCT_class":null}
{"id":24,"text":"།།དེ་རྣམས་ལམ་དུ་འཁྱེར་བའི་ཐབས་དང་བཅས་ན་དེ་ཉིད་ཀྱིས། སྲིད་པའི་འཆིང་བ་ཞེས་པ་ཁམས་གསུམ་འཁོར་བ་སྟེ། དེ་ལས་གྲོལ་བར་འགྱུར་ཞེས་པའོ། །ཐ་མལ་གྱི་ཆགས་པས་འཇིག་རྟེན་པ་ཐམས་ཅད་འཆིང་བར་འགྱུར་བ་ལ། དེ་རྟེན་པའི་ཐབས་ཀྱི་འདོད་ཆགས་ཉིད་ཀྱིས་རྣམ་པར་གྲོལ་བར་འགྱུར་པའོ། ། །བཟློག་པའི་བསྒོམས་པ་འདི་ཉིད་ནི་ཞེས་པ་འདོད་ཆགས་ཀྱིས་འདོད་ཆགས་འདུལ་བ་སྟེ་རིགས་མཐུན་ལམ་དུ་བྱེད་པ་འདིའོ། །སངས་རྒྱས་མུ་སྟེགས་ཞེས་པ་ཉན་ཐོས་དང་རང་སངས་རྒྱས་དང་། ཕ་རོལ་ཏུ་ཕྱིན་པ་དང་། བྱ་བའི་རྒྱུད། སྤྱོད་པའི་རྒྱུད། རྣལ་འབྱོར་གྱི་རྒྱུད་མན་ཆད། དེ་རྣམས་ནི་སངས་རྒྱས་ཀྱི་མུ་སྟེགས་པ་ཡིན་ནོ། །དེ་རྣམས་ཀྱིས་རིགས་མཐུན་གཉེན་པོར་གཏང་བ་འདི་མི་ཤེས་པའོ། །ཚིག་དེ་རྣམས་གདམས་ངག་སྦྱར་ན། སྐྱེ་བོ་ནི་རྟེན་གྱི་གང་ཟག་གོ་། མི་བཟད་པའི་ལས་ནི་ཐ་མལ་གྱི་ཤེས་པ་མི་དྲན་དགུ་དྲན་འདི་དང༌། གཉིད་འཐུག་པོ་ལོག་པའི་ཤེས་པ་དང་། རྨི་ལམ་དུས་ཀྱི་ཤེས་པ་དང་། ཐ་མལ་གྱི་བུད་མེད་སྙོམས་པར་ཞུགས་པའི་དུས་ཀྱི་ཤེས་པ་རྣམས་སོ། །གང་དག་གང་གིས་འཆིང་འགྱུར་ཞེས་པ་དེ་རྣམས་ལ་ཞེན་པས་འཁོར་བར་འཆིང་བའོ། །དེ་ལྟར་ཡིན་པ་ལས། ཐ་མལ་གྱི་རྣམ་རྟོག་མི་དྲན་དགུ་དྲན་འདི་གཏུམ་མོའི་རྫོགས་རིམ་གྱི་ཐབས་དང་བཅས་ན་དེ་ཉིད་ཀྱིས། ། སྲིད་པའི་འཆིང་བ་ལས་གྲོལ་འགྱུར་རོ། ། གཉིད་དེ་འོད་གསལ་གྱི་རྫོགས་རིམ་གྱི་ཐབས་དང་བཅས་ན་དེ་ཉིད་ཀྱིས། སྲིད་པའི་འཆིང་བ་ལས་གྲོལ་བར་འགྱུར་བའོ། །རྨི་ལམ་སྟེ་སྒྱུ་ལུས་ཀྱི་རྫོགས་རིམ་གྱི་ཐབས་དང་བཅས་ན་དེ་ཉིད་ཀྱིས། སྲིད་པའི་འཆིང་བ་ལས་གྲོལ་བར་འགྱུར་བའོ། ། ཐ་མལ་གྱི་བུད་མེད་སྙོམས་པར་ཞུགས་པ་དེ་ལས་རྒྱའི་རྫོགས་རིམ་གྱི་ཐབས་དང་བཅས་ན་དེ་ཉིད་ཀྱིས། སྲིད་པའི་འཆིང་བ་ལས་གྲོལ་བ་གྱུར་བའོ། ། ད་ནི་དོན་བཞི་པ་སྟོན་པ་ལ། འབྱུང་བ་ལྔའི་རང་བཞིན་ལས་ཞེས་པ་ལ་སོགས་པའི་ཚིག་བཞིས་མདོར་བསྟན་ནས། ། བྷོ་ལ་ལ་སོགས་པས་རྒྱས་པར་འཆད་དེ། ཕའི་བྷོ་ལ་དང་མའི་ཀཀྐོ་ལ་གཉིས་སྦྱར་བས། ཐིག་ལེ་དཀར་དམར་འཛོམ་པར་འགྱུར་ལ། ཐིག་ལེ་དེ་ལ་རེག་པ་འདྲ་བའི་བག་ཆགས་ཉིད་ཅེས་པ་སྲ་བ་ས་ཡི་ཆོས་ཡོད་ལ། སྲ་བ་གཏི་མུག་ཆོས་ཀྱི་ཕྱིར་ཞེས་པ་པས་གཏི་མུག་སྐྱེད་ལ། དེ་ལྟར","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2685_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":25,"text":"དཔེ་གསལ་མི་གསལ་དང་སྐུང་ཡིག་མང་ཞིང་བྲིས་ཚུགས་འདྲ་མིན་གྱི་དབང་གིས་ཀློག་དཀའ་བའང་ཤིན་ཏུ་མང་པོ་འདུག་།འོན་ཀྱང་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ལོ་མང་རིང་ཉམས་མྱོང་བསྡུ་ལེན་དང་མཁས་དབང་དུ་མར་བཀའ་འདྲི་ཞུས་པར་བརྟེན་ཡིག་གཟུགས་གསར་རྒྱག་དང་ཕྱོགས་སྒྲིག་ཐུབ་པ་བྱུང་། པར་ཤིང་དུ་འཁོད་ཡོད་པ་རྣམས་ཀྱང་དཔེ་རྙིང་གཞན་པ་དང་བསྡུར་ཏེ་གཏན་ལ་ཕབ་ཡོད་པ་བཅས་ཏེ་ཞིབ་ཆ་དེབ་སོ་སོའི་བསྡུ་སྒྲིག་གསལ་བཤད་དུ་གཟིགས་པར་ཞུ། དཔེ་རྙིང་སྲུང་སྐྱོབ་དང་ཕྱོགས་སྒྲིག་།དཔེ་སྐྲུན་གྱི་ལས་ཀ་འདི་ལ་རྒྱབ་སྐྱོར་དང་ཐུགས་ཁུར་གནང་མཁན་གྱི་མཁས་དབང་རྣམས་དང་། ལྷག་པར་དུ་ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་ལྷན་རྒྱས་དང་། མཁས་དབང་ཐུབ་བསྟན་ཉི་མ་རིན་པོ་ཆེ་མཆོག་སོགས་ཀྱིས་རྒྱབ་སྐྱོར་དང་མཛུབ་སྟོན་གྱི་བཀའ་དྲིན་བསྐྱངས་པ་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་དང་། དཔལ་བརྩེགས་ཞིབ་འཇུག་ཁང་གི་འགན་འཛིན་པ་ལྷན་རྒྱས་དང་། ཞུ་དག་པ། ཡིག་རྒྱག་པ་སོགས་མདོར་ན་ལས་གཞི་འདི་ལ་ལྷག་བསམ་དང་འབད་བརྩོན་ཆེན་པོས་ཞབས་ཕྱི་ཞུ་མཁན་རྣམས་ལ་སྙིང་ཐག་པ་ནས་བཀའ་དྲིན་ཆེ་ཞེས་ཞུ་རྒྱུ་དང༌། དཔེ་ཚོགས་འདིའི་དཔེ་སྒྲིག་དང་ཞུ་དག་ཐད་ང་ནན་ཏན་དང་ཞིབ་ཚགས་བགྱི་ཁུལ་བྱས་མོད། འོན་ཀྱང་ང་ཚོར་ཤེས་ཚད་དམན་པའི་དབང་གིས་ནོར་འཆུག་མི་ཉུང་བ་ཡོད་སྲིད་པས་དཔྱོད་ལྡན་དག་གིས་ནོར་བཅོས་ཡོ་བསྲང་གི་དགོངས་འཆར་ལྷུག་སྩོལ་གནང་བར་ཞུ་ཞུ། ཞེས་ཀྲུང་གོའི་བོད་རིག་པ་དཔེ་སྐྲུན་ཁང་ནས། སྤྱི་ལོ་༢༠༡༡ལོའི་ཟླ་བ་དང་པོའི་ཚེས་༡་ལ། སྔོན་འགྲོའི་ཞུ་ཚིག་དེ་ལ་འདིར་རང་ཅག་ཁ་བ་ཅན་གྱི་ཞིང་འདིར་ཆོས་རྒྱལ་ལོ་པཎ་རྣམས་དང་། ས་དགེ་བཀའ་རྙིང་སོགས་ཀྱི་མཁས་ཤིང་གྲུབ་པ་བརྙེས་པའི་དམ་པའི་སྐྱེས་བུ་རྣམས་ཀྱིས། བཤད་སྒྲུབ་ཀྱི་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་བཅས་པའི་ཆོས་བརྒྱུད་དང་བཀའ་སྲོལ་མཐའ་དག་དང་། དེ་དང་རྗེས་སུ་འབྲེལ་བའི་ཐུན་མོང་གི་རིག་གནས་སུམ་རྟགས་སྙན་ངག་མངོན་བརྗོད་སྡེབ་སྦྱོར། སྐར་རྩིས་འབྱུང་རྩིས། སྒྲ་ཚད་བཟོ་གསོ་སོགས་མདོ་སྔགས་རིག་གནས་དང་བཅས་པའི་གཞུང་ལུགས་ཟབ་ཅིང་རྒྱ་ཆེ","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2686_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":26,"text":"༄༅། །འགྱུར་ཞེས་ཟླ་འཇོག་ངོས་འཛིན་སླ་བར་བྱ་བའི་ཕྱིར་རོ། །ཟླ་འཇོག་དངོས་བསྟན་པ་ནི། གཞན་དུ་ན། ཞེས་པ་ནས་སོ། །འདིའི་སྤྱི་དོན་ལ་བཞི་ལས། གླེང་གཞི་ནི། མཉན་ཡོད་དུ་དགེ་སློང་རབ་ཏུ་མང་པོས་ཁ་བསོགས་ཀྱི་གོས་བྱིན་གྱིས་མ་བརླབས་པར་ཟླ་བ་གཅིག་ལས་འདས་པར་འཇོག་པ་ལས་སྤང་བའི་ལྟུང་བྱེད་དུ་བཅས་སོ། །དགག་བྱ་ནི། འདོད་པ་ཆེ་བ་སྟེ་འཆང་བ་དང་འདྲའོ། །ངོ་ཏི་ནི་བཅས་ལྡན་དགེ་སློང་གིས་བྱིན་གྱིས་བརླབས་པར་བྱ་བའི་ཆོས་གོས་གསུམ་མ་ཚང་བ་ན་ཁ་བསྐང་བའི་གོས་ལ་རེ་བ་དང་བཅས་ཏེ། ཁ་བསོགས་ཀྱི་གོས་བྱིན་གྱིས་མ་བརླབས་པར་བཞག་པ་ལས་རང་ངམ་ཤན་སྟོབས་ཀྱིས་ཞག་སུམ་ཅུ་འདས་པའི་ལྟུང་བ་དངོས་གཞིའོ། །ཡན་ལག་ལ་བཞི་ལས། གཞིའི་ཡན་ལག་ལ་གཉིས་ཏེ། གང་བཞག་པའི་དངོས་པོ་དང་། གང་གིས་འཇོག་པའི་རྟེན་ནོ། །དང་པོ་ལ་བདུན་ཏེ་གོས་ཡིན་པ་དང་། རུང་བ་དང་། ཁྲུ་གང་ཡན་ཆད་ཀྱི་ཚད་དང་ལྡན་པ་དང་། གནས་སྐབས་དབང་བྱར་ཡོད་པ་དང་། རང་ཉིད་ཀྱི་ཡིན་པ་དང་། བྱིན་གྱིས་ཁ་བསོགས་ཀྱི་གོས་དང་། ཁ་བསྐང་པའི་གོས་གཉིས་བློ་ཡུལ་དུ་མ་འདྲེས་པར་བྱའོ། །བརླབས་པ་དང་མ་འབྲེལ་ལམ་འབྲེལ་ཀྱང་ཤན་རྗེས་སུ་ཞུགས་པ་དང་བཅས་པ་དྲུག་ནི་འཆང་བའི་སྐབས་སུ་སྤར་བཤད་པ་དང་འདྲ་བ་ལས་ཚད་དང་ལྡན་པ་ལ་ཁྱད་པར་ཡོད་དེ། འཆང་བའི་སྐབས་སུ་ཆུང་ཚད་ཁུ་གང་ཡན་ཆད་ནས། ཡ་མཐའ་དཔག་ཏུ་མེད་པའོ། །ཟླ་འཇོག་གི་སྐབས་སུ་ནི་ཆུང་ཚད་ཁྲུ་གང་ལན་ཆད་ནས། འཁོར་གསུམ་ཁེབས་པར་མ་ལོངས་པའོ། །འཁོར་གསུམ་ཁེབས་པར་ལོངས་པ་ནི་བྱིན་གྱིས་མ་བརླབས་པར་བཞག་ན་འཆང་ལྟུང་དུ་འགྱུར་གྱི། ཟླ་འཇོག་དུ་མི་འགྱུར་རོ། །ཁ་བསྐང་པའི་གོས་ལ་རེ་བ་དང་བཅས་ཏེ་བཞག་པའི་ཁ་བསོགས་ཀྱི་གོས་ཡིན་པ་སྟེ། གཞན་དུ་ན་དེ་ནི་ཞེས་པས་སོ། །གཉིས་པ་གང་གིས་འཇོག་པའི་རྟེན་ནི། སྲ་བརྐྱང་དང་མི་ལྡན་པ་དང་། བྱིན་གྱིས་བརླབས་པར་བྱ་བའི་ཆོས་གོས་གསུམ་ཚང་བ་མ་ཡིན་པ་སྟེ། འདི་གསུམ་ནི་སྲ་བརྐྱང་བཏིང་བ་ལ་མི་འབྱུང་ཞེས་པ་དང་། གཞན་དུ་ན་ཞེས་པས་སོ། །བསམ་པའི་ཡན་ལག་ལ་གཉིས་ཁ་བསོགས་ཀྱི་གོས། ལས། འདུ་ཤེས་ནི་གཞི་ལ་མ་འཁྲུལ་པའོ། །ཀུན་སློང་ནི་རང་དོན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/MTSO SNA BA SHES RAB BZANG PO_TSONAWA SHERAB SANGPO\/s06850i1b.txt","subfolder":"MTSO SNA BA SHES RAB BZANG PO_TSONAWA SHERAB SANGPO","origin":"Autochthonous","scripture_category":null,"reference":null},"SCCT_class":null}
{"id":27,"text":"འབྱུང་བའོ། །རྒྱགས་པ་ནི་ལོངས་སྤྱོད་སོགས་ཀྱིས་དྲེགས་པ་རང་གི་སེམས་གཏུགས་པའོ། །བག་མེད་པ་ཆགས་པ་ལ་སོགས་པའི་དབང་གིས་དགེ་བ་རྣམས་ལ་མི་སྦྱོར་ཞིང་ཟག་པ་དང་བཅས་པ་ལ་སེམས་མི་བསྲུང་བའོ། །གཉིས་པ་ནི། ང་རྒྱལ་རྣམ་པ་བདུན་ཡིན་ཏེ་དེ་ནི་རབ་ཏུ་བྱེ་སྟེ་བཤད་པར་བྱའོ། །ང་རྒྱལ་ནི་ལྔ་བཅུ་རྩ་བདུན་གྱི་ཡ་གྱལ་གཅིག་ཏུ་བགྲང་བར་བྱ་བ་ཡིན་ནོ། །དེ་ལ་དང་པོ་ནི། དེ་ལ་མངོན་ངར་རློམ་བྱེད་པ་དམན་པས་བདག་དམན་ཞིང་མཉམ་པ་དང་མཉམ་མོ་སྙམ་པ་དང་། དམན་པས་བདག་ལྷག་པའང་མཉམ་སྙམ་པའི་བདག་ཉིད་ཀྱི་ང་རྒྱལ་ཞེས་བྱའོ། །དམན་པས་དམན་སྙམ་པ་ང་རྒྱལ་དུ་ཇི་ལྟར་འགྱུར་སྙམ་ན། དམན་པ་དེ་བས་བདག་དམན་ཡང་རུང་གི་སྙམ་དུ་ཁེངས་པའི་རྣམ་པ་ཅན་ནོ། །གཉིས་པ་ནི། ཆོས་གང་གིས་བདག་ཉིད་ལས་ཁྱད་འཕགས་པ་དང་མཉམ་པར་རློམ་པ་གང་ཡིན་པ་དེ་ལྷག་པའི་ང་རྒྱལ་ལོ། །གསུམ་པ་ནི། ཁྱད་པར་དུ་འཕགས་པས་བདག་ཁྱད་པར་འཕགས་པ་རློམ་བ་གང་ཤིན་ཏུ་མཐོ་བས་མཐོ་སྙམ་པ་ང་རྒྱལ་ལས་ཀྱང་ང་རྒྱལ་ཏེ་འབྲས་ཀྱི་སྟེང་དུ་ཕོལ་མིག་དག་འབྱུང་བ་བཞིན་དུ་ཉེས་དམིགས་ལྷག་པར་ཆེ་བ་ཐུབ་ཡིན་ཏེ། ངན་འགྲོར་ང་རྒྱལ་གྱིས་འཁྲིད་ཅིང་། །མིའི་དགའ་སྟོན་བཅོམ་པ་དང་། གཞན་གྱི་ཟན་ཟའི་དྲན་དང་ནི། །གླེན་དང་མི་སྡུག་ཅན་དུ་འགྱུར། །ཞེས་གསུངས་པ་ལྟར་རོ། །བཞི་པ་ནི། ཐམས་ཅད་ཀྱི་གཞི་མ་ཉེ་བར་ལེན་པའི་ཕུང་པོ་ཞེས་བྱ་བ་ལྔ་པོ་ངང་གིས་སྟོང་པ་དེ་དག་ལ་རྨོངས་པས་ངའོ་སྙམ་དུ་འཛིན་པ་གང་ཡིན་པ་དེ་ནི་ངའོ་སྙམ་པར་བཤད་དེ་ངའོ་སྙམ་པའི་ང་རྒྱལ་ལོ། །ལྔ་པ་ནི། རྒྱུན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/_GREL PA SPYI_GENERAL COMMENTARIES\/RGYAL TSAB RJE DAR MA RIN CHEN_GYALTSAB JE DHARMA RINCHEN\/s05427i.txt","subfolder":"RGYAL TSAB RJE DAR MA RIN CHEN_GYALTSAB JE DHARMA RINCHEN","origin":"Autochthonous","scripture_category":null,"reference":null},"SCCT_class":null}
{"id":28,"text":"༄༅། །ནང་དུ་ཞུགས་ཏེ་ནོར་བུས་བརྒྱན་པའི་ཤིང་རྟ་འཇིག་རྟེན་སྐྱོང་བ་བཞིས་འདྲེན་ཞིང་། ལྷའི་དབང་པོ་བརྒྱ་བྱིན་ནི་མདུན་དུ་ལམ་གྱི་བྱི་དོར་བྱེད། ཚངས་པ་ནི་སྣམ་ལོགས་ནས་བསིལ་ཡབ་གཡོབ་པར་བྱེད། དཀར་ཕྱོགས་ཀྱི་ལྷ་བགྲང་བ་ལས་འདས་པ་དག་ནི་ཡུམ་གྱི་རུམ་ན་བྱང་ཆུབ་སེམས་དཔའ་ཁང་པ་བརྩེགས་པའི་ནང་ན་བཞུགས་པ་ལ་མིག་མི་འཛུམ་པར་བལྟ་ཞིང་ཕྱག་འཚལ་བ་དང་སྨོན་ལམ་འདེབས་པར་བྱེད་ཅིང་སོང་ངོ། །དེ་ནས་ལྷ་མོ་སྒྱུ་འཕྲུལ་ལུམ་བི་ནའི་ཚལ་དུ་ཕྱིན་ནས་ཤིང་རྟ་ལས་བབས་ཏེ། ནགས་ཚལ་ནས་ནགས་ཚལ་དུ་འཆག། ལྗོན་པ་ནས་ལྗོན་པ་ལ་བལྟ་ཞིང་རིམ་གྱིས་སོང་བ་དང་། ས་ཕྱོགས་མཉམ་ལ་ཡངས་པ་རྩྭ་སྔོན་བོས་གང་ཞིང་རེག་ན་བདེ་བ་ན་སྔོན་གྱི་རྒྱལ་བའི་ཡུམ་གྱིས་བརྟེན་པ་གནས་གཙང་མའི་ལྷ་རྣམས་ཀྱིས་ཕྱག་བྱས་བའི་ཤིང་རིན་པོ་ཆེ་མཆོག་འོད་འབར་བ་རྩ་བ་དང་སྡོང་བུ་དང་ཡལ་ག་དང་ལོ་མ་རིན་པོ་ཆེས་བརྒྱན་པ། མི་དང་ལྷའི་མེ་ཏོག་སྣ་ཚོགས་རྒྱས་པ། སྤོས་མཆོག་གི་དྲི་དང་ལྡན་བ། གོས་ཁ་དོག་སྣ་ཚོགས་དཔྱངས་པའི་ལྗོན་པའི་རྒྱལ་པོ་པླཀྵ་ཞེས་བྱ་བའི་རིན་པོ་ཆེའི་ཤིང་གི་ཡལ་ག་ལ་ཕྱག་གཡས་པས་འཇུས་ནས་བྱ་རྨྱང་བྱེད་ཅིང་གནམ་དུ་གཟིགས་པ་ན། རྩིབ་ལོགས་གཡས་ནས་གསེར་གྱི་མཆོད་སྡོང་ཉི་མ་བྱེ་བའི་མདངས་དང་ལྡན་པ་གློ་བུར་དུ་འཐོན་པ་ལྟར་དུ་སྐུ་བལྟམས་སོ། །དེའི་ཚེ་ནམ་མཁའ་ཐམས་ཅད་ལྷའི་མཆོད","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/BRJOD BYA_I THOG_BY SUBJECT MATTER\/LAM RIM BLA MA_I RNAM THAR_BIOGRAPHIES OF THE LAMAS OF THE LAM RIM TRADITION\/S05985E1.TXT","subfolder":"LAM RIM BLA MA_I RNAM THAR_BIOGRAPHIES OF THE LAMAS OF THE LAM RIM TRADITION","origin":"Autochthonous","scripture_category":null,"reference":null},"SCCT_class":null}
{"id":29,"text":"༄༅། །དངོས་གྲུབ་ཀུན་གྱི་སྟོང་གྲོགས་མཛོད། །དུས་མིན་འཆི་དང་ནད་རྣམས་དང་། །གདོན་དང་བགེགས་རྣམས་ཞི་བ་དང་། །རྨི་ལམ་ངན་དང་མཚན་མ་ངན། །བྱ་བྱེད་ངན་རྣམས་མེད་པར་མཛོད། །འཇིག་རྟེན་བ་དེ་ཞིང་ལོ་ལེགས་དང་། །འབྲུ་རྣམས་འཕེལ་ཞིང་ཆོས་འཕེལ་དང་། །བདེ་ལེགས་ཐམས་ཅད་འབྱུང་བ་དང་། །ཡིད་ལ་འདོད་པ་ཀུན་འགྲུབ་ཤོག་།ཅེས་བརྗོད་ཅིང་ལྷག་གཏོར་ཕྱི་རོལ་ཏུ་སྐྱེལ། འདུན་པ་དྲག་པོས་བསྔོ་སྨོན་བྱ། ཡིག་བརྒྱ་ལན་གསུམ་བཟླས་གང་ཡང་བདག་བློ་སོགས་ཤོ་ལོ་ཀ་གསུམ་གྱིས་ནོངས་པ་བཟོད་པར་གསོལ་ལ། ཨོཾ་བཛྲ་མུཿ་མགྲོན་འཇིག་རྟེན་པ་རྣམས་རང་གནས་སུ་གཤེགས་ཤིང་། ཚོགས་ཞིང་རྣམས་རང་ལ་ཐིམ་པས་རྒྱུད་བྱིན་གྱིས་བརླབས་པར་གྱུར་པར་བསམས་ཤིང་། ཤིས་པ་བརྗོད་ཅིང་མེ་ཏོག་གི་ཆར་དབབ་པར་བྱའོ།། །། འདིས་ཀྱང་༸་རྗེ་བླ་མ་རྡོ་རྗེ་འཆང་ཆེན་པོའི་བསྟན་པ་རིན་པོ་ཆེ་དར་ཞིང་རྒྱས་ཏེ་ནམ་ཡང་མི་ནུབ་པའི་རྒྱལ་མཚན་དུ་གྱུར་ཅིག། །།མངྒ་ལཾ།། །།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/TSOGS_CIRCLE OF GATHERING (GANACHAKRA)\/s12070e(1).txt","subfolder":"TSOGS_CIRCLE OF GATHERING (GANACHAKRA)","origin":"Autochthonous","scripture_category":null,"reference":null},"SCCT_class":null}
{"id":30,"text":"༄༅། །ལུང་བཞི་ལས་མཚམས་གཉིས་ཀར་དགེ་འདུན་བཀོད་དེ། དགེ་སློང་ལས་བྱེད་པས་མཚམས་གཉིས་ཀར་ཤིང་ངམ་དབྱུག་པའམ་སེག་གམ་རེ་ལྡེས་མནན་ནས་གསོལ་བ་བྱས་ཏེ་ལས་བྱའོ་ཞེས་གསུངས་ལ། ཀརྨ་ཤ་ཏཾ་ལས་ཀྱང་ངོ། །མཚམས་བཅད་ཟིན་པ་བསྲུང་བ་དང་འདྲ་བའི་དམིགས་བསལ་ནི། མཚམས་པོ་ཆེའི་ཁོངས་ན་ཡོད་པའི་དཀྱིལ་འཁོར་བ་འཇིག་པ་བསྲུང་པ་ནི་དགེ་སློང་མཚམས་པོ་ཆེན་གནས་པས་ཀྱང་འགྲུབ་མོད་ཀྱི། དཀྱིས་འཁོར་པ་གཅོད་པ་ནི་དགེ་སློང་མཚམས་པོ་མཚམས་གཉིས་གཅོད་པའི། ཆེན་གནས་པ་རྣམས་ཀྱིས་མི་འགྲུབ་སྟེ། དཀྱིལ་འཁོར་བ་ཉིད་དུ་བྱེད་པའི་ཕྱོགས་བཞིའི་མཚན་མ་བརྟན་པོའི་ས་ཁོངས་སུ་དགེ་སློང་རྣམས་འདུག་སྟེ་དཀྱིལ་འཁོར་བ་བཅད་པར་བྱའོ། །བསྒོ་བ་ལས་བྱུང་བ་ཞེས་པ་ནི་ལས་ལམ་གུས་པའི་ཆད་པར་བཅས་པའོ། །དེའི་མིགས་བསལ་ནི་གསོ་སྦྱོང་དང་དགག་དབྱེ་དག་ནི་མ་གཏོགས་སོ་ཞེས་སོ། །གཙུག་ལག་ཁང་དུ་མའི་མཚམས་ཐམས་ཅད་ནོན་པའི་ཤིང་ངམ་རེ་ལྡེ་ལ་སོགས་པའི་རྫས་ལ་དགེ་སློང་གནས་ན་མཚམས་ཇི་ཙམ་ནོན་པ་དེ་དག་ཏུ་གནས་པ་ཕྱིར་མ་བཅོས་པས་ཉམ་སུ་མྱོང་བར་མི་བྱ། ཉིད་དོ་ཞེས་སྔ་མར་སྦྱར་ལུང་རྣམ་འབྱེད་ཀྱི་འགྲེལ་པ་ལས་ཁ་ཅིག་ན་རེ་གསོ་སྦྱོང་དང་དག་དབྱེ་དག་ནི་མྱོང་བར་བྱར་རུང་ངོ་ཞེས་ཟེར་བ་དེ་ཡང་མི་རིགས་ཏེ་མི་མཐུན་པ་ཡིན་ན་ཚུལ་མ་ཡིན་པ་ཉིད་དུ་འདྲ་བའི་ཕྱིར་རོ་ཞེས་བཤད་ཀྱང་དེའི་རྗེས་སུ་མི་འབྲང་སྟེ། མདོ་རྩ་བའི་རྗེས་སུ་འབྲང་བར་བྱའོ། །སྟེ། འདི་ནི་ལུང་གླེང་གཞི་ལས་བཙུན་པ་ལས་བགྱིས་པ་གཅིག་གི་ལས་ཀྱི་ཚིགས་ཀྱང་གཅིག་གིས་གནས་བཞིར་སྡེ་བཞི་ལ་ལས་བགྱིར་རུང་ངམ་ཨུ་པ་ལི་རུང་སྟེ། གནས་བཞིར་དགེ་སློང་གསུམ་གསུམ་གནས་ལ། དེར་གསོ་སྦྱོང་བྱེད་པའི་དགེ་སློང་གིས་གནས་གཞིའི་མཚམས་སུ་སེག་མོའམ་རེ་ལྡེའམ་ཁྲིའམ་མཚམས་ཅི་སྙེད་ནོན་པ་དེ་དག་གིས་དགེ་འདུན་གྱི་གྲངས་ཀྱི་ཁ་སྐོང་དུ་རུང་ཞིང་། མཚམས་ཅི་སྙེད་ནོན་པ་དེ་དག་ཏུ་དབྱར་གནས་པར་ཁས་བླང་དུ་རུང་ཞེས་བསྟན་ཏོ། །གཞན་གང་ཡང་རུང་བ་དེས་མནན་ཏེ་དེའི་སྟེང་དུ་འདུག་ནས་ལས་བྱའོ། །ལས་བྱེད་པ་དེ་ཉིད་དེ་དག་གི་གྲངས་སུ་སྐོང་བའོ་ཞེས་གསུངས་ལ། ལུང་ཞུ་བ་ལས་དགེ་སློང་གིས་གནས་བཞི་རང་བྱར་ཚུལ་དུ་ཞུགས་པར་འགྱུར་པར་མཆིས་སམ། ཡོད་དེ་འདི","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/MTSO SNA BA SHES RAB BZANG PO_TSONAWA SHERAB SANGPO\/se06850a1.txt","subfolder":"MTSO SNA BA SHES RAB BZANG PO_TSONAWA SHERAB SANGPO","origin":"Autochthonous","scripture_category":null,"reference":null},"SCCT_class":null}
{"id":31,"text":"༄༅། །བའི་འདུན་པ་དྲག་པོ་བཏང་ནས་སེམས་དམིགས་རྟེན་ལ་རྩེ་གཅིག་ཏུ་གཏང་བ་དེ་ཉིད་བློའི་ཡུལ་དུ་མ་བརྗེད་པར་དྲན་ཙམ་བྱས་ནས་བློ་དེའི་རྒྱུན་སྐྱོང་བ་ནི་ལས་དང་པོ་པས་སེམས་གནས་སྒྲུབ་པའི་ཐབས་དམ་པའོ། །དེ་བཞིན་གཤེགས་པའི་སྐུ་རྒྱ་སྲན་ཙམ་ལ་སེམས་མ་ཟིན་ན་མཚོན་གང་ཙམ་དང་། དེ་ལ་སེམས་མ་ཟིན་ན་འཁྱིད་གང་ཙམ་ལ་སེམས་འཛིན། དེ་ཡང་རེ་ཤིག་དབུ་དང་ཕྱག་གཉིས་དང་། ཞབས་གཉིས་དང་། སྐུའི་ལྟོ་བ་ལ་སོགས་པའི་དོན་སྤྱི་ཆ་ཕྱེད་ཙམ་ཤར་བ་ལ་ཆོག་ཤེས་བྱས་ནས་སེམས་འཛིན། དེ་ལ་སེམས་ཟིན་པ་ན་རེས་འགའ་དབུའི་གཙུག་ཏོར་ནས་རིམ་གྱིས་མར་གསལ་བཏབ། རེས་འགའ་གདན་པད་ཟླ་ནས་རིམ་གྱིས་ཡར་གསལ་བཏབ་སྟེ། བློ་གྲིམས་ལྷོད་རན་པར་བྱས་ནས་དམིགས་རྟེན་གསལ་སིང་ངེ་བར་ངེས་པའི་དང་ལ་རྩེ་གཅིག་ཏུ་འཇོག་པ་གལ་ཆེ་སྟེ། དེ་ལྟ་མིན་པ་གོང་མ་འགའ་ཞིག་ས་ར་ཧས། འཇུར་བུས་བཅིངས་པའི་སེམས་ཉིད་ནི། །གློད་ན་གྲོལ་བར་ཐེ་ཚོམ་མེད། ཅེས་གསུངས་པ་ལ་བརྟེན་ནས། ཧ་ཅང་གློད་དྲགས་པས་བྱིང་བ་ཕྲ་མོ་ཞུགས་པ་མི་རིག་།ཕྱི་མ་འགའ་ཞིག་རྗེ་བདག་ཉིད་ཆེན་པོས་དྲན་བདར་ལྡན་དང་འཛིན་སྟངས་ཤུགས་ཅན་བསྐྱེད་གསུངས་པ་ལ་བརྟེན་ནས་ཧ་ཅང་བསྒྲིམས་དྲགས་པས་གནས་ཆ་མི་རྙེད་བ་ཡིན་ཏེ། སློབ་དཔོན་ཙནྡྲ་གོ་མིས། བརྩོན་པ་བསྟེན་ན་རྒོད་བ་འབྱུང་འགྱུར་ཞིང་། །དེ་སྤངས་ན་ནི་ཞུམ་པ་སྐྱེ་བར་འགྱུར། །འདི་ཡི་རིགས་པར་མཉམ་འཇུག་རྙེད་དཀའ་ན། །འདི་ཡིས་སེམས་དཀྲུགས་པས་ནི་ཅི་ཞིག","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/LAM RIM DMAR KHRID__DISSECTION_ TEACHINGS ON THE STEPS OF THE PATH\/s06980e.txt","subfolder":"LAM RIM DMAR KHRID__DISSECTION_ TEACHINGS ON THE STEPS OF THE PATH","origin":"Autochthonous","scripture_category":null,"reference":null},"SCCT_class":null}
{"id":32,"text":"ཕུལ་ཏེ་ཆོ་འཕྲུལ་ཆེན་པོའི་དུས་ཀྱི་མཆོད་པ་སྒྲུབ་པ་ནི་སྐབས་བརྒྱད་པའོ། །སྐབས་འདིར་གོང་གི་གཞིས་ཀའི་མངའ་འོག་གི་ཆོས་སྡེ་ཆེ་ཆུང་སོགས་དང་། ནང་སོ་བཅས་བསྒྲིལ་བ་ཞེས་པ་མན་ཆད་ཀྱི་དངོས་པོའི་སྡོམ་ཁོངས་སུ། དེའི་གོང་གི་གསེར་དང་ཕྲ་རྒྱན་སོགས་ཀྱིས་གཙོས་པའི་དངོས་པོ་རྣམས་འགྲིལ་བས་ཉིས་ཟློས་ཡིན་འདྲ་ཡང་། སྔར་གྱི་ཡིག་རྙིང་དཀར་ཆག་ཏུ་དེ་ལྟར་འཁོད་འདུག་པས་དགོས་པ་ཞིག་ཡོད་ཤས་ཆེ་སྙམ་དེ་ནང་ལྟར་བཀོད་པ་ཡིན་ནོ། །འ་ཡང་སྔོན་ཆོ་འཕྲུལ་ཟླ་བའི་ཚེས་དགུའི་དུས་སུ་སྦྱིན་བདག་ཁྱད་པར་དུ་འཕགས་པ་ཚངས་པའི་རྒྱལ་པོས་སྦྱིན་བདག་མཛད་པའི་ཚེ། བཅོམ་ལྡན་འདས་ཀྱི་སྐུ་ཚངས་པའི་ལྷ་ལ་ཐུག་གི་བར་ཤིན་ཏུ་མཐོ་བ་ལྷང་ངེ་ལྷམ་མེར་བཞུགས་པ་སྤྲུལ་ནས་འོད་ཟེར་ཆེན་པོས་གནས་ཀུན་ཏུ་སྣང་ཞིང་གསལ་བར་མཛད་པ་ཐམས་ཅད་ཀྱིས་མཐོང་བ་དང་། གསུང་ཡང་ཐོས་པར་གྱུར་ནས། དེ་ལ་བཅོམ་ལྡན་འདས་ཀྱིས་ཅི་རིགས་སུ་ཆོས་རྣམ་པ་སྣ་ཚོགས་ཕྱེ་ཞིང་བསྟན་པས། འཁོར་མང་པོས་བླ་ན་མེད་པའི་བྱང་ཆུབ་ཏུ་སེམས་བསྐྱེད་དེ་འབྲས་བུ་ཐོབ་པ་དང་། ལྷ་དང་མིར་སྐྱེ་བའི་དགེ་བའི་རྩ་བ་བསྐྱེད་པ་ཡང་གྲངས་མེད་པའི་ཆོ་འཕྲུལ་དགུ་པ་བསྟན་ཏོ། །འ་སྔོན་བྱུང་བའི་དུས་ཁྱད་པར་ཅན་དེ་དང་རྗེས་སུ་མཐུན་པར་ས་གླང་ཧོར་ཟླ་དང་པོའི་ཚེས་དགུའི་དུས་སུ་གཟིམས་གཡོག་རྣམས་ཀྱིས་སྦྱིན་བདག་བྱས་ནས་ལྷ་མཆོད་ལ། དབུ་རྒྱན་དང་ཞལ་གསེར་རྒྱུར་གསེར་ཞོ་ཉི་ཤུ་རྩ་དྲུག་དང་ཞོ་གསུམ། ཕན་གྱི་རྒྱུར་དར་ཡུགས་གཉིས། དར་ལིང་ཁ་སུམ་ཅུ་སོ་གསུམ། རས་བུབ་བཅུ། ལི་ཁྲི་དང་སྤང་མ་ལ་གསེར་ཞོ་ཉི་ཤུ་རྩ་གཉིས་རི་བ། སྤོས་དཀར་ལྟང་རྩེ་གཅིག་།གཡུ་ཕྲ་དྲུག་།མཚལ་ཐུར་སྲང་གང་། དགེ་འདུན་གྱི་ཆོས་སྟོན་ལ་མར་ལྷ་སྲང་གི་ཁལ་བརྒྱ་དང་དྲུག་ཅུ་རེ་གཉིས། རྩམ་ཁལ་ཉིས་བརྒྱ་དང་བདུན་ཅུ་དོན་གསུམ། ཇ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/sl00191i.txt","subfolder":"RJE TZONG KHA PA BLO BZANG GRAGS PA_JE TSONGKAPA LOBSANG DRAKPA","origin":"Autochthonous","scripture_category":null,"reference":null},"SCCT_class":null}
{"id":33,"text":"ཏན་ཐམས་ཅད་ཕྱག་མཚན་དཔག་ཏུ་མེད་པའི་རྣམ་པར་ཕྱོགས་བཞི་མཚམས་བཞི་སྟེང་འོག་གཉིས་དང་བཅུ་ནས་རང་ལ་ཐིམ་པས་ལུས་ཀྱི་ནང་ཐམས་ཅད་གང་། སྡིག་སྒྲིབ་ཐམས་ཅད་དག་པས་རང་གི་ལུས་ངག་ཡིད་གསུམ་དང་ཡི་དམ་གྱི་སྐུ་གསུང་ཐུགས་གཉིས་སུ་མེད་པར་གྱུར་ནས་གང་ལའང་སྤོབས་པ་ཐོགས་པ་མེད་པར་བསམ་མོ།། ཚིག་འཛིན་བཟང་བར་འདོད་ནས་ས་བོན་རྐྱང་པ་འབྲུ་གསུམ་ལ་སོགས་པས་བསྐོར་ནས་འཁོར་འདས་ཀྱི་ཡོན་ཏན་ཐམས་ཅད་ཡིག་འབྲུའི་རྣམ་པར་བཀུག་ནས་ལུས་ཐམས་ཅད་གང་བར་བསམ་སྟེ་གཞན་འདྲའོ། །དམིགས་པ་གསལ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JAM DBYANGS_GENTLE VOICE (MANJUGHOSHA, MANJUSHRI)\/SGRUB THABS_RITUAL FOR REACHING THE ANGEL (SADHANA)\/s01002e.txt","subfolder":"SGRUB THABS_RITUAL FOR REACHING THE ANGEL (SADHANA)","origin":"Autochthonous","scripture_category":null,"reference":null},"SCCT_class":null}
{"id":34,"text":"༄༅། །ཡང་མ་བྱུང་མོད། འདི་དུས་འབྲི་གུང་གིས་སྣེ་ཟིན་ཙམ་ནས་གསུང་འགག་ཚབས་ཤིན་ཏུ་ཆེ་བས་གསུང་གླེང་རྣམས་གཞན་གྱིས་ཐོས་དཀའ་བར་གྱུར། འབྲི་གུང་ཡང་རི་སྒར་གྱི་ཕྱོགས་སུ་ཕེབས་སྐབས་ཀུན་གཟིགས་པཎ་ཆེན་རིན་པོ་ཆེ་སྐྱེ་མདོར་དགོངས་པ་ཞི་དབྱིངས་སུ་མན་ལ་བའི་བསྔོ་རྟེན་བསྔོ་ཡིག་སོགས་འབུལ་མི་འབྱོར། ལྷ་ཀླུའི་ལྕམ་གཡང་འཛོམ་ཚེ་རིང་ནས་ཐབ་བསུའི་ཕེབས་སྒྲིག་དང་། གསོལ་སྟོན་སོགས་རྒྱས་སྤྲོས་ཀྱིས་སྐུའི་ངལ་བསོར་ལྷོད་བཞུགས་དགོས་ཚུལ་གསོལ་བ་བཞིན་བཅག་ཞག་ཉིན་གཅིག་གི་རིང་མཛད་དེ་ག་ཡང་ཚེ་སོགས་དད་ལྡན་འགའ་ལ་ལྷོད་མཇལ་གནང་། འབྲོམ་སྟོད་དུ་བཀྲས་ཆོས་ཁང་སྲུང་བཞི་སྡེ་ཏཱ་ཟུར་ཕེབས་བསུར་འབྱོར། རི་རྒྱའི་གཤམ་སོགས་ནས་རིམ་གྱིས་གཟིམ་རམ་པ་བ་དང་། མཚམས་ཁུང་བཙུན་དགོན། སེར་སྨད། སེར་སྔགས། རྒྱལ་རོང་། སྤོམ་ར་སོགས་གྲྭ་ཚང་དང་། ཁམས་ཚན་འགའི་ཐབས་བསུ། ཆུ་བཟང་དང་བཀྲས་ཆོས་དགེ་སྤྱི་སོགས་ཀྱི་ཐབ་བསུ་དང་ཕེབས་བསུ་གཟབ་སྤྲོས་བཅས་ཧོར་ཟླ་བཅུ་པའི་ཚེས་ཉེར་བཞི་ལ་དབེན་གནས་བཀྲ་ཤིས་ཆོས་གླིང་དུ་ཞབས་སོར་འཁོད། དེ་ནས་ཉིན་མང་པོའི་བར་གདན་ས་དང་། ལྷ་ས་ཁུལ་གྱི་བླ་སྤྲུལ་ལས་སྣེ་ལག་དང་། རིགས་སྨྲའི་དབང་པོ་དུ་མ། དགེ་འདུན་བྱིངས། སྐུ་དྲག་ཁག་སོགས་སེར་སྐྱ་མཆོག་དམན་གྲངས་མེད་པ་ལྟ་བུ་དང་། ཕན་ཚུན་ཕྱོགས་མཐའི་དད་མཇལ་བ་དང་། ཞུ་འཕྲིན་འབུལ་མི་སོགས་ལ་མཇལ་ཁ། གསུང་གླེང་། ཕྱག་བྲིས་བཀའ་ལན།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/PHA BONG KHA RIN PO CHE BDE CHEN SNYING PO_PABONGKA RIN PO CHE DECHEN NYINGPO\/s0993e.txt","subfolder":"PHA BONG KHA RIN PO CHE BDE CHEN SNYING PO_PABONGKA RIN PO CHE DECHEN NYINGPO","origin":"Autochthonous","scripture_category":null,"reference":null},"SCCT_class":null}
{"id":35,"text":"༄༅། །གསུངས་པ་ལྟར་རྒྱལ་བའི་བསྟན་པའི་ངོ་བོ་ལུང་གི་བསྟན་པ་སྡེ་སྣོད་གསུམ་གྱི་འཆང་ཉན་དང་། རྟོགས་པའི་བསྟན་པ་ལམ་བསླབ་པ་གསུམ་ལ་ཉམས་ལེན་ནན་ལྟར་མཛད་པ་ཡོད་མེད་ཀྱི་རྗེས་སུ་འགྲོ་ལྡོག་བྱེད་པས་ན་རྡོ་རྗེ་འཆང་དཀོན་མཆོག་བསྟན་པའི་སྒྲོན་མེའི་ཞལ་གྱི་བུམ་བཟང་ལས། སྡེ་དགོན་ཕྱོགས་རིས་ཙམ་གྱི་བསྟན་པ་དང་། །ཞྭ་ཡི་ཁ་དོག་ཙམ་གྱི་གྲུབ་པའི་མཐའ། །མིང་དང་གྱོན་པ་ཙམ་གྱི་སྐྱ་སེར་ལ། །སྙིང་པོ་མ་མཆིས་རི་མོའི་སྟག་གཡག་བཞིན། ཞེས་དང་། མཁས་གྲུབ་ཐམས་ཅད་མཁྱེན་པས། གང་དག་རྒྱལ་བའི་གསུང་རབ་ཀྱི། །དགོངས་དོན་སྨྲ་ལ་ནུས་མེད་པ། །ལོངས་སྤྱོད་ལྡན་པའི་སྐྱེ་བོ་ནི། །མང་ཡང་བསྟན་ལ་དགོས་ནུས་མེད། ཅེས་གསུངས་པ་ལྟར་ཞྭ་གོས་ཀྱི་ཁ་དོག་ཙམ་དང་། དགེ་འདུན་གྱི་ཞལ་གྲངས་མང་བ་དང་། སྟོབས་འབྱོར་མངའ་ཐང་ཁ་དྲག་དབང་ཆེ་ཇི་ལྟར་ཡོད་ཀྱང་། ལུང་དོན་རིག་པས་དཔྱོད་མི་ནུས་པར་ལུང་ཙམ་ཁོ་ན་སྐྱབས་སུ་འཛིན་ཅིང་། ཤིང་རྟ་ཆེན་པོའི་གཞུང་ལུགས་ལྟ་བའི་མིག་དང་བྲལ་ཡང་རང་རང་གི་ཡུལ་ཕྱོགས་ཀྱི་རྒན་རབས་དག་གི་ཟེར་སྒྲོས་དང་ཡི་གེ་གང་བྱུང་ལ་ཚད་མར་བཟུང་སྟེ་འདི་ཁོ་ན་བདེན་གྱི་གཞན་ནི་གཏི་མུག་གོ་ཞེས་ཆོས་སྤོང་བ་ལ་ཡ་མི་ང་ཞིང་ཚིག་བརླང་པོས་གཞན་རྒྱུད་སྲེག་པ་ལ་དབང་བའི་གདུག་རྩུབ་ཅན་མང་དུ་འཚོགས་ཀྱང་དགོན་ཆེན་དང་གྲ་ཚོགས་ཆེ་བའི་དགོས་པ་མི་འགྲུབ་པས་བསྟན་པ་རིན་པོ་ཆེར་ཕན་པའི་གོ་སྐབས་མི་འདུག་ཅིང་།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.7 (BCA YIG_OFFICIAL DOCUMENTS)\/DGE _PHEL GLING_GEPEL LING MONASTERY\/s12287e.txt","subfolder":"DGE _PHEL GLING_GEPEL LING MONASTERY","origin":"Autochthonous","scripture_category":null,"reference":null},"SCCT_class":null}
{"id":36,"text":"དཀྱིལ་འཁོར་ལ་བཀོད་དེ། སྐུའི་གནས་སུ་ཐུགས་ཀྱི་ཞེས་བཅུག་པའི་ཚིགས་བཅད་བརྗོད་ལ། ཡིད་ཐུགས་རྡོ་རྗེར་གྱུར་བར་བསམ། དེ་ནས་རྡོ་རྗེ་གསུམ་དབྱེར་མེད་གཅིག་ཏུ་གྱུར་པའི་ང་རྒྱལ་བཟུང་སྟེ། ཨོཾ་སྲྦ་ཏ་ཐཱ་ག་ཏ་ཀཱ་ཡ་ཝཱ་ཀ་ཙི་ཏྟ་སྭ་བྷཱ་ཝ་ཨཱ་ཏྨ་ཀོ་ཉ་ཧཾ། ཞེས་བརྗོད་དེ། ཁུ་བའི་ཆོས་ལས་ཐབས་རིགས་གསུམ་གྱིས་བྱིན་གྱིས་བརླབས་པའོ། །རྡུལ་དང་ཁུ་བའི་ཆོས་ལས་ཤེས་རབ་རིགས་དྲུག་གིས་བྱིན་གྱིས་བརླབས་པ་ནི། གསུམ་སྔར་དང་འདྲ་ལ། ཤེས་རབ་ཀྱི་ལྟེ་བར་ཧོཿ་གསང་བར་སྭཱ། གཙུག་ཏོར་ལ་ཧཱ་དགོད་ཅིང་། རྒྱས་པར་བྱེད་ན་སྔར་བཞིན་བྱིན་གྱིས་བརླབ་བོ། །དེ་ནས་སྲུང་འཁོར་དུ་གསུངས་པ་ལྟར་དབང་བཅུ་གཅིག་གིས་དབང་བསྐུར་རོ། །དྲུག་པ་ནི། བུམ་པ་རྣམས་དང་དུ་བ་ལ་སོགས་བརྒྱད་པོ་རྣམས་ཀྱི་སྙིང་གར་ཆོས་ཀྱི་འཁོར་ལོ་རབ་ཏུ་འགྱུར། ། རིག་མ་རྣམས་དང་སངས་རྒྱས་ཉིད་ཀྱི་མགོ་བོར་རྩིབས་བཅུ་དྲུག་པར་ལྷན་ཅིག་སྐྱེས་པར་རབ་ཏུ་གྲགས། །བྱང་ཆུབ་སེམས་དཔའ་ལ་སོགས་ཉིས་འགྱུར་མི་བདག་རྣམས་ཀྱིས་མགྲིན་པར་ལོངས་སྤྱོད་རྫོགས་པའི་འཁོར་ལོར་འགྱུར། །འཇིགས་མ་ལ་སོགས་ནོར་ནི་གདེངས་ཅན་དག་གིས་བསྒྱུར་བ་རྣམས་ཀྱི་ལྟེ་བར་སྤྲུལ་པའི་འཁོར་ལོར་འགྱུར། །ལག་པ་རྐང་པའི་ཚིགས་ལ་ལྷ་རྣམས་ཀྱི་ནི་ལས་ཀྱི་འཁོར་ལོ་དགུ་བཅུ་དུས་ཀྱིས་བསྣུན་པ་དེ། །ཀླུ་དང་གཏུམ་མོ་མི་ཡི་བདག་པོ་རྣམས་ཀྱི་སོར་མོའི་ཚིགས་ཀྱི་མཚམས་ལ་བྱ་བརྒྱ་ཞེས་བྱར་འགྱུར། །དུས་ཀྱི་དག་པས་དཔལ་ལྡན་རྡོ་རྗེ་ཅན་འགྱུར་མི་བདག་ལོ་དང་ཟླ་བ་ལ་སོགས་དབྱེ་བས་སོ། །ཐུགས་ཀྱི་རྣམ་པ་ཉི་མ་མ་ཡིན་ཉིན་ཞག་སོ་སོའི་དབང་གིས་སྣ་ཚོགས་ཡུམ་ནི་རྣམ་པར་དག། རླུང་གི་དག་པས་དུ་བ་ལ་སོགས་རང་གི་སྙིང་གིའི་པདམར་རྩ་ཡི་འཁོར་ལོ་ལ་གནས་རྣམས། །ཉོན་མོངས་རྣམས་ཀྱིས་དྲག་པོ་ཆུང་མར་བཅས་པ་ཁྱབ་བདག་ཞབས་ཀྱི་འོག་ཏུ་བདུད་ཀྱི་ཚོགས་ཀྱིས་འདུད། །དུང་དང་གཎྜི་མཎི་ལྗོན་པ་ཞེས་པ་དག་ཀྱང་དེ་བཞིན་སྐུ་ཡི་རྡོ་རྗེ་ལ་སོགས་ཀྱིས། །བུམ་པ་བརྒྱད","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/DUS _KHOR_WHEEL OF TIME (KALACHAKRA)\/MNGON RTOGS_RITUAL OF REALIZATION (ABHISAMAYA)\/s05031e.txt","subfolder":"MNGON RTOGS_RITUAL OF REALIZATION (ABHISAMAYA)","origin":"Autochthonous","scripture_category":null,"reference":null},"SCCT_class":null}
{"id":37,"text":"ནས་སྒོམ་པའི་སྒྲིབ་པ་དག་པར་འགྱུར་བ་དང་། རྣམ་དག་ལམ་གྱི་དམིགས་པ་མཐར་ཐུག་ལ་དོན་དམ་དུ་བཤད་པའི་ཟློག་ཕྱོགས་ནི་ཀུན་ནས་ཉོན་མོངས་སློང་བའི་དམིགས་པ་ཡིན་ཏེ། སྔ་མ་ལ་དམིགས་ནས་སྒྲིབ་པ་དག་པར་འགྱུར་ལ་ཕྱི་མ་ལ་དེ་ལྟར་མི་འགྱུར་བའི་ཕྱིར། དཔེར་མཚོན་ན། བུམ་པ་ཆོས་ཅན། ཁྱོད་ལ་དམིགས་ནས་སྒོམ་པའི་སྒྲིབ་པ་དག་པར་མི་འགྱུར་ཏེ། ཁྱོད་ཀྱིས་ཀུན་ནས་ཉོན་མོངས་སློང་བའི་དམིགས་པ་བྱེད་པའི་ཕྱིར། ཉོན་མོངས་སློང་བའི་དམིགས་པ་བྱེད་ཚུལ་ནི། ཁྱོད་ལ་དམིགས་ནས་ཉོན་མོངས་སྐྱེ་བའི་རྒྱུ་མཚན་གྱིས་ཡིན། ཡོངས་གྲུབ་དེ་འཇོག་ཚུལ་གཉིས་པའི་དབང་དུ་བྱས་པའི་དོན་དམ་དུ་ཡོད་དེ། རྣམ་དག་ལམ་གྱི་དམིགས་པ་མཐར་ཐུག་ཡིན་པའི་ཕྱིར། གཞན་དབང་དང་ཀུན་བརྟགས་གཉིས་ཆོས་ཅན། འཇོག་ཚུལ་གཉིས་པའི་དབང་དུ་བྱས་པའི་ཀུན་རྫོབ་ཏུ་ཡོད་དེ། ཀུན་ནས་ཉོན་མོངས་སློང་བའི་དམིགས་པ་དང་། གདགས་པའི་གཞིར་གྱུར་པའི་ཁྱད་ཆོས་གཉིས་ལྡན་ཡིན་པའི་ཕྱིར། དེ་ཡང་དྲང་ངེས་རྣམ་འབྱེད་ལས། རྣམ་པར་དག་པའི་དམིགས་པ་ལ་དོན་དམ་དུ་བཤད་པའི་ཟླས་དྲངས་པ་ན། གང་ལ་དམིགས་པས་ཀུན་ནས་ཉོན་མོངས་ཀུན་ནས་སློང་བའི་དོན་གྱིས་ཀུན་རྫོབ་ཏུ་ཡོད་པར་བཞག་སྟེ་ཀུན་ལས་བཏུས་དང་མཐུན་ནོ། ། གཉིས་པ་ནི། མིང་དང་བརྡའི་ཐ་སྙད་ཀྱིས་བཏགས་པའི་ངོ་བོ་ཉིད་དང་ཐ་སྙད་འདོགས་པའི་མཚན་མའི་གཞིར་གྱུར་པས་ཐ་སྙད་དུ་ཡོད་པ་ཞེས་བྱའོ་ཞེས་གསུངས།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/SER BYES MKHAN ZUR DGE BSHES BLO BZANG DBANG PHYUG_Serje Kensur Geshe Lobsang Wangchuk (1901-1979)\/s00026n.txt","subfolder":"SER BYES MKHAN ZUR DGE BSHES BLO BZANG DBANG PHYUG_Serje Kensur Geshe Lobsang Wangchuk (1901-1979)","origin":"Autochthonous","scripture_category":null,"reference":null},"SCCT_class":null}
{"id":38,"text":"༼༽་བཅས་བཞུགས་སོ། ། རྔོག་བྱང་ཆུབ་དཔལ་བ། ཁོང་ནི་རབ་བྱུང་དྲུག་པའི་ལྕགས་ཕོ་བྱི་ལོ་སྟེ་སྤྱི་ལོ་༡༣༦༠་ལོར་སྤྲེའུ་ཞིང་དུ་ཡབ་རྔོག་དོན་གྲུབ་དཔལ་བཟང་གི་སྲས་སུ་སྐུ་འཁྲུངས། རབ་བྱུང་བདུན་པའི་མེ་ཕོ་སྟག་ལོ་སྟེ་སྤྱི་ལོ་༡༤༤༦་ལོར་སྐུ་གཤེགས། ཁོང་ལ་ཡབ་ཀྱིས་ཉེ་གནས་དང་སློབ་གཉེར་སྦྲགས་ནས་མཛད་པས་རྔོག་པའི་ཆོས་རྣམས་ལ་ཤིན་ཏུ་མཁས་ཤིང་བྱང་བར་གྱུར། ཡབ་གཤེགས་རྗེས་གདན་སར་ཕེབས་ནས་འཆད་རྩོད་རྩོམ་གསུམ་གྱིས་ཚོགས་པ་ཡག་པོ་བསྐྱངས་མཛད། ཁོང་གིས་གྲུབ་བུ་ལུང་དུ་ཆོས་གསུང་བའི་སྐབས་སུ་རྗེ་ཙོང་ཁ་པ་ཆེན་པོ་མཇལ་དུ་བྱོན་ནས་མཁྱེན་པའི་ཡོན་ཏན་རྣམས་ལ་རྩད་གཅོད་གནང་། རྗེ་རིན་པོ་ཆེས་ཀྱང་བཀུར་སྟི་ཆེན་པོ་མཛད། ཕྱིས་ཀྱང་བསྔགས་པ་མང་དུ་མཛད་པས་སྡེ་སྣོད་འཛིན་པ་ཆེན་པོ་རྣམས་ཀྱི་ཡིད་མགུ་སྟེ། འབྲས་སྤུངས་ཆོས་རྗེ་བཀྲ་ཤིས་དཔལ་ལྡན་དང་། མཁན་ཆེན་པདམ་བཟང་པོ་ལ་སོགས་པའི་མཁྱེན་རབ་ཅན་གྱི་སློབ་མ་མང་དུ་འདུས། དེ་རྗེས་མིའི་བདག་པོ་གྲགས་པ་འབྱུང་གནས་ཀྱིས་སྤྱན་དྲངས་ནས་རྔོག་ལུགས་ཀྱི་དབང་དང་རྒྱུད་བཤད་གདམས་པ་དང་བཅས་པ་ལེགས་པར་གསན་ཞིང་། ཤིན་ཏུ་གུས་པའི་སྒོ་ནས་བཀུར་སྟི་ཆེན་པོ་མཛད། ལྡུམ་ཆུང་བ་དོན་གྲུབ་དཔལ་བ་དང་།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/RNAM THAR SNA TSOGS_COMPILATIONS OF BIOGRAPHIES\/TREASURE OF NAMES\/s12327e.txt","subfolder":"TREASURE OF NAMES","origin":"Autochthonous","scripture_category":null,"reference":null},"SCCT_class":null}
{"id":39,"text":"པའི་ཕྱིར་ན་མ་ཁྱབ་སྟེ། རང་ལ་ཡིད་བཏད་བའི་ཚེ་དགེ་སློང་གི་འདུ་ཤེས་མངོན་དུ་འགྱུར་ཐུབ་པས་མཚོན་ནས་ཤེས་པ་རང་བཞིན་དུ་གནས་པའི་ཡན་ལག་བསྟན་པ་ཡིན་པའི་ཕྱིར། རྣམ་བཤད་ཉི་ཟེར་ལས། གཞུང་དེ་རྣམས་འགྲོ་བ་གཞན་གྱི་རྣམ་པ་བསྟན་པ་ན་དགེ་སློང་གི་འདུ་ཤེས་ཡོད་པས་མཚོན་ནས་ཤེས་པ་རང་བཞིན་དུ་གནས་པ་ཡན་ལག་ཏུ་དགོས་པར་བསྟན་པ་ཡིན་གྱི། ཞེས་དང་། རིན་ཆེན་ཕྲེང་བ་ལས་ཀྱང་། མངོས་ནི་ཤེས་པ་བཏད་ཐུབ་པ་དང་མི་ཐུབ་པ་ཉིད་བསྟན་པར་མངོན་ནོ། །ཞེས་གསུངས་པའི་ཕྱིར། གཞན་ཡང་། བསླབ་པའི་ཡན་ལག་ལ་འདུ་ཤེས་གཙོ་བོ་ཟེར་བ་མི་འཐད་པར་ཐལ། བསླབ་པའི་ཡན་ལག་ལ་དངོས་པོ་གཙོ་ཆེ་བའི་ཕྱིར། དེར་ཐལ། དོན་ལ་དགེ་སློང་ཡིན་ན་རང་ཉིད་ལ་དགེ་སློང་གི་སྡོམ་པ་མེད་པར་འཁྲུལ་ཏེ་ལྟུང་བའི་གཞི་ལ་ཞུགས་ཀྱང་ཕམ་སོགས་ཀྱི་དངོས་གཞི་བསྐྱེད་པ་ཡིན་གྱི། ན་སྨད་ཨཔ་མེད་པར་བཤད་པའི་ཕྱིར། རྩ་བར། བདག་ནི་ཉམས་པའོ་སྙམ་པའི་བསམ་པ་ཅན་ལ་ཡང་མེད་དོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ། མ་ཁྱབ་སྟེ། ལུང་འདི་ནི་ཕམ་པ་དང་པོ་ཁོ་ནའི་དབང་དུ་བྱས་པ་ཡིན་པའི་ཕྱིར། དེར་ཐལ། ཕམ་པ་དང་པོའི་སྐབས་སུ་བསླབ་པའི་ཡན་ལག་ལ་དངོས་པོ་གཙོ་ཆེ་བ་ཡིན་ཀྱང༑ ལྟུང་བ་གཞན་གྱི་སྐབས་སུ་བསླབ་པའི་ཡན་ལག་ལ་འདུ་ཤེས་གཙོ་ཆེ་བའི་ཕྱིར་ཟེར། དེ་མི་འཐད་པར་ཐལ། འགྲོ་བ་གཞན་གྱི་རྣམ་པ་སྟེན་པ་ན་ཞེས་སོགས་ཀྱི་མདོ་འདི་གཉིས་ཞུ་བར་ཕམ་པ་དང་པོ་དང་གསོད་ལྟུང་བཞཱི་སྐབས་སུ་དེ་ལྟར་གསུངས་པ་རྣམས་བསྡུས་པ་ཡིན་པའི་ཕྱིར། ལུང་ཞུ་བར། དགེ་སློང་སྔགས་སམ་སྨན་གྱིས་བདག་ཉིད་བྱོལ་སོང་དུ་བསྒྱུར་ཏེ་མི་ཚངས་པར་སྤྱོད་པ་བགྱིད་ན་ཅིར་འགྱུར། དེ་སྟེ་དགེ་སློང་དུ་འདུ་ཤེས་ཡོད་ན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/CHOS RJE KHAL KHA NGAG DBANG DPAL LDAN_CHUJE KALKA NGAWANG PELDEN\/s00990e.txt","subfolder":"CHOS RJE KHAL KHA NGAG DBANG DPAL LDAN_CHUJE KALKA NGAWANG PELDEN","origin":"Autochthonous","scripture_category":null,"reference":null},"SCCT_class":null}
{"id":40,"text":"༄༅། །དང༑ གཞན་རྣམས་རྒྱུ་སྐར་ལྟ་བུ་ཡིན་ཞིང་། རས་པ་ཞི་བ་འོད་སོགས་ཀྱིས་སྐུ་ཚེ་དེར་ཟུང་འཇུག་ཐོབ་ཀྱང་། རས་ཆུང་བས་མིད་ལའི་བཀའ་ལན་གསུམ་བཅག་པས་མཐར་མིད་ལས་མ་གནང་བཞིན་དུ་ལྷ་སར་གནས་བསྐོར་དུ་ཕེབས་པ་ན་།བུད་མེད་དང་ཐུག་སྟེ་ཁྲིམས་རལ་བ་སོགས་སྐུ་ངལ་ཆེན་པོ་མྱོང་བ་རྣམ་ཐར་ལས་བྱུང་བ་ལྟར་མཛད་པ་མཐར་མ་ཕྱིན་པ་མང་དུ་བྱུང་། མིད་ལས་རས་ཆུང་བ་ལ་ཁྱོད་རོ་གྱོང་བས་ངའི་བཀའ་ཐེངས་གསུམ་བཅག་པས་ད་དུང་དགེ་བཤེས་ཆེན་པོ་ཞིག་གི་སྐྱེ་བ་ལན་གསུམ་དུ་ལེན་དགོས་གསུངས། ཁོང་གིས་མིད་ལའི་བཀའ་མ་བཅག་ན་ཚེ་དེ་ལ་མཆོག་གི་དངོས་གྲུབ་འཐོབ་རྒྱུ་ཡིན་པ་ལ་བླ་མའི་བཀའ་བཅག་པས་སྐུ་ཚེ་དེར་མ་ཐོབ་པ་ཡིན། བཤེས་གཉེན་བསྟེན་ཚུལ་ལོག་ན་རང་ལ་ཡོན་ཏན་སྔར་སྐྱེས་ཟིན་རྣམས་ཀྱང་ཉམས་ནས་འགྲོ་བ་ནི། སྔར་བླ་མ་རིགས་ངན་པ་ཞིག་ལ་སློབ་མ་རིགས་བཟང་པོ་ཞིག་ཡོད་པ། སློབ་མ་རིགས་བཟང་དེ་ནམ་མཁའ་ལ་འཕུར་ཤེས་པས་རིགས་ཀྱི་ང་རྒྱལ་གྱིས་ཁོ་རང་གི་བླ་མ་རིགས་ངན་པ་དེས་ཆོས་གསུངས་སར་གནམ་ལ་འཕུར་ནས་ངའི་བླ་མ་ལའང་འདི་འདྲ་འཕུར་རྒྱུ་མེད་སྙམ་དུ་ང་རྒྱལ་སྐྱེས་མ་ཐགས་ལ་ལྷུང་བ་སོགས་ཀྱི་ཡོ་རྒྱུས་ལྟར་དང་། བདུད་རྩིའི་སྙིང་པོ་ལས་ཀྱང་། བླ་མ་མཆོག་ལ་གུས་པ་དང་བྲལ་ན། །ཡོན་ཏན་མི་སྐྱེ་སྐྱེས་པ་ཉམས་འགྱུར་ཞིང་། །ཞེས་གསུངས་པ་ལྟར་ཡིན། ༈ དྲུག་པ་ཚེ་འདིར་ནད་སགས་མི་འདོད་པས་གཙེས་པ་ནི། རང་གི་བླ་མ་ལ་བསྟེན་ཚུལ་ལོག་ན་ཚེ་འདིར་ཡང་བཀྲ་མི་ཤིས་པ་དང་། དུས་མ་ཡིན་པའི་འཆི་རྐྱེན་བཅུ་གསུམ་པོ་གང་རུང་གི་དབང་གིས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/BSHES GNYEN BSTEN TSUL_TAKING YOURSELF TO A LAMA IN THE PROPER WAY\/s00323m.txt","subfolder":"BSHES GNYEN BSTEN TSUL_TAKING YOURSELF TO A LAMA IN THE PROPER WAY","origin":"Autochthonous","scripture_category":null,"reference":null},"SCCT_class":null}
{"id":41,"text":"༄༅། །ཉིད་ངན་འགྲོའི་འཇིགས་པ་ལས་སྐྲག་ནས་སྐྱབས་སུ་འགྲོ་བ་ཙམ་འཛིན་པའི་དགེ་བསྙེན་དུ་གྱུར་པ་ཡོད་པའི་ཕྱིར་དང་། ཇི་སྲིད་ཕྱག་རྒྱ་བཞིའི་ཚུལ་རིགས་པའི་ལམ་ནས་སྨྲ་བས་མ་ཡིན་པ་དེ་སྲིད་དུ་ཆོས་འདི་བའི་གྲུབ་མཐའ་སྨྲ་བར་མི་འཇོག་པའི་ཕྱིར་རོ། །ཟུར་ཕྱི་མ་ནི་འཇམ་དཔལ་གྲགས་པས། བྱེ་བྲག་སྨྲ་དང་མདོ་སྡེ་པ། །རྣལ་འབྱོར་སྤྱོད་པ་དབུམ་པའི། །གྲུབ་མཐའ་གང་ཞིག་ཆོས་སོགས་ཀྱི། །ཆིགས་བཅད་སངས་རྒྱས་ཕྱག་རྒྱས་བཏབ། །ཅེས་སོ། །དེ་བཞིན་དུ་མདོ་རྒྱུད་དུ་མ་ཞིག་ལས་ཕྱི་ནང་གི་གྲུབ་མཐའི་ཁྱད་པར་ལྟ་བས་འབྱད་པར་གསུངས་ཏེ་མ་སྤྲོས་སོ། །བཞི་པ་ནི། གཞན་སྡེ་དང་། ཕྱི་རོལ་བ་དང་། ཆོས་འདི་པ་མ་ཡིན་པ་དང་། མུ་སྟེགས་བྱེད་རྣམས་ནི་རྣམ་གྲངས་ཏེ། ཆོས་འདི་པ་དང་། རང་སྡེ་དང་། ནང་བ་དང་། སངས་རྒྱས་པ་རྣམས་ནི་རྣམ་གྲངས་སོ། །མུ་སྟེགས་ཀྱི་སྒྲ་དོན་ནི། ཁྱད་པར་འཕགས་བསྟོད་ཀྱི་འགྲེལ་པ་ལས། མུ་སྟེགས་ནི་ཐར་པ་དང་། མཐོ་རིས་ཀྱི་ལམ་སྟེ། དེ་སྟོན་པར་བྱེད་པའི་བསྟན་བཅོས་ལ་མུ་སྟེགས་ཞེས་བྱ་ལ། དེ་བྱེད་བས་ན་མུ་སྟེགས་བྱེད་དོ། །ཞེས་རང་ངར་ཐར་པ་དང་མཐོ་རིས་ཀྱི་ལམ་མ་མ་འཇུག་དོགས་སམ་ཐབས་སུ་འདུ་ཤེས་པའི་ཚུལ་དེ་སྟོན་པའི་བསྟན་བཅོས་འཛིན་པ་དང་སྤེལ་བ་ལ་མུ་སྟེགས་བྱེད་དུ་བཤད་དེ་སྒྲ་བཤད་པ་ཙམ་ཡིན་གྱི་ཁྱབ་པ་ནི་མིན་ནོ། །ལ་ལ་དག། གཞི་འགྲེལ་ལས། གང་དག་ལ་ཆུ་ཀླུང་དུ་འཇུག་པའི་ཐར་པའི་ལམ་ཡོད་པ་འདི་དག་ནི་མུ་སྟེགས་ཅན་ནོ། །ཞེས་པའི་དོན་དུ་བསམས་ནས། འཇུག་འགས་ཁྲུས་དང་སྟེགས་བུ་བྱས་ཏེ། དོར་ཞུགས་བ་ཐར་པ་སྟེ་བདེ་འགྲོའི་རྒྱུར་སྨྲ་བ་དེ་བྱེད་པས་མུ་སྟེགས་བྱེད་ཅེས་བྱ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.27 (GRUB MTHA__SIDDHANTA)\/lcang skya rol pa_i rdo rje_changkya rolpay dorje\/GRUB MTHA_ CHEN MO_GREAT BOOK ON COMPARATIVE SCHOOLS\/RTZA BA_ROOT TEXT\/s00060m.txt","subfolder":"RTZA BA_ROOT TEXT","origin":"Autochthonous","scripture_category":null,"reference":null},"SCCT_class":null}
{"id":42,"text":"ནི། བདག་བསྐྱེད་བཟླས་པ་ཡན་བྱས། ལས་བུམ་གྱི་ཆུ་དང་བཅས་པའི་ལས་སྔགས་ཀྱིས་དཀྱིལ་འཁོར་བསངས། སྭབྷཱ་ཝས་སྦྱངས། སྟོང་པའི་ངང་ལས། རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་ལས་སྣ་ཚོགས་རྡོ་རྗེ། ཞེས་པ་ནས། གསུམ་གའང་གཡོན་པས་ཨུཏྤ་ལ་འཛིན་པའོ། ཞེས་པའི་བར་ལྷ་སྟ་གོན་བཞིན་ལ། རང་གི་གསང་གནས་མི་དམིགས་པ་ལས་ཧཱུཾ་ལས་སྐྱེས་པའི་རྡོ་རྗེ་སྔོན་པོ་རྩེ་ལྔ་པ་ཨོཾ་ལས་སྐྱེས་པའི་ནོར་བུ་བུ་ག་ཕཊ་ཀྱིས་བཀག་པ། ཡུམ་གྱི་གསང་གནས་མི་དམིགས་པ་ལས་ཨཱཿལས་སྐྱེས་པའི་པདམ་དམར་པོ་འདབ་མ་བརྒྱད་པ་ཟེའུ་འབྲུ་བུ་ག་ཕཊ་ཀྱིས་བཀག་པ། ཨོཾ་སརྦ་ཏ་ཐཱ་ག་ཏ་ཨ་ནུ་རཱ་ག་ཎ་བཛྲ་སྭ་བྷཱ་ཝ་ཨཱདམ་ཀོཉཧཾ། རང་ཡམ་ཡུམ་སྙོམས་པར་ཞུགས་བའི་དགའ་བའི་སྒྲས་ཡེ་ཤེས་ཀྱི་འཁོར་ལོ་སྤྱན་དྲངས། ཨོཾ་སརྦ་ཏ་ཐཱ་ག་ཏ་ཨཱརྱ་ལོ་ཀེ་ཤྭ་ར་མཎྜལ་ས་བ་རི་ཝ་ར་པཱ་དྱཾ་དང་། ཨརྒྷཾ་གྱིས་ཞབས་བསིལ་དང་མཆོད་ཡོན་དབུལ། ཡེ་ཤེས་ཀྱི་འཁོར་ལོ་རང་གི་ཞལ་དུ་ཞུགས། ཐུགས་ཀར་རྗེས་སུ་ཆགས་བའི་མེས་ཞུ། རྡོ་རྗེའི་ལམ་ནས་ཡུམ་གྱི་པདམར་ཕྱུང་བའི་ཐིག་ལེ་ཆ་དགུར་གྱུར། དེ་རྣམས་ཡོངས་སུ་གྱུར་པ་ལས་ཧྲཱིཿཧཱུཾ་ཏྲཾ་ཧྲཱིཿཨཿ་ཧཱུཾ་ཧྲཾ་ཧྲིཿ་ཨཿ་རྣམས་སུ་གྱུར། དེ་རྣམས་ཡོངས་སུ་གྱུར་པ་ལས་རང་ཉིད་འཕགས་པ་ཐུགས་རྗེ་ཆེན་པོ་ཡབ་ཡུམ་མཁའ་འགྲོ་མ་བཞི་དང་ཁྲོ་བོ་བཞིར་གྱུར་པ་རྣམས་སླར་ཡང་ཧྲཱིཿཧཱུཾ་ཧྲཾ་ཧྲཱིཿཨཿཧཱུཾ་ཏྲཾ་ཧྲཱིཿཨཿ་རྣམས་ཀྱིས་ཡུམ་གྱི་པདམ་ནས་ཕྱུང་། ཨོཾ་བཛྲ་ཨངྐུ་ཤ་ཛཿ་ཨོཾ་བཛྲ་པཱ་ཤ་ཧཱུཾ། ཨོཾ་བཛྲ་སྥོཊ་བཾ། ཨོཾ་བཛྲ་གྷཎྜ་ཧོཿ་ཡེ་ཤེས་པ་དང་དམ་ཚིག་པའི་དཀྱིལ་འཁོར་གཉིས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYAN RAS GZIGS_LOVING EYES (AVALOKITESHVARA)\/RGYAL BA RGYA MTSO_OCEAN OF THE VICTORS (JINASAGARA)\/s12180e.txt","subfolder":"RGYAL BA RGYA MTSO_OCEAN OF THE VICTORS (JINASAGARA)","origin":"Autochthonous","scripture_category":null,"reference":null},"SCCT_class":null}
{"id":43,"text":"མཐུན་པ་འདི་བཞིན་དུ་ཡོད་པར་འདུག་སྟེ། སློབ་དཔོན་ཤཱནྟི་པའི་ཕྱག་དཔེ་ལ། དེ་ནས་དེ་ན་ཞེས་བྱ་བ་ཡོད།སློབ་དཔོན་ནག་པོ་པའི་ཕྱག་དཔེ་ལ། ། དེ་ནས་དེ་ལས་ཞེས་བྱ་བ་ཡོད། ཇོ་བོ་ཆེན་པོ་ནཱ་རོ་པའི་ཕྱག་དཔེ་ན། དེ་གཉིས་ག་མེད་པར་དེ་ན་བྱ་བ་རང་དུ་ཡོད་པས། དེ་ནས་བྱ་བ་འདི་བསྡུད་པ་པོས་མཚམས་སྦྱར་བའི་ཚིག་ཡིན། གང་དག་མཚམས་སྦྱར་ན། རྩ་བའི་རྒྱུད་རྒྱས་པ་སྟོང་ཕྲག་བཅུ་གཉིས་པ་བཤད་པའི་རྗེས་དེ་ནས། གཞན་གང་གིས་ཀྱང་བར་མ་ཆོད་བར་དེ་མ་ཐག་ཏུ་བསྡུས་པའི་རྒྱུད་ལེའུ་གསུམ་པ་འདི་གསུངས་པས་ན། དེ་ནས་ཟེར་བ་ཡིན། རྡོ་རྗེ་མཁའ་འགྲོ་རྡོ་རྗེ་ནི་སྤྲོས་མེད་ཀྱི་ཤེས་པ་ཡིན། མཁའ་ཆོས་ཉིད་སྟོང་པ་ཉིད་ཡིན། འགྲོ་རིག་པའི་ཡེ་ཤེས་ཡིན། དེ་ཡང་མཁའ་ཆོས་ཉིད་སྟོང་པ་ཉིད་དེར། འགྲོ་རིག་པའི་ཡེ་ཤེས། རྡོ་རྗེ་སྤྲོས་མེད་ཀྱི་ཤེས་པ་དེ་རྒྱུན་མི་འཆད་པར་འགྲོ་བས་ན་རྡོ་རྗེ་མཁའ་འགྲོ་ཞེས་པ་ཡིན། དེ་ལྟར་ཡང་། རྡོ་རྗེ་མཁའ་འགྲོ་དང་། རྡོ་རྗེ་གུར་དང་། སཾ་པུ་ཊ་གསུམ་མཐུན་པར་ཐམས་ཅད་མཁའ་ལ་སྤྱོད་འགྲུབ་པ། མཁའ་འགྲོ་མ་འདིར་རབ་གྲགས་སོ། །ཞེས་གསུངས་པ་ཡིན། དེ་དོན་གྱི་མཁའ་འགྲོ་མ་ཡིན། རྟགས་ཀྱི་མཁའ་འགྲོ་མ་ནི། རྡོ་རྗེ་མཁའ་འགྲོ་མ་དང་། རིན་ཆེན་མཁའ་འགྲོ་མ་དང་། པདྨ་མཁའ་འགྲོ་མ་དང་། སྣ་ཚོགས་མཁའ་འགྲོ་མ་དང་། སངས་རྒྱས་མཁའ་འགྲོ་མ་རྣམས་ཡིན། དེ་ཡང་མཁའ་འགྲོ་བྱ་བ་ནི། ཌཱ་ཀི་བྱ་བའི་སྒྲ་ལས་དྲངས་ན། ཌ་ཌ་ཀི་ནི་ནམ་མཁའ་ཡིན། ཨ་ཨ་ཀི་ན་ཁྱབ་པའམ་གྱ་གྱུས་ཏེ། ནམ་མཁའ་སྟོང་པ་ལ་ཁྱབ་ཅིང་ཐོགས་ཆགས་མེད་པར་གྱ་གྱུར་འགྲོ་བས་ན་མཁའ་འགྲོ་ཟེར་བ་ཡིན། དེ་ལྟར་བརྗོད་བྱ་རྟགས་ཀྱི་མཁའ་འགྲོ་མ་དང༌། དོན་གྱི་མཁའ་འགྲོ་མ་སྤྲོས་མེད་དངོས་པོ་གཤིས་ཀྱི་གནས་ལུགས་སྟོན་པར་བྱེད་པའི་རྒྱུད་འདི་སུ་ལ་གསང་ན། གསང་སྔགས་བྱ་བའི་རྒྱུད་ལ་གསང་། སྤྱོད་པའི་རྒྱུད་ལ་གསང་། རྣལ་འབྱོར་གྱི་རྒྱུད་ལ་གསང་། དབང་ཕྱུག་བྱ་བ་འདི། རྒྱ་གར་སྐད་དུ་མ་ཧེ་ཤྭ་ར་བྱ་བའི་སྒྲ་ལས་དྲངས་ན། ཀུན་ལ་ཁྱབ་ཅིང་དབང་བསྒྱུར་བ་ལ་འགྲོ། དཔེ་དེ་བཞིན་དུ་སྤྲོས་མེད་དངོས་པོའི་གཤིས་ཀྱི་ཆོས་དེས་ཀྱང་། སྣང་གྲགས་ཀྱི་ཆོས་ཐམས་ཅད་ལ་ཁྱབ་ཅིང་དབང་བསྒྱུར་བའི་ཕྱིར་ན་དབང་ཕྱུག་ཟེར་བ","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2680_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":44,"text":"༄༅། །སྙན་གསན་བྱ། ཨོཾ་བཛྲ་བྷུ་མི་ཨཱཿ་ཧཱུཾ། ལྷ་དང་མིའི་དཔལ་འབྱོར་ཕུན་སུམ་ཚོགས་པ་མ་ཚང་བ་མེད་པ་འདི་ཉིད་དཔལ་ལྡན་བླ་མ་དམ་པའི་ཞབས་དྲུང་དུ་འབུལ་བར་བགྱིའོ་ཐུགས་རྗེས་འགྲོ་བའི་དོན་དུ་བཞས་སུ་གསོལ། །རྗེ་བཙུན་བླ་མའི་སྐུ་ཚེ་རབ་བརྟན་ཅིང་། །ཞེས་སོགས་བརྗོད་དེ་མཎྜལ་དང་། བརྟན་བཞུགས་ཀྱི་རྟེན་འབྲེལ་བསྒྲིག་ཕྱིར་འབུལ་རྒྱུ་རྣམས་གང་འོས་ཀྱི་ཞུ་ཚིག་དང་བཅས་ཏེ་ཕུལ། ཚོགས་པ་རྣམས་ཀྱང་རང་རང་གི་སྟན་ལས་ལངས་ཏེ་ཁ་བཏགས་ཕུལ་ནས་གྲལ་ལ་འཁོར། དེ་རྗེས་བླ་མ་ལ་གསོལ་སྟོན་དང་། ཚོགས་པ་རྣམས་ལ་མང་ཇ་ཆ་བྲ་ཁ་བཏགས་ཀྱི་འགྱེད་བཅས་ཕུལ། གཞན་རྣམས་གོང་དུ་བཤད་པ་ལྟར་རོ། ༸་།བྱིན་རླ་བས་ཞུ་བའི་ཚེ། རྗེ་ཙོང་ཁ་པ་ཁྱོད་ཀྱིས་ཐུགས་རྗེས་གཟིགས་ལ། འཕྲན་བུ་བདག་གི་རྒྱུད་ལ་བསྟན་འགྲོ་སྤྱི་དང་ཁྱད་པར་དུ་དགོན་སྡེ་འདི་ལ་ཕན་འདོད་ཀྱི་བས་མ་པ་བཟང་པོ་སྐྱེ་བར་བྱིན་གྱིས་བརླབ་ཏུ་གསོལ། །བསམ་པ་བཟང་པོས་གང་བྱེད་ཐམས་ཅད་ལ་འགལ་རྐྱེན་བར་ཆད་མེད་ཅིང་མཐུན་རྐྱེན་ཚད་བ་དང་ཕན་ཐོགས་རྒྱ་ཆེན་པོ་འབྱུང་བར་བྱིན་གྱིས་བརླབ་ཏུ་གསོལ། །བྱ་བ་གང་བྱེད་ཐམས་ཅད་དགེ་འདུན་མང་པོའི་ཐུགས་ལ་འཐང་པ་དང་། བདག་ལ་ཉེས་ལྟུང་དུ་མི་འགྱུར་བར་བྱིན་གྱིས་བརླབ་ཏུ་གསོལ། །","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.31 (cho ga_rituals)\/MGON PO GLING BSKOR_RITUALS FOR THE PROTECTOR LINGKOR\/s12046e.txt","subfolder":"MGON PO GLING BSKOR_RITUALS FOR THE PROTECTOR LINGKOR","origin":"Autochthonous","scripture_category":null,"reference":null},"SCCT_class":null}
{"id":45,"text":"༄༅། །ཤིང་མ་གནོད་པར་སྐྱོ་བའི་རྒྱུ་མེད་པའི་ཕྱིར་རོ། །ལུས་སེམས་ཀྱི་སྡུག་བསྔལ་བས་གཟིར་བ་ལ་དུས་ཐུང་ངུ་ཡང་བཟོད་དཀའ་ན་ཡུན་རིང་པོས་གཟིར་བ་ལ། སྨོས་ཅི་དགོས་བྱང་ཆུབ་སེམས་དཔའ་ལུས་སེམས་ཀྱི་སྡུག་བསྔལ་མེད་ཅིང་བདེ་བས་བརྒྱན་པ་ལ་མཐའ་ཡས་པའི་དུས་ཀྱང་ཅི་ཞིག་གནོད་འདོད་པ་འབའ་ཞིག་ཡིན་གྱི་མི་འདོད་པ་ཅུང་ཟད་ཀྱང་མེད་པས། གདོན་མི་ཟ་བར་ཚོགས་གཉིས་གསོག་པ་ལ་འབད་པར་རིགས་ཀྱི་སྒྱིད་ལུག་པར་མི་བྱའོ། །ལྔ་པ་ནི། འོ་ན་བྱང་ཆུབ་སེམས་དཔའ་དེ་ལ་ཡིད་ཀྱི་གདུང་བ་ཅུང་ཟད་ཀྱང་མེད་དམ་ཞེ་ན། རང་དོན་གྱི་སྡུག་བསྔལ་ཅུང་ཟད་ཀྱང་མེད་དེ། དེ་ལ་ལུས་ཀྱི་སྡུག་བསྔལ་མེད་ལ་ཡིད་ཀྱི་སྡུག་བསྔལ་ག་ལ་ཡོད་ཅུང་ཟད་ཀྱང་མེད་པའི་ཕྱིར་རོ། །འོན་ཀྱང་བྱང་ཆུབ་སེམས་དཔའ་དེ་ནི་སྙིང་རྗེས་འཇིག་རྟེན་གྱི་སྡུག་བསྔལ་དང་མ་བྲལ་བས། ཐུགས་གདུངས་ལ་དེ་ཡང་དགེ་བ་ཁྱད་པར་ཅན་ཉིད་ཡིན་གྱི་མི་འདོད་པའི་དོན་མིན་ནོ། །སྙིང་རྗེ་དེ་ཉིད་ཀྱིས་ནི་བྱང་ཆུབ་སེམས་དཔའ་འཁོར་བར་ཡུན་རིང་པོ་གནས་པ་ཡིན་ནོ། །གསུམ་པ་དོན་བསྡུ་བ་ནི། རྒྱུ་མཚན་དེ་བས་སངས་རྒྱས་ཐོབ་པ་ལ་དུས་རིང་པོ་ཐོགས་ཞེས་བློ་དང་ལྡན་པས་སྒྱིད་ལུག་པར་མི་བྱ་སྟེ། སྒྱིད་མི་ལུག་ཅིང་ཉེས་པ་ཟད་ཅིང་ཡོན་ཏན་ཐོབ་པའི་དོན་དུ་ནི་ཚོགས་གཉིས་གསོག་པ་འདི་ལ་རྟག་ཏུ་འབད་པར་བྱའོ། །བཞི་པ་ཚོགས་གཉིས་ཀྱི་ངོ་བོ་ལ་གསུམ། བསོད་ནམས་ཀྱི་འགལ་ཟླ་སྤང་ཞིང་ངོ་བོ་བསྟེན་པར་གདམས་པ་དང་། དུག་གསུམ་དང་དེ་ལས་ལོག་པའི་འབྲས་བུ་དང་། ཚོགས་གཉིས་དངོས་སོ། །དང་པོ་ནི། འདོད་ཆགས་དང་ཞེ་སྡང་དང་། གཏི་མུག་དག་།སྡུག་བསྔལ་དུ་མའི་འབྱུང་ཁུངས་ཀྱི་ཉེས་པར་མཁྱེན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/_GREL PA SPYI_GENERAL COMMENTARIES\/RGYAL TSAB RJE DAR MA RIN CHEN_GYALTSAB JE DHARMA RINCHEN\/s05427i.txt","subfolder":"RGYAL TSAB RJE DAR MA RIN CHEN_GYALTSAB JE DHARMA RINCHEN","origin":"Autochthonous","scripture_category":null,"reference":null},"SCCT_class":null}
{"id":46,"text":"༄༅། །འོན་ཀྱང་དེར་ཡུན་རིང་བཞུགས་དགོས་ཞེས་གསུངས་པར་གྲགས། དུས་དེར་ལྔ་མཆོད་ཀྱི་གླིང་མེ་རླུང་དམར་ཆེན་པོས་བཅོམ་པས་མུན་གླིང་བྱས། ས་ཡང་གཡོས། དེར་དམིགས་གླིང་ལོའི་ཧོར་ཟླ་བཅུ་པའི་དགུ་གཏོར་གཟབ་རྒྱས་མཛད་ནས་ཆོས་སྐྱོང་རྣམས་ལ་གཉེར་གཏད་མཛད། དེ་ནས་རྗེ་བཙུན་གྱི་ཞལ་རས་ལྷ་ཁང་དུ་ཚོགས་པ་དང་ལྷན་དུ་ཡན་ལག་བདུན་པ་དང་བསྟན་པ་རྒྱས་པའི་སྨོན་ལམ་དང་ཤིས་བརྗོད་རྒྱས་པར་མཛད་ནས། ཁོ་བོ་རེ་ཞིག་བྱང་ཕྱོགས་ཀྱི་སེམས་ཅན་མགོན་མེད་པ་རྣམས་ཀྱི་དཔུང་གཉེན་དུ་འགྲོ་བས་ཁྱེད་ཅག་རྣམས་དེ་བར་ཁོ་བོས་གདམས་པ་ལྟར་སྒྲུབ་པ་སྙིང་པོར་གྱིས་ཤིག་།འགྱངས་མེད་མྱུར་དུ་འཕྲད་པ་ཡིན་ནོ་གསུང་། དེ་ནས་ཕྱིར་ཕེབས་དུས་གནས་ཆེན་དེར་ཆིབས་ཁ་ལན་ལྔའི་བར་དུ་བསྒྱུར་ཏེ་ཕྱིར་གཟིགས་ནས་རྗེས་སུའང་སྤྲུལ་སྐུ་ཉི་མཆེན་པོ་ལྔའི་ཆིབས་ཁ་བསྐྱོད་ནས་ཕེབས་པ་དང་། སྲིད་མཐའ་པར་དུ་བརྟན་པར་བྱིན་གྱིས་བརླབས་ཏེ་བྱོན་པ་ནས། ས་ཆེན་པོ་འདི་རྣམ་པ་དྲུག་ཏུ་གཡོས། འོལ་ཁ་སྟག་རྩེར་ཕེབས། ཤར་ཕྱོགས་ཀྱི་སའི་དབང་ཕྱུག་དོན་ཡོད་རྡོ་རྗེ་རྣམ་རྒྱལ་དཔལ་བཟང་གི་སྲིད་བརྟན་པ་དང་། ཞལ་གདམས་ཀྱིས་ཚིམ་པར་བྱིན་གྱིས་བརླབས། བསམ་ཡས་ཀྱི་ཐད་དུ་མེ་ཏོག་གི་ཆར་དང་འཇའ་འོད་དང་དྲི་བཟང་གིས་ཁྱབ་པར་བྱུང་། འབྲས་སྤུངས་སུ་ཕེབས་ཏེ་དགུན་ཆོས་ལ་གསལ་སྒྲོན་རྫོགས་པར་མཛད་དེ།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JIGS BYED_FRIGHTENER (BHAIRAVA)\/CHOS _BYUNG_DHARMA STAR (DHARMAKARA)\/s12128.txt","subfolder":"CHOS _BYUNG_DHARMA STAR (DHARMAKARA)","origin":"Autochthonous","scripture_category":null,"reference":null},"SCCT_class":null}
{"id":47,"text":"བཏང་བ་ལྟར་ས་བརྒྱད་པ་ནས་རྩོལ་བ་དང་བྲལ་བ་འབྲས་བུ་གསུམ་ལ་འགོད་པ་ཡིན། ཡོངས་སུ་མྱ་ངན་ལས་མ་འདས་པ་ཡོངས་སུ་མྱ་ངན་ལས་འདའ་ཞེས་པས་ས་བཅུ་རྒྱུན་གྱི་ཐ་མ་རྡོ་རྗེ་ལྟ་བུ་ལ་གནས་པ་རྣམས་ཀྱང་། མྱ་ངན་ཞེས་པ་དངོས་འཛིན་གྱི་བག་ཆགས་ཅུང་ཟད་ཀྱི་ཤེས་བྱའི་སྒྲིབ་པ་ཡོད་པས་དེ་ལས་འདས་པར་ཁས་བླངས་པ་ཡིན་པས། དེ་ལྟར་སྒྲུབ་དགོས་གསུངས། སྤྱིར་ལེན་ཚུལ་དེ་ལྟར་ཡིན་པ་ལ། བྱེ་བྲག་ད་ལྟ་མངོན་སུམ་དུ་མཐོང་བ་དང་ཐོས་པ་ལ་སོགས་པ་འཁྲུཌ་པ་བྱས་ནས་མི་བཟད་ནོར་འཛད་ལ་སོགས་པ་དང་། རིམས་ལ་སོགས་པ་ནད་ཚབ་ཆེན་གྱིས་ན་བ་དང་། མཛེ་བྱུང་བ་དང་། ཁེ་འདོད་པས་ཚོང་བྱས་ནས་མཛོ་ཡན་ཤི་ནས་གླང་ཤི་བྲག་ཟད་ལ་སོང་བ་དང་། རྒས་པས་སྦྱོར་མི་བཟོད་པར་སོང་བ་དང་། རབ་བྱུང་གི་སྡོམ་པ་ཤོར་ནས་ཁྱི་རོ་རུལ་བ་ལྟར་སོང་བ་དང་། མ་འཛོམ་པ་དང་། མི་དང་མི་མ་ཡིན་པས་གནོད་པ་སྐྱེལ་བ་དང་། ངད་པ་དང་ཤེས་རབ་མེད་པ་ལ་སོགས་པ་དང་། ཇི་ཙམ་ཉན་ཡང་ཆོས་མི་གོ་བ་དང་། བསམ་དུ་མ་བཏུབ་པ་དང་། ཆགས་སྡང་ལ་སོགས་པ་རྒྱས་པ་དང་། དབང་ཆུང་བས་ཕ་སྤུན་ལ་སོགས་པ་མཉམ་པོས་རྡོག་ཉེད་དང་བརྙས་བཅོས་ལ་སོགས་མི་འདོད་པའི་གནོད་པ་ཐམས་ཅད་རང་ལ་ལེན་པའོ། རང་ལ་དེ་དག་བྱུང་བ་དང་བྱུང་གིས་དོགས་པ་དང་། གཞན་ཡང་ཆགས་ཆེ་བ་དང་། ཡུལ་ས་གཉན་པ་དང་། རོ་བག་དང་། མི་གཙང་བ་བྱུང་གིས་དོགས་པ་དང་། རྨི་ལམ་ངན་པ་དང་། རྟགས་དང་མཚན་མ་ངན་པ་དང་། གཞན་གྱི་གཏད་ཁྲམ་དང་རྦོད་གཏོང་དང་། འདྲེ་འགྲས་ལ་སོགས་པ་བྱུང་གིས་དོགས་པ་ཐམས་ཅད་ལ་སེམས་ཅན་གྱི་དེ་ཐམས་ཅད་རང་ལ་ལེན། བླངས་པས་ཀྱང་རང་ལ་ཕན་དུ་རེ་བའི་ལྟོས་པ་གང་ཡང་མི་བྱེད་པའོ། །ད་ནས་ཕྱི་སྣོད་ཀྱི་ངམ་གྲོག་གམ། གཡང་སའམ། ཚེ་ར་མ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.28 (BLO SBYONG)\/SEMS DPA_ CHEN PO DKON MCHOG RGYAL MTSAN GYIS PHYOGS BSGRIGS MDZAD PA_I BLO SBYONG BRGYA RTZA__THE COMPENDIUM OF INSTRUCTIONS FOR DEVELOPING A GOOD HEART,_ COMPILED BY THE GREAT BODHISATTVA KONCHOK GYELTSEN\/s06969e.txt","subfolder":"SEMS DPA_ CHEN PO DKON MCHOG RGYAL MTSAN GYIS PHYOGS BSGRIGS MDZAD PA_I BLO SBYONG BRGYA RTZA__THE COMPENDIUM OF INSTRUCTIONS FOR DEVELOPING A GOOD HEART,_ COMPILED BY THE GREAT BODHISATTVA KONCHOK GYELTSEN","origin":"Autochthonous","scripture_category":null,"reference":null},"SCCT_class":null}
{"id":48,"text":"༄༅། །གྱི་སྒྲས་གདུང་བའི་ཉོན་མོངས་མེད་པར་དཀའ་ཐུབ་ཀྱིས་ལས་འབྲས་ཀུན་སྤོང་ནུས་པར་འགྱུར་བར་ཐལ། དཀའ་ཐུབ་དེ་ལ་ལས་ཐམས་ཅད་ནུས་པ་གཅིག་ཏུ་འདྲེས་བར་བྱེད་པའི་མཐུ་ཡོད་པའི་ཕྱིར། ཕྱི་མ་ལྟར་ན། དཀའ་ཐུབ་འདིས་ལས་ཀྱི་ནུས་པ་གཅིག་ཏུ་འདྲེས་པ་དང་། ནུས་པ་རགས་པ་ཟད་པར་བྱེད་པ་སོགས་སུ་འགྱུར་བ་མ་ཡིན་པར་ཐལ། དཀའ་ཐུབ་དེ་ནི་ལས་ངན་གྱི་འབྲས་བུ་ཡིན་པའི་ཕྱིར། བ་གླང་གིས་ཞིང་རྨོ་བ་ལ་སོགས་པའི་ལས་བཞིན་འོ་ན་ཁྱེད་རང་ཡང་བྱམས་སོགས་གོམས་པ་དང་གཟུངས་སྔགས་བཟླས་པ་ལས་སྒྲིབ་པ་འདག་པར་འདོད་པ་དང་འགལ་ལ། ཡང་སྲེད་པ་བཅོམ་ན་ལས་མཐའ་དག་ཀྱང་བཅོམ་པར་འགྱུར་བས་ལས་ཀྱི་གཉེན་པོ་མེད་པ་འགལ་ལོ་ཞེ་ན། གང་ཡང་སྐྱོན་ཆགས་སོགས་རྣམས་འགོག་པར་བྱེད་པའི་བདག་མེད་རྟོགས་པའི་ཤེས་རབ་ཆོས་ཅན། མ་འོངས་པ་ན་སྐྱེ་བར་འདོད་པའི་ཉོན་མོངས་དེས་བསྐྱེད་པའི་ལས་ཀྱི་འབྲས་བུ་འབྱིན་པ་ལ་གནོད་ནུས་པར་འགྱུར་ཏེ། མ་འོངས་པ་ན་སྐྱེ་བར་འདོད་པའི་ཉེས་པ་བཅོམ་པའི་ཕྱིར། ཇི་ལྟར་ལས་བྱས་པའི་འབྲས་བུ་ཞར་བ་དང་སྒུར་པོ་ལ་སོགས་པ་གྲུབ་ཟིན་ཉམས་པར་འགྱུར་བ་མ་ཡིན་པར་ཐལ། འབྲས་བུ་གྲུབ་ཟིན་པ་མི་སྐྱེ་བར་བྱེད་མི་ནུས་པའི་ཕྱིར། དེ་བཞིན་དུ་གཟུངས་སྔགས་བཟླས་བ་སོགས་ཀྱིས་ལས་སྒྲིབ་འགའ་ཞིག་འབྲས་བུ་རྣམ་སྨིན་སྐྱེ་མི་རུང་དུ་བྱེད་ནུས་ཀྱང་། སྲེད་པ་མ་སྤངས་པར་ལས་མཐའ་དག་ཟད་པར་བྱེད་ནུས་པའི་གཉེན་པོ་ནི་སུ་ཡང་མེད་དོ། །ཡང་ན་གཞུང་སྔ་མས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/RGYAL TSAB DAR MA RIN CHEN_GYELTSUB DHARMA RINCHEN\/s05450m.txt","subfolder":"RGYAL TSAB DAR MA RIN CHEN_GYELTSUB DHARMA RINCHEN","origin":"Autochthonous","scripture_category":null,"reference":null},"SCCT_class":null}
{"id":49,"text":"ལུགས་སོགས་ངན་ཁག་བླ་མར་བཀལ་ཏེ་ཕྲན་གྱི་བསམ་འཆར་རྣ་རྒྱབ་ཀྱི་ལྷགས་པར་གཏོང་རྩིས་གདའ། དེར་དགོན་པའི་དགེ་འདུན་ཚོར་ཆོས་འབྲེལ་ཞིག་བྱས། དེ་ནས་ཤོག་དྲུག་སྒྲོ་འདོག་གྲོང་དུ་༸་རྒྱལ་བ་ཚུལ་ཁྲིམས་རྒྱ་མཚོའི་འཁྲུངས་ཁང་དུ་ཞག་གཅིག་བསྡད། དེར་ཆ་ཕྲེང་དགོན་ཡུལ་གྱི་བསུ་མི་རྟ་པ་ལྔ་བཅུ་སྐོར་འབྱོར། རག་ལྟག་དགོན་པ་སོགས་བརྒྱུད་དེ་ཆ་ཕྲེང་གནས་ནང་ཚང་དུ་ཞག་གཅིག་བསྡད། དེར་བསམ་གླིང་དགོན་པའི་མཁན་པོ་ལས་ཐོག་པ་གཉའ་ནང་གྲོ་འབྲུ་དགེ་བཤེས་བློ་བཟང་མཐར་ཕྱིན་སོགས་ལས་སྣེ་རྣམས་འབྱོར། གྲོ་འབྲུ་དགེ་བཤེས་ཁོང་ཕྲན་གྲ་སར་སྡོད་སྐབས་གྲྭ་ཚང་དབུ་མཛད་ཡིན་ཞིང་རྒན་རིན་པོ་ཆེ་ནས་ཕྲན་ལ་བཀའ་བཀྱོན་ཕྱག་འབེབས་སོགས་གནང་སྐབས་ངོ་ཆེན་དགོངས་སེལ་ཞུ་བ་སོགས་ཀྱིས་ཕན་ཚུན་དགའ་བརྩེ་ཆེ་བ་བྱེད་ཡུལ་ཞིག་ཡིན་སྟབས་དེ་ཉིན་ངོས་འཕྲད་སྐབས་ངེད་གཉིས་ཀ་དགའ་ཚོར་ཆེན་པོ་བྱུང་། དེའི་སང་ཉིན་ཟླ་བ་བཅུ་གཅིག་པའི་ཚེས་གསུཾ་ལ་ཆ་ཕྲེང་བསམ་འཕེལ་གླིང་དགོན་དུ་འབྱོར། རེ་ཞིག་ངལ་གསོས་ཀྱིས་ལྷོད་བསྡད་ཐོག་ཕྱི་ལུས་ཀྱི་ཆ་ལུགས་གཅིག་ཀྱང་ནང་སེམས་ཀྱི་འཁྱེར་སོ་ཐ་དད་པའི་སྐྱེ་བོ་སྣ་ཚོགས་ཤིག་ངོས་འཕྲད་དུ་བྱུང་། །རང་ལོ་ཉེར་ལྔ་པ་ཤིང་གླང་ཟླ་བ་དང་པོའི་ཚེས་ནང་དགོན་གྱི་སྨོན་ལམ་སྐབས་ཉིན་ལྟར་སྔ་དྲོའི་ཆོས་རར་བསྐྱོད་ཅིང་། སྔར་སྲོལ་སྐྱེས་རབས་སོ་བཞི་པ་འཆད་ཚེ་སྙན་ངག་གིས་བཅིངས་པ་དང་། དེ་ཕྱོགས་སྐྱ་སེར་ཕལ་ཆེ་བ་ཆོས་ཉན་མ་མྱོང་བར་ལོ་མང་སོང་བ་ཤ་སྟག་ཡིན་གཤིས་གོ་སླ་དང་དོན་རྟོགས་སླ་བའི་ཆེད་དང་། མི་ཕལ་ཆེར","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/SKYABS RJE KHRI BYANG RIN PO CHE_KYABJE TRIJANG RINPOCHE\/s00296i.txt","subfolder":"SKYABS RJE KHRI BYANG RIN PO CHE_KYABJE TRIJANG RINPOCHE","origin":"Autochthonous","scripture_category":null,"reference":null},"SCCT_class":null}
{"id":50,"text":"༄༅། །སྔགས་ལ་དམ་དོག་ཆེ་བར་མཛད་ཀྱང་ནང་དུ་རང་ཉིད་སྔགས་ཀྱི་ཉམས་ལེན་ཕུལ་དུ་ཕྱིན་པ་མངའ་བས། དཔལ་གསང་བ་འདུས་པའི་རྫོགས་རིམ་གྱི་རྨི་ལམ་འཛིན་པ་ལ་མངའ་བརྙེས་པས་རྨི་ལམ་དུ་སངས་རྒྱས་ཀྱི་ཞིང་གཞན་དུ་བགྲོད་པ་དང་། གདུལ་བྱ་ལ་ཆོས་སྟོན་པ་དང་། སངས་རྒྱས་བྱང་སེམས་ལས་ཆོས་ཉན་པ་སོགས་སྤྲུལ་བསྒྱུར་སྣ་ཚོགས་ནུས་པ་ཞིག་སྟེ། དེའི་ཚུལ་ཟུར་ཙམ་ནི་སྔར་སྨོས་བ་ལྟར་རོ། །དེ་ལྟར་བསྟན་འགྲོའི་དོན་རྒྱ་ཆེར་མཛད་ནས་དགུང་ལོ་དོན་གཉིས་བཞེས་པའི་ཆེ་དགེ་འདུན་རྣམས་ལ་བསླབ་བྱ་རྒྱས་པར་མཛད་དེ་གྲྭ་སྐོར་གྱི་གདན་ས་མོན་གྲབ་ལ་གཏད་ནས་ཞི་བར་གཤེགས་སོ། །འདུལ་འཛིན་ཆེན་པོ་འདི་ལ་སློབ་མ་བསམ་གྱིས་མི་ཁྱབ་པ་ཡོད་ཀྱང་ཐུགས་སྲན་ཐུ་བོ་རང་གི་རྒྱལ་ཚབ་ཏུ་མངའ་གསོལ་བ་ནི་དགེ་བའི་བཤེས་གཉེན་མོན་གྲ་པ་ཆེན་པོའོ། །དེས་ན་བྱང་ཆུབ་ལམ་རིམ་ལ་བློ་སྦྱོང་བར་འདོད་པ་རྣམས་ཀྱིས་འདུལ་འཛིན་ཆེན་པོ་འདི་ལ་གསོལ་བ་འདེབས་ཤིང་བསྟན་པའི་ནང་མཛོད་འདུལ་བའི་བཅས་མཚམས་དག་པ་གཞིར་བཟུང་ནས་བྱང་ཆུབ་ལམ་གྱི་རིམ་པ་ལ་བློ་སྦྱང་བར་བྱའོ།། ༈ །།ཆོས་མངོན་རྒྱ་མཚོའི་མཐར་སོན་མོན་གྲ་པ། ཞེས་བསྔགས་པ། དགེ་བའི་བཤེས་གཉེན་མོན་གྲ་པ་ནི། མོན་དང་མཚོ་སྣའི་བར་གྱི་ཡུལ་མོན་གྲབ་ཏུ་སྐུ་འཁྲུངས། གཞོན་ནུ་ཉིད་ནས་ཆོས་ཀྱི་བག་ཆགས་བརྟས་པས་རང་ཡུལ་ཉེ་དུ་དང་བཅས་པ་ལ་མ་ཆགས་པར་མཆིལ་མའི་ཐལ་བ་བཞིན་དོར་ཏེ་གྲྭ་སྐོར་དུ་མཁན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION\/S05985E1.TXT","subfolder":"LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION","origin":"Autochthonous","scripture_category":null,"reference":null},"SCCT_class":null}
{"id":51,"text":"དེ་ནི་ས་བཅུ་མཐར་ཕྱིན་ཏོ། །ཞེས་དང་། ཡང་སྐུའི་སྐྱེ་བ་རྟིང་མ་ལ་དགའ་ལྡན་དུ་བྱམས་པའི་དྲུང་དུ་བྱང་ཆུབ་སེམས་དཔའ་འཇམ་དཔལ་སྙིང་པོ་ཞེས་བྱ་བར་སྐྱེ། དེའི་རྟིང་མ་ལ་འཛམ་བུ་གླིང་གཞན་ཞིག་ལ་ཆོས་རྒྱལ་ཞིག་ཏུ་སྐྱེ་བ་བཞེས་ནས་འགྲོ་དོན་རླབས་ཆེ་བར་མཛད། སྐྱེ་བ་གསུམ་པ་ལ་འཛམ་གླིང་འདིར་ཤར་ཕྱོགས་སུ་རི་རྩ་ཞེས་བྱ་བའི་གཙུག་ལག་ཁང་དུ་པཎྜི་ཏ་ཛྙཱ་ན་ཡེ་ཤེས་ཤྲཱི་དཔལ་ཞེས་བྱ་བར་སྐྱེ་བ་འཛིན་འཁོར་གཉིས་སྟོང་འདུ་ཞིང་འཁོར་ཐམས་ཅད་ཀྱང་ཚོགས་པ་ཆེན་པོ་དང་སྦྱོར་ལམ་ལ་གནས་པ་ཤ་སྟག་འབྱུང་ངོ། །ཞེས་པ་དང་། གདམས་ངག་འབོགས་པའི་རྒྱལ་པོ་ལས། དེ་ནས་འཕོས་ནས་ཤར་ཕྱོགས་ཀྱིས། །རྨད་བྱུང་བཀོད་པའི་འཇིག་རྟེན་དུ། །སེང་གེ་ང་རོ་ཞེས་བྱར་འགྱུར། །དེ་ལ་དད་བྱེད་ཞིང་དེར་སྐྱེ། །ཞིང་མཆོག་དེ་ནི་ཁྱད་པར་འཕགས། །ཞེས་པ་དང་། རྟོགས་ལྡན་པ་ལ་འཇམ་དཔལ་གྱིས། །དེའི་ཚེ་སྙིང་སྟོབས་ཕུལ་དུ་ཕྱིན་པའི་སེམས་དཔའ་ཆེན་པོ་འདི་ཉིད་ནི་སངས་རྒྱས་ཀྱི་ཞིང་དཔག་ཏུ་མེད་པ་འདས་པའི་བྱང་ཤར་མཚམས་སུ་ངོ་མཚར་རྨད་བྱུང་བཀོད་པ་སྣ་ཚོགས་པས་མཛེས་པ་ཞེས་བྱ་བའི་ཞིང་དུ་དེ་བཞིན་གཤེགས་པ་སེང་གེ་ང་རོ་ཞེས་བྱ་བར་འཚང་རྒྱ་ལ། ཞེས་གསུངས་ཤིང་། ལམ་སྒྲོན་ལ་བུ་མོ་བསོད་རྒྱན་མས་དྲིས་པའི་ལན་དུ་རྗེ་འདི་མ་འོངས་སངས་རྒྱས་བདུན་པའམ་བཅུ་གཅིག་པ་སྤྱན་ལེགས་དང་སེང་གེ་ང་རོར་འགྱུར་བར་གསུངས་པ་སོགས་ཀྱི་དོན་ལྟར་དུ་མཁས་གྲུབ་རྗེས། དེ་ནས་དེར་ནི་བདེ་གཤེགས་དབང་པོའི་ཏོག་ནས་རྒྱལ་སྲས་ཤ་སྟག་གོ། ཞེས་པས་དབང་པོ་ཏོག་གིས་རྒྱལ་སྲས་སྙིང་སྟོབས་ཆེན་པོ་དེས་མ་དག་པའི་ཞིང་དུ་མར་རྡོ་རྗེ་ཐེག་པའི་ལམ་རྒྱས་པར་མཛད་དེ་མཐར་ངོ་མཚར་རྨད་བྱུང་གི་ཞིང་དུ་མཆོག་གི་སྤྲུལ་སྐུའི་མཛད་པ་སྟོན་པར་ལུང་དེ་དག་གིས་ཟིན་ཞིང་སེང་གེ་ང་རོ་དང་ཞིང་དེའི་ཡོན་ཏན་སོགས་བཤད་པ་ལྟར་རོ།། །།དེ་དག་གི་ལུང་བསྟན་སྔར་བྱུང་གཞན་ཇི་བཞིན་བྱུང་ན་རྗེའི་ཐད་དུ་ཇི་སྟེ་མི་བདེན། དེ་བས་ན་དེ་དག་ལ་ཡིད་ཆེས་པར་བྱ་རིགས་ལ། འདི་ནས་དགའ་ལྡན་དུ་འབྱོན་པ་དང་ངོ་མཚར་རྨད་བྱུང་གི་ཞིང་དུ་གཤེགས་པར་གསུངས་པ་དང་རྟོགས་ལྡན་པ་ལ་འཇམ་དབྱངས་ཀྱིས་རྗེ་རིན་པོ་ཆེ་འདི་སངས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/SUMBHA MKHAN PO YE SHES DPAL _BYOR GYI CHOS _BYUNG_RELIGIOUS HISTORY BY SUMBHA KENPO YESHE PELNJOR\/s12263e.txt","subfolder":"SUMBHA MKHAN PO YE SHES DPAL _BYOR GYI CHOS _BYUNG_RELIGIOUS HISTORY BY SUMBHA KENPO YESHE PELNJOR","origin":"Autochthonous","scripture_category":null,"reference":null},"SCCT_class":null}
{"id":52,"text":"རྣམས་ཀྱི་བང་སོར་ཡང་མཇལ། ལྷོ་ཁ་ནས་གྲུབ་ཆེན་རྐྱང་བུའི་གདུང་རུས་ཀྱི་སྐུ་རང་བྱོན་བཅུ་གསུམ་ལ་མཇལ། གཞན་ཡང་སློབ་དཔོན་པད་མའི་ལྕགས་ཀྱི་རྡོ་རྗེ་དང་བསེ་འབག་སོགས་རྟེན་འགངས་ཅན་མང་བོར་མཇལ། པོ་ཏཱ་ལར་མཇལ་སྐབས་དེ་གའི་བདག་གཉེར་ཁང་གིས་གསོལ་སྟོན་ཞིག་ཀྱང་གནང་སྟེ། གསུང་བཤད་ཅིག་གནང་དགོས་ཞེས་ཞུས་པ་ལྟར་བཤད་པ་ཞིག་ཀྱང་བྱས། དེ་ལྟར་ཟླ་ངོ་བཞིར་བསྡད་ནས་སྤྱི་ཟླ་བཅུ་གཅིག་པའི་ཚེས་འགོར་གནམ་གྲུར་ཞུགས་ཏེ་ཁྲིན་ཏུའུ་རུ་སླེབས། དེ་གར་པཎ་ཆེན་རིན་པོ་ཆེ་དང་། གུང་ཐང་རིན་པོ་ཆེར་འཇལ་འཕྲད་བྱུང་། ལྷོ་ནུབ་མི་རིགས་སློབ་གྲྭར་ཐེངས་གཉིས་སོང་ནས་རིག་གནས་ཀྱི་བཤད་པ་དང་སྔགས་ཀྱི་ཀློག་ཐབས་ཤིག་ཁྲིད། སྤྱི་ཟླ་བཅུ་གཅིག་པའི་ཟླ་མཇུག་ཏུ་འབར་ཁམས་སུ་སླེབས། སྤྱི་ཟླ་བཅུ་གཅིག་པའི་ཚེས་སུམ་ཅུའི་ནུབ་ནས་མི་ཁ་ཤས་ལ་ལེགས་བཤད་སྙིང་བོའི་བཤད་ལུང་ཤོག་བུ་བཅོ་ལྔ་ཙམ་བཏོན། སྤྱི་ཟླ་བཅུ་གཉིས་པའི་ནང་མི་རིགས་གྲངས་ཉུང་དང་ཆོས་ལུགས་ཀྱི་མི་སྣ་དྲུག་ཅུ་ལྷག་གི་ལྟ་སྐོར་ཚོགས་པའི་ཚོགས་གཙོ་བྱས་ཏེ་རང་རྒྱལ་གྱི་ལྷོ་ཕྱོགས་ཀྱི་ཞིང་ཆེན་དགུའི་གྲོང་ཁྱེར་ཆེ་ཁག་རྣམས་སུ་ལྟ་སྐོར་བྱས། ཧྲང་ཧེ་ནས་སྤྱི་ལོ་སར། བཞག་ལྡོམ་སློབ་འབྲིང་གི་དགེ་སློབ་ཡོངས་དང་། མཛོད་དགེའི་བོད་སྨན་ཁང་གི་མི་འགའ་ལ་ཡིག་བསྐུར་སྙན་ཚིག་གིས་བརྒྱན་པ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/DMU DGE BSAM GTAN RGYA MTSO_MUGAY SAMTEM GYATSO\/s12336e.txt","subfolder":"DMU DGE BSAM GTAN RGYA MTSO_MUGAY SAMTEM GYATSO","origin":"Autochthonous","scripture_category":null,"reference":null},"SCCT_class":null}
{"id":53,"text":"བཅས་པ་སྟེར་བའི་སློང་བ་པོ་ལ་དགའ་རིགས་ཤིང་སྦྱིན་པ་ལ་ལྷག་པར་སྤྲོ་བ་མཛད་པ་རིགས་སོ། །གཉིས་པ་ལ་གསུམ། བསམ་སྦྱོར་རྒྱ་ཆེ་བ་ལ་བསླབ་པ་དང་། ཆོས་བཞི་པོས་རབ་སྒྲུབ་པ་དང་། ཁྱད་པར་ཅན་སྒྲུབ་པའོ། །དང་པོ་ནི། དུས་རྟག་ཏུ་གཞན་ལ་ཕན་པའི་ཐུགས་རྒྱ་ཆེན་པོ་དང་སྦྱོར་བའི་སྒོ་ནས་མཛད་པ་རྒྱ་ཆེན་པོ་ལ་དགྱེས་པར་མཛོད་ཅིག་སྟེ་རྒྱུའི་དུས་ན་རྒྱ་ཆེན་པོའི་ལས་ལས་འབྲས་བུ་ནི་ཐམས་ཅད་རྒྱ་ཆེན་པོ་འབྱུང་བར་འགྱུར་བས་སོ། །གཉིས་པ་ནི། རྒྱལ་པོ་རང་ལས་དམན་པ་རྣམས་ཀྱིས་ནི་བློར་མི་ཤོང་ཞིང་ཡིད་ལའང་བསམ་པར་མ་གྱུར་པའི་ཆོས་བཞི་མཛོད་ཅིག་།དེ་ཡང་དཀོན་མཆོག་གསུམ་གྱི་རྟེན་ཁྱད་པར་ཅན་བཞེངས་པས་རང་ལ་ཕྱོགས་བཅུར་སྙན་པའི་གྲགས་པ་དང་། མཛེས་པའི་དཔལ་དང་ལྡན་པར་མཛོད་ཅིག་པའོ། །གསུམ་པ་ནི། རྒྱལ་པོ་རང་དང་མཉམ་པ་དང་རང་བས་དམན་པ་བ་ལས་དེ་བྱས་ཀྱང་བ་སྤུ་མི་ལྡང་བ་གཏམ་ངན་བྱུང་བ་ཤི་ནའང་སྙན་པར་མི་འགྱུར་བས་རྒྱལ་པོས་རེ་ནི་མ་བྱས་ཀྱང་བླའོ། །གཙུག་ལག་ཁང་ལ་སོགས་པ་རྒྱ་རབ་ཏུ་ཆེ་བའི་ཕྱིར་རྒྱ་ཆེན་པོ་རྣམས་མཐོང་ནས་རང་དང་མཉམ་པའི་རྒྱལ་པོ་གཞན་ལས་ང་ལྷག་གོ་སྙམ་པའི་སྙེམས་པ་དང་བྲལ་བ་དང་། རང་དང་མཉམ་པ་གཞན་ལ་སྤྲོ་བ་སྐྱེད་ཅིང་སྟེ་རྒྱལ་པོས་དེ་ལྟ་བུ་བྱའོ་སྙམ་པའོ། །རྒྱལ་པོ་རང་ལས་དམན་པ་རྣམས་འདི་ལྟ་བུ་ག་ལ་འགྲུབ་སྙམ་དུ་སྤྲོ་བ་འཛོམས་པར་བྱེད་པ་རྒྱལ་པོའི་ནོར་བདོག་པ་ཐམས་ཅད་གཏུགས་ཏེ་ཟད་ཀྱི་བར་དུ་མཛོད་ཅིག་པའོ། །ཡང་ན་རྒྱ་ཆེན་རྣམས་ཞེས་པ་རང་ལས་སྟོབས་ཆེ་བའི་རྒྱལ་པར་རྒྱལ་འཇོམས་པ་ལ་བཤད་དོ། །ལོང་ཡོད་མི་བྱ་བར་མྱུར་དུ་སྒྲུབ་པར","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/_GREL PA SPYI_GENERAL COMMENTARIES\/RGYAL TSAB RJE DAR MA RIN CHEN_GYALTSAB JE DHARMA RINCHEN\/s05427i.txt","subfolder":"RGYAL TSAB RJE DAR MA RIN CHEN_GYALTSAB JE DHARMA RINCHEN","origin":"Autochthonous","scripture_category":null,"reference":null},"SCCT_class":null}
{"id":54,"text":"།། ཕྱི་རོལ་གྱི་རྒྱ་ཆེན་པོའི་ཆོས་སྡེ་པ་བཞི་ལུས་ལ་ནང་དུ་སྡོམ་པ་འཆད་པ་གང་ཕྱིར་ཞེས་པ་ལ་སོགས་པ་སྟེ། གང་ཕྱིར་སྤྲུལ་པ་གནས་པའི་ཕྱིར་ཞེས་པ་ལྟེ་བའི་ཨ་དེ་ལུས་སྤྲུལ་པའི་གཞི་བྱེད་པས་སོ། །དེས་ན་སྤྲུལ་བའི་འཁོར་ལོ་གནས་བརྟན་པ་ཞེས་པ་སྤྲུལ་པར་ཆོས་མཐུན་པས་གནས་བརྟན་པའི་སྡེ་པའོ། །ཆོས་ནི་སྨྲ་བས་བྱུང་ཞེས་པ་འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་སེམས་སུ་འདུས་ལ། སེམས་ལས་སྨྲ་བ་ཐམས་ཅད་འབྱུང་བས་སྨྲ་བར་ཆོས་མཐུན་པས་ཆོས་ཀྱི་འཁོར་ལོ་ཐམས་ཅད་ཡོད་པར་སྨྲ་བའི་སྡེ་པའོ། །མགྲིན་པ་ཀུན་རིག་ཅེས་པ་རོ་དྲུག་གིས་བཀུར་བས་མགྲིན་པ་ཀུན་གྱིས་བསྐུར་བའོ། །བདེ་ཆེན་མགོར་གནས་ཞེས་པ་རྟག་ཏུ་སྤྱི་བོ་ན་བདེ་བའི་རང་བཞིན་དུ་གནས་པས་མང་བའམ་ཕལ་ཆེ་བས་དགེ་འདུན་ཕལ་ཆེན་པའོ། །དེས་ན་སྡེ་པ་བཞི་རང་གི་ལུས་ལ་ཚང་ཞེས་པའི་དོན་དེ་ལུས་ཀྱི་གནས་ལུགས་ལས་ལུས་ཐབས་དང་ཤེས་རབ་ཏུ་གཏན་ལ་ཕབ་པའོ། ། འདི་ན་མར་ལུས་སྤྲུལ་པའི་དགེ་སློང་དུ་སྟོན་ཏེ་འདིས་ལུས་དངོས་པོའི་གནས་ལུགས་ལས་ལུས་རྫོགས་པའི་སངས་རྒྱས་སུ་གཏན་ལ་ཕབ་པ་སྟོན། དེ་ལས་ཀྱང་སྲིད་པ་གནས་པ་སངས་རྒྱས་སུ་གནས་པ་སྟོན་ཏེ། དེའི་འཐད་པ་ནི་ལུས་སྤྲུལ་པའི་དགེ་སློང་ཡིན་པའི་ཕྱིར་རོ། །དེ་ལྟར་ཡིན་པའི་འཐད་པ་སྟོན་པ་སྡེ་པ་ཞེས་བྱ་སྐུ་རུ་བརྗོད། ལྟོ་པ་ཞེས་པ་མའི་ལྟོ་བའོ། །གནས་སུ་བརྗོད་ཅེས་པ་དགེ་འདུན་བཞུགས་པའི་གནས་སུའོ། །སྐྱེ་གནས་འདོད་ཆགས་བྲལ་ཞེས་པ་སྐྱེ་གནས་ནས་འབྱུང་བ་ལྷན་ཅིག་སྐྱེས་པའི་སྣང་བ་ལས་བྱུང་བས་ཁྱིམ་ལ་འདོད་ཆགས་དང་བྲལ་བ་ཡིན་ནོ། ཁྲུ་མ་ཆོས་གོས་ཞེས་པ་ཕྱིའི་ཆོས་གོས་ཁྲུ་མའོ། ། ཕྱིའི་མཁན་པོ་ནང་དུ་ཚང་བས་མ་མཁན་པོ་ཞེས་པའོ། །སྤྱི་བོར་ཐལ་མོ་སྦྱར་བ་ཕྱག་ཅེས་པ་སྐྱེ་བའི་དུས་སུ་ཐལ་མོ་སྦྱར་བ་མཁན་པོ་ལ་ཕྱག་འཚལ་བའོ","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2689_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":55,"text":"པོའི་དུས་ཆེན་ལ་མཆོད་པ་དང་སྨོན་ལམ་ཤིན་ཏུ་རླབས་ཆེ་ཞིང་ངོ་མཚར་བར་མཛད། འདི་མཚམས་སུ་གནས་རྙིང་པ་ཀུན་དགའ་བདེ་ལེགས་ཀྱིས་མཛན་པའི་རྣམ་ཐར་དུ། དེ་སྐབས་ཁྱད་པར་དུ་མངོན་པར་རྟོགས་པའི་རྒྱན་མདོ་དང་སྦྱར་བའི་བཤད་པ་རྒྱས་པ་ཞིག་གསུངས་པ་རྫོགས་པའི་དུས་སུ་མཆོད་པ་རྒྱས་པ་ཞིག་གྱིས་གསུངས་པར། གཞན་རྣམས་ཀྱིས་ཀོང་རྣམས་བླངས་ཚར་རྗེས་ཀུན་མཁྱེན་དར་མ་རིན་ཆེན་གྱིས་མཆོད་ཀོང་གཞན་མ་རྙེད་པར་མཆོད་ཁང་ནས་ཀཊོར་ཆེན་པོ་ཞིག་བཞེས་ཏེ། སྡོང་བུ་ཆེན་པོ་ཞིག་མར་གྱིས་བརྒྱན་པར་མཛད་ནས་ཕུལ་བས། རྗེ་ཉིད་ཞལ་འཛུམ་མཛད་ནས་གཞན་རྣམས་ཀྱི་ཀོང་བུའི་མར་ཁུ་ཐམས་ཅད་ཀཊོར་དེར་བླུགས་གསུངས་པ་བཞིན་བླུགས་པས་མར་གྱིས་ཁེངས་ཤིང་མར་མེ་ཆེན་པོ་གསལ་ཞིང་མཛེས་པ་ཞིག་བྱུང་བས་རྗེའི་ཞལ་ནས་རྟེན་འབྲེལ་ལེགས་གསུངས། དེ་དུས་སྔར་གསེར་འཕྲེང་གི་གྲུབ་མཐའ་དང་མི་འདྲ་བ་མང་པོ་བྱུང་བས་སླར་ཡང་ཊི་ཀ་ཞིག་མཛད་འཚལ་ཞེས་སློབ་མ་རྣམས་ནས་ཞུ་བཞིན་ཡོད་པ་ལ། ད་འདིའི་གནད་རྣམས་བླ་མ་དཀའ་བཅུ་བས་ཟིན་ཕྲིས་ཐོབ་ལ་ཕྱིས་ཁྱེད་ཀྱིས་ཊིཀ་རྩོམས་ཤིག་ཅེས་ཞལ་ཏ་བྱོན་པས། དངོས་སུ་ཊིཀ་རྩོམས་པའི་གནང་བ་དང་། ཕ་རོལ་ཏུ་ཕྱིན་པའི་བསྟན་པ་གཏད་པ་ལྟ་བུ་ནས་དོན་གྱིས་རྒྱལ་ཚབ་ཏུའང་དབང་བསྐུར་བར་མཛད་དོ། །འདི་བདག་གིས་རྭ་སྒྲེང་དུ་ཕྱིན་དུས་སྒྲོ་སྐུར་མེད་པ་ལས་ཐོས་པ་ཡིན་ནོ། །ཞེས་བྱུང་ངོ། །དེས་ན་སྔར་གསེར་འཕྲེང་གི་གྲུབ་མཐའ་དང་མི་འདྲ་བ་བྱུང་ཞེས་པ་ནི། ལེགས་བཤད་གསེར་འཕྲེང་འདི་ཉིད་སྔ་དུས་རྗེ་བདག་ཉིད་ཆེན་པོས་རྒྱལ་བའི་གསུང་རབ་མཐའ་དག་ལ་དཔྱད་པ་ཡོངས་སུ་རྫོགས་པའི་ཚུལ་མ་བསྟན་གོང་དུ་མཛད་པས། དོན་གྱི་ཆ་ལ་འཁྲུལ་པ་མེད་ཀྱང་ཁས་ལེན་གྱི་འཛིན་མཚམས་དང་། བཤད་སྲོལ་འགའ་ཞིག་བོད་སྔ་རབས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/sl00191i.txt","subfolder":"RJE TZONG KHA PA BLO BZANG GRAGS PA_JE TSONGKAPA LOBSANG DRAKPA","origin":"Autochthonous","scripture_category":null,"reference":null},"SCCT_class":null}
{"id":56,"text":"ཆད་རྗེ་ཉིད་ནས་བསླབས༑ འདི་ལ་གནང་བའི་དཔྱིད་གླུའི་གདངས་འདི་རྡོ་རྗེ་འཆང་ལྕང་སྐྱ་རོལ་པའི་རྡོ་རྗེ་སྐུ་ན་རིམ་གཡ་ཨིས་མཁའ་འགྲོས་གླུ་ལེན་པ་དངོས་སུ་གསན་ནས་དེ་དང་རྣམ་པ་མཐུན་པར་མཛད་པའི་བྱིན་རླབས་ཅན་ཡིན་པས་བཅོས་བསྒྱུར་མི་ཆོག་པའི་བཀའ་བཅད་མཛད་ཅིང་། རྗེ་ཉིད་ཀྱིས་རྣལ་འབྱོར་གསང་མཐའི་ཉེ་ལམ་ལ་བརྟེན་ནས་ཕྱི་ནང་གི་མཁའ་སྤྱོད་གྲུབ་པའི་རྟོག་པ་གསར་དུ་བརྙེས་པའི་ཚུལ་མཛད་པའི་གནས་ཡིན། དེ་དང་ས་ཁད་ཧ་ཅང་མི་རིང་བ་ན་སྔོན་ཀརྨ་རོལ་པའི་རྡོ་རྗེ་ཡུན་རིང་དུ་བཞུགས་ནས་བྱིན་གྱིས་བརླབས་ཤིང་། གཡས་གཡོན་གྱི་བྲག་ངོས་ལ་དབང་ཕྱུག་ཡབ་ཡུམ་གྱི་མཚན་མ་དངོས་སུ་དོད་པ་སོགས་རྒྱུད་སྡེ་རྣམས་ལས་རྣལ་འབྱོར་བསྒྲུབ་པའི་གནས་སུ་བསྔགས་པའི་མཚན་ཉིད་དང་ལྡན་པར་དོན་གྲུབ་གཞིས་ཀ་གཟིམས་ཁང་ཨུ་རྒྱན་གླིང་རྭ་སྐོར་དང་བཅས་པ༑ དེ་དང་འདབས་ཆགས་པར་སྐྱེད་ཚལ་ཡིད་དགའ་ཆོས་འཕེལ། མཐའ་བསྐོར་དུ་ལྗོན་ཤིང་གི་རྭ་བ། དེའི","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/MDO SMAD_RELIGIOUS HISTORY OF AMDO\/s01023e.txt","subfolder":"MDO SMAD_RELIGIOUS HISTORY OF AMDO","origin":"Autochthonous","scripture_category":null,"reference":null},"SCCT_class":null}
{"id":57,"text":"༄༅། །གཟུགས་བརྒྱད་ཀྱི་ནང་ནས་སྲིད་རྩེའི་སེམས་དེ་ཕྲ་ཞིང་དེ་ལས་ཀྱང་ཕྲ་བར་བྱས་ནས་འགོག་པ་ལ་སྙོམས་པར་འཇུག་པ་ཡིན་པའི་ཕྱིར་ཏེ། མཛོད་ལས། སེམས་མེད་སྙོམས་པར་འཇུག་པའོ། །ཕྲ་བ་ཕྲ་བའི་མཇུག་ཐོགས་སུ། ཞེས་གསུངས་པའི་ཕྱིར། ཕྱིས་ནི་ངེས་པ་མེད་དེ། བསམ་གཟུགས་བརྒྱད་ལ་འགོག་པ་སྤེལ་ནས་སྙོམས་པར་འཇུག་པའི་ཡར་འོང་ཐོད་རྒལ་གྱི་སྙོམས་འཇུག་ཡོད་པའི་ཕྱིར། དང་པོར་འགོག་པ་ལ་སྙོམས་པར་འཇུག་པའི་ཚེ་སྲིད་རྩེའི་སེམས་ཁོ་ན་ལ་བརྟེན་ནས་སྙོམས་པར་འཇུག་པ་མ་ཡིན་ཏེ། དེའི་ཚེ་འདས་ལམ་ལ་བརྟེན་ནས་སྙོམས་པར་འཇུག་པ་ཡོད་པའི་ཕྱིར་ཏེ། ཐེག་དམན་གྱི་འདས་ལམ་དང་སྲིད་རྩེའི་སེམས་ཀྱི་གཞི་མཐུན་མེད་པའི་ཕྱིར། གསུམ་པ་ནི། དང་པོར། འགོག་པ་ལ་སྙོམས་པར་འཇུག་པའི་ཚེ་འདས་ལམ་ལ་བརྟེན་ནས་སྙོམས་པར་འཇུག་སྟེ། དེ་ལ་སྙོམས་པར་འཇུག་པའི་ཚེ་སྲིད་རྩེའི་མཐོང་སྤང་ཉོན་མོངས་སྤོང་དགོས་ཤིང་ཉོན་ཡིད་འགོག་དགོས་པ་གང་ཞིག་།འཇིག་རྟེན་པའི་ལམ་གྱི་མཐོང་སྤང་ཉོན་མོངས་སྤོང་མི་ནུས་ཉོན་ཡིད་འགོག་མི་ནུས་པའི་ཕྱིར། དེའི་ཚེ་དེ་ཁོ་ན་ལ་བརྟེན་ནས་འཇུག་པ་མ་ཡིན་ཏེ། དེའི་ཚེ་སྲིད་རྩེའི་སེམས་ལ་བརྟེན་ནས་འཇུག་པ་ཡོད་པའི་ཕྱིར་ཏེ། ཐེག་དམན་གྱི་འདས་ལམ་དང་སྲིད་རྩེའི་སེམས་ཀྱི་གཞི་མཐུན་མེད་པའི་ཕྱིར། དེ་ནི་སྲིད་པའི་རྩེ་མོ་ལས་གྱིན་དུ་བསྐྱོད་པ་ཞེས་པས་བསྟན། དེ་ནི་སྲིད་པའི་རྩེ་མོ་ལས་གྱེན་དུ་བསྐྱོད་བ་ཞེས་བྱ་ཞིང་དེ་ལ་འདོད་ཆགས་དང་བྲལ་བ་ཞེས་ནི་མི་བྱ་སྟེ། སྲིད་རྩེ་ལ་འདོད་ཆགས་དང་མ་བྲལ་བའི་ཕྱིར་མི་འོང་ལུས་མངོན་བྱེད་འགོག་པ་ལ་སྙོམས་པར་འཇུག་པའི་ཕྱིར།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/_GOG SNYOMS_CESSATION MEDITATION\/s06825m.txt","subfolder":"_GOG SNYOMS_CESSATION MEDITATION","origin":"Autochthonous","scripture_category":null,"reference":null},"SCCT_class":null}
{"id":58,"text":"༄༅། །དམིགས་པར་ཐལ་བར་འགྱུར་བའི་ཕྱིར་རོ། །ཞེས་དམ་བཅའ་བརྗོད་པ་དང་། རྟགས་ཀྱི་ངག་གིས་ལས་རྟག་པ་དང་། སྒྲ་རྟག་ཏུ་དམིགས་པར་མི་འདོད་པ་ལ་མི་འདོད་པའི་འཕེན་བའི་ཐལ་བ་ཙམ་པ་དེ་ནི། དམ་བཅའ་ལྟར་སྣང་འགོག་པའི་ལན་ཞེས་ཤེས་པར་བྱ་སྟེ། ཕྱོགས་ཆོས་མེད་ཀྱང་མི་འདོད་པ་འཕེན་པའི་ཐལ་བ་དེའི་སྒོ་ནས་སྦྱོར་བ་འཐད་བའི་ཕྱིར་ཅེ་ན། གཉིས་པ་ལ་གཉིས། དཔེའི་མཚན་ཉིད་དང་། གཞན་དོན་རྗེས་དཔག་ཕྱོགས་ཆོས་བརྗོད་པ་ལ་ངེས་པར་ལྟོས་པའོ། ། དང་པོ་ནི། གཏན་ཚིགས་བསྒྲུབ་བྱའི་ཆོས་ཀྱི་རྗེས་སུ་འགྲོ་བ་དངོས་སུ་སྟོན་པའི་དཔེ་གང་ཡིན་པ་དེ་མཐུན་དཔེ་དང་། བསྒྲུབ་བྱའི་ཆོས་མེད་པ་ལ་རྟགས་མེད་པར་བརྗོད་པའི་དཔེ་དེ་མི་མཐུན་དཔེར་ཤེས་པར་བྱའོ། །སྦྱོར་བ་གཉིས་པོ་ཡང་གཞན་དོ་རྗེས་དཔག་གི་ཡན་ལག་ཡིན་ཏེ། ལྔ་པའི་མཐའ་ཅན་ཏེ། འབྱུང་ཁུངས་ཀྱི་མཐའ་ཅན་གྱི་ཁྱབ་པ་སྟོན་པའི་དཔེའི་ཡན་ལག་ཡིན་པའི་ཕྱིར། དེ་ནི་རྒྱན་གྱིས་བཀོད་པའི་སྦྱོར་བ་སྒྲ་མི་རྟག་སྟེ། བྱས་པ་མི་རྟག་པའི་ཕྱིར་ཅེས་པའམ། གང་རྟག་པ་མ་བྱས་པའི་ཕྱིར་ཅེས་པ་ལྟ་བུའི་ཚིག་ཕྱི་མ་གཉིས། གཏན་ཚིགས་མིན་གྱི་དཔས་བསྟན་པའི་ཁྱབ་པའི་ཡན་ལག་ཡིན་ཞེས་པའོ། །གཉིས་པ་ནི། གཞན་གྱི་འདོད་པ་འགོག་པའི་གཞན་དོན་རྗེས་དཔག་ལ། ཕྱོགས་ཆོས་ཀྱི་ཡན་ལག་མཚང་བ་སྐྱོན་མེད་པར་ཐལ། རྟགས་ནི་རྩོད་གཞི་ལ་ཉེ་བར་སྦྱར་བ་ལས་ཕྱོགས་ཆོས་བསྟན་པར་འདོད་པའི་ཕྱིར་རོ། །སྒྲ་བྱས་སོ་ཞེས་པའམ། མ་བྱས་པ་མིན་ནོ་ཞེས་པ་བཞིན་ནོ། །གཉིས་པ་ནི། གང་དུ་གཞན་དོན་ཕྱོགས་སེལ་བའི་ཐལ་པ་ཙམ་གྱིས་རང་ཕྱོགས་འཇིག་པར་བྱད","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA KUN BTUS (PRAMANA SAMUCHAYA)_COMPENDIUM ON VALID PERCEPTIONS\/s05437a.txt","subfolder":"TSAD MA KUN BTUS (PRAMANA SAMUCHAYA)_COMPENDIUM ON VALID PERCEPTIONS","origin":"Autochthonous","scripture_category":null,"reference":null},"SCCT_class":null}
{"id":59,"text":"བ་འདི་དང་འདི་དག་ལ་སྤྱད་པར་བྱའོ། །ཞེས་འཆི་བ་མེད་པ་ལྟར་རེ་བ་ཆེན་པོ་འཇོག་ཅིང་གནས་པ་ན། བློ་བུར་ཐོ་བརྡུངས་སུ་འཆི་བདག་གི་སྲིན་པོ་བརྩེ་བ་པ་མེད་པ་འཇིགས་སུ་རུང་བའི་ཞགས་པ་སྐེ་བར་བཏབ་ཟིན་པ་ཅུང་ཟད་བསྡམས་པས་རེ་བ་ཐམས་ཅད་འབྲས་བུ་མེད་དེ་ཁ་སྟོང་པར་བྱེད་དོ། །ཚོམས་དག་ལས། འདི་ནི་བྱ་བ་བྱས་ཟིན་ད་འདི་བྱ། །དེ་དག་བྱས་ནས་བདག་གིས་འདི་བྱའོ་ཞེས། །དེ་ལྟར་མི་ནི་ཡོངས་སུ་གཤོམ་པ་ན། །རྒ་དང་ན་བཅས་འཆི་བས་མངོན་དུ་འཇོམས་ཞེས་སོ། །ཡང་མི་ཡི་ཡིད་ནི་རྣམ་ཆགས་དག་།མེ་ཏོག་བཞིན་དུ་བསགས་བྱས་ནས། །བྱ་བ་མཐར་ནི་མ་ཕྱིན་པར།། འཆི་བདག་གིས་ནི་དབང་དུ་བྱེད་ཅེས་སོ། །གཞན་ལས་ཀྱང་། འདི་ནི་སང་བྱ་འདི་དེང་ཐང་ཅིག་འོག་ཏུ་བྱ། །འདི་ནི་དེའུ་རེ་བྱ་ཞེས་སྐྱེ་བོ་སེམས་པ་ན། །གཤིན་རྗེ་བེ་ཅོན་ལག་ཐོགས་ཟུར་གྱིས་བལྟ་བ་ཡིས། །མིག་རྩ་དམར་ཁྲོས་མ་རངས་གང་མོ་རེ་སྙན་འདེབས། །སོ་ག་མེ་ཏོག་རྒྱས་པའི་དུས་འདི་འབྱུང་བར་འགྱུར། །ཟླ་བ་གསལ་བས་མཚོན་པའི་སྟོན་དུས་འདི་འབྱུང་ཞེས།། སྐྱེ་བོ་ཐམས་ཅད་དགར་འགྱུར་བདག་གི་ཚེ་འདི་ནི། །ཟད་པར་འགྱུར་ཞེས་ཤིན་ཏུ་མི་དགར་འགྱུར་བ་མེད་ཅེས་སོ། །ཡང་གཞན་ལས། ནད་མེད་ཉི་མ་འདི་ལྟ་བུར།། ཟས་བཅས་འཚེ་བ་མེད་ཀྱང་ནི། །ཚེ་ནི་སྐད་ཅིག་བསླུ་བ་སྟེ། །ལུས་ནི་ཐང་ཅིག་བརྙན་པོ་བཞིན།། ཡིད་བརྟན་མི་རུང་འཆི་བདག་འདི། །བྱས་དང་མ་བྱས་མི་སྡོད་པས། །ན་དང་མི་ན་ཀུན་གྱིས་ཀྱང་། །གློ་བུར་ཚེ་ལ་ཡིད་མི་བརྟན། །འདི་ནི་མ་བྱས་བརྩམས་པ་དང་། །འདི་ཕྱེད་བྱས་པར་གནས་པ་ན། །གློ་བུར་འཆི་བདག་འོངས་ནས་ནི། །ཀྱི་ཧུད་བཅོམ་ཞེས་སེམས་པར་འགྱུར་ཞེས་སོ།། ༈ཐམས་ཅད་ངེས་པར་འཇོམས་པས་ནི། །འདིས་ནི་རང་དབང་མེད་ཅིང་གྲོགས་མེད་པར། །ཆེ་བར་གྲགས་པ་ཚང་དབང་སྐྱོང་བཞི་དང་། །དྲག་ཅིང་གཏུམ་པའི་གནོད་སྦྱིན་སྲིན་པོ་སོགས། །གདུག་ཅིང་དབང་ལྡན་ཀླུ་རྒྱལ་ལ་སོགས་དང་། །ཚན་ཆེན་སྟོབས་ལྡན་སྲེད་མེད་བུ་སོགས་དང་། །རིགས་དང་བརྟུལ་ཞུགས་གྲུབ་པའི","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/BSTAN RIM CHEN MO_GREAT BOOK ON THE STEPS OF THE TEACHING\/sl00070n1.txt","subfolder":"BSTAN RIM CHEN MO_GREAT BOOK ON THE STEPS OF THE TEACHING","origin":"Autochthonous","scripture_category":null,"reference":null},"SCCT_class":null}
{"id":60,"text":"གྲགས། གསེར་སྡིངས་པ་གཞོན་ནུ་འོད། མཚན་གྱི་རྣམ་གྲངས། གདུང་རུས། ཡབ་ཡུམ། འཁྲུངས་ཡུལ། གཙང་ཡིན། འཁྲུངས་ལོ། དུས་རབས་བཅུ་གསུམ་པའི་སྐབས་སུ་བྱོན་པ། བླ་མ། ཐང་པེ་བ་འཕགས་པ་སྐྱབས། གཞོན་ནུ་ཚུལ་ཁྲིམས། ལོག་ཕུག་པ། མཛད་འཕྲིན། གཞོན་ནུ་ནས་འདུལ་དཀར་གཞོན་ནུ་ཚུལ་ཁྲིམས་ལས་རབ་ཏུ་བྱུང་། ཇོ་བོ་ནས་བརྒྱུད་པའི་ལམ་རིམ་མན་ངག་དང་བཅས་པ་མང་དུ་གསན་ཞིང་ཐུགས་ཉམས་སུ་བཞེས། ཕྱིས་མཁན་པོ་གཙང་ནག་པ་ལས་བསྙེན་རྫོགས་ཞུས་ནས་འདུལ་བའི་སྐོར་ལ་སྦྱངས་པ་མཛད། ལན་ཅིག་ཤབ་ཀྱི་སྣ་རིངས་སུ་བྱོན་ཏེ་ཞབས་བསྙུངས་ནས་བཞུགས་པའི་ཚེ། གླན་མོ་ཆེ་བས་ཞབས་ཏོག་མཛད་དེ་ཞལ་འཕྲོས་ལས། སྟོན་པས་འཕགས་སྐོར་མཁྱེན་ནམ་གསུང་པས། འཕགས་སྐོར་མཁས་པ་གང་ན་བདོག་བྱས་པས། ཁོང་གིས་ཐུར་ལ་ན་འཕགས་སྐོར་མཁས་པ་ཡོད་པ་མ་གསན་ནམ་ཟེར་བས་ཅུང་ཟད་སྐྱེངས་ཏེ། ཚུར་འོངས་ནས་འཕགས་པ་ལས་འདུས་པའི་གཞུང་བཤད་མན་ངག་ཐམས་ཅད་ཚང་བར་ཞུས། གཞན་ཡང་ཆོས་སྐོར་མང་པོ་ཞུ་མ་དགོས་པར་གནང་། གསེར་སྡིངས་པ་གཞོན་ནུ་འོད་ཀྱི་རྣམ་ཐར་མདོར་བསྡུས། རིམ་ལྔའི་ཁྲིད་ལ་འདག་སྦྱར་ཡང་བྱས། གཞན་ཡང་རྗེ་སྒམ་པོ་པའི་དངོས་སློབ་ལོག་ཕུག་པ་ལས་ཆོས་དྲུག་དང་ཕྱག་རྒྱ་ཆེན་པོའི་གདམས་ཁྲིད་ཞུས། མོན་གྱི་སྤ་གྲོ་དང་རྒྱལ་གྱི་རྩིབས་རི་ལ་སོགས་པའི་གནས་མང་པོར་བསྒོམས་པས་རྟོགས་པ་སྐྱེས། ཀླས་མོ་ཆེར་ཁ་ཆེ་པཎ་ཆེན་བྱོན་སྐབས་མཇལ་ནས་ཆོས་ཀྱི་དྲི་བ་དྲུག་བདུན་ཙམ་ཞུས། དེ་ནས་སེར་བུ་དབེན་ཚར་གསེར་སྡིངས་ཀྱི་དགོན་པ་བཏབ། རིམ་ལྔའི་མན་ངག་སོགས་བསྟན་བཅོས་ཀྱང་མང་དུ་མཛད། རྟེན། ཆོས་བརྒྱུད། བཀའ་བརྒྱུད་པ། གདན་ས། གསེར་སྡིངས་དགོན་པ། ལས་ཐོབ། སྲས་བརྒྱུད། ཀུན་མཁྱེན་ཆོས་སྐུ་འོད་ཟེར། སློབ་མ། མགར་གྲགས་པ་དབང་ཕྱུག་།ཀུན་མཁྱེན་ཆོས་སྐུ་འོད་ཟེར། གསུང་འབུམ། གཉིས་ལ་ཆོས་ཚན་༡༡བཞུགས་༡བཞུགས་པ་དཀར་ཆག་ཏུ་གསལ་བ་ལྟར་རོ། ། དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་ཐུབ་བསྟན་འོད་ཟེར་གྱིས།","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2696_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":61,"text":"རྣམས་ལ་ལན་གསུམ་གྱིས་དབུལ། ཕྱི་ནང་གི་མཆོད་པ་དང་། བསྟོད་པས་བསྟོད་ནས། ནོངས་པ་བཟོད་པར་གསོལ། འདོད་དོན་ལ་གསོལ་བ་གདབ། ཡི་གི་བརྒྱ་པ་བཟླས་ཏེ། འཇིག་རྟེན་ལས་འདས་པའི་ཡེ་ཤེས་པ་དང་འཇིག་རྟེན་པ་རྣམས་རང་གནས་སུ་གཤེགས། འདས་པའི་དམ་ཚིག་པ་བདག་ལ་བསྡུ། ཐུན་མཚམས་སུ་སྤྱོད་ལམ་ཐམས་ཅད་ལྷའི་ང་རྒྱལ་གྱིས་གནས་པར་བྱའོ། །ཐམས་ཅད་མཁྱེན་པ་བློ་བཟང་གྲགས་པའི་དཔལ་གྱི་གསུང་ལས་ཟིན་བྲིས་སུ་བྱས་པའོ།། །།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_KHOR LO CHEN PO_GREAT WHEEL (MAHACHAKRA)\/MNGON RTOGS_RITUAL OF REALIZATION (ABHISAMAYA)\/s05360e.txt","subfolder":"MNGON RTOGS_RITUAL OF REALIZATION (ABHISAMAYA)","origin":"Autochthonous","scripture_category":null,"reference":null},"SCCT_class":null}
{"id":62,"text":"འཕགས་པ་རྣམ་གྲོལ་སྡེ། བཙུན་པ་རྣམ་གྲོལ་སྡེ། གུ་ཎ་མི་ཏྲ། སེངྒེ་བཟང་པོ། གང་བ་སྤེལ། ཀུ་སཱ་ལི་ཆེ་ཆུང་གཉིས། གསེར་གླིང་པ། ཇོ་བོ་རྗེ། འབྲོཾ་སྟོན་པ། པོ་ཏོ་བ། ཤར་པ། མཆད་ཁ་པ་ཡེ་ཤེས་རྡོ་རྗེ། སེ་སྤྱིལ་བུ་པ་ཆོས་ཀྱི་རྒྱལ་མཚན། ལྷ་སྟོན་འོད་ཟེར་བླ་མ། ལྷ་སྡིངས་པ་བྱང་ཆུབ་འབུམ། ལྷ་སྡིངས་དབོན་པོ་ཀུན་དགའ་རྒྱ་མཚོ། ཚོགས་པའི་དབུ་མཛད་ཡོན་ཏན་དཔལ། མཁན་ཆེན་བདེ་བ་དཔལ། བཀའ་བཞི་བ་གྲགས་པ་གཞོན་ནུ། བྱང་སེམས་བསོད་ནམས་གྲགས་པ། རྒྱལ་སྲས་ཐོགས་མེད་བཟང་པོ་དཔལ། རྒྱ་མ་བ་ཡོན་ཏན་འོད། འཕགས་པ་བློ་འཕེལ་བ། སྤྱན་སྔ་ཚུལ་ཁྲིམས་དར་མ། སྤྱན་སྔ་བསོད་ནམས་ལྷའི་དབང་པོ། རྒྱལ་སྲས་བསོད་ནམས་ལེགས་མཆོག་གཉུག་ལ་པཎ་ཆེན་ངག་དབང་གྲགས་པ། སྤྱན་སྔ་ངག་དབང་ཆོས་གྲགས། རྗེ་དཔལ་ལྡན་ཆོས་འབྱོར། ལོ་པ་སྤྱན་སྔ་ཀུན་དགའ་དོན་གྲུབ། མགོན་པོ་བསོད་ནམས་མཆོག་ལྡན། ཀུན་གཟིགས་ལྔ་པ་ཆེན་པོ། སྡེ་དྲུག་མཁན་པོ་བློ་བཟང་དར་རྒྱས། དེ་གཉིས་ཀར་གནས་བརྟན་འཇམ་དབྱངས་གྲགས་པས་གསན། དེ་ནས་སྒྲུབ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/BLA BRGYUD_LINEAGE LAMAS\/s00238m.txt","subfolder":"BLA BRGYUD_LINEAGE LAMAS","origin":"Autochthonous","scripture_category":null,"reference":null},"SCCT_class":null}
{"id":63,"text":"ཆེན་པོ་བྱོལ་བས། ཕོ་ཉ་རྣམས་ཀྱི་མ་རྙེད་པར་ཕྱིར་ལོག་དེ་ནས་གཡུ་ཐོག་པ་ཆེན་པོའི་ཐུགས་དགོངས་ལ། ཡུལ་འདི་ནི་འདི་འདྲ་བའི་མཐའ་འཁོབ་ཅིག་ཏུ་འདུག་ད་མཐའ་འཁོབ་ཆོས་ལ་འཇུག་ཕྱིར་ན་ནུས་འཆི་ནུས་ཞེན་མེད་ཆགས་བྲལ་ཞིག་བྱ་དགོས་དགོངས་ནས། ཀློའི་རྒྱལ་བོ་ལ་བཙུན་མོ་ཁ་ཁྲ་མཛེས་ལྡན་ཟེར་བའི་གཤིས་རྒྱུད་འཇམ་ཞིང་རང་བཞིན་བཟང་བ་ཞིག་ཡོད་པའི་རྩར་སོང་ནས། ཆོས་ཀྱི་གཏམ་བྱས་པས། བཙུན་མོ་འཁོར་དང་བཅས་པ་དད་པར་གྱུར་ནས། ཁོང་ཕོ་བྲང་དུ་གདན་དྲངས་ནས་ཆོས་ཞུས། གསེར་སྲང་ལྔ་བརྒྱ་ཕུལ། བྱ་བ་དེ་བློན་པོ་ཁ་ཁྲ་ནག་པོ་བྱ་བས་ཚོར་ནས། རྒྱལ་བོ་ལ་བཙུན་མོ་ཁ་ཁྲ་མཛེས་ལྡན་མ་དང་གཡུ་ཐོག་པ་གཉིས་ལུས་འབྲེལ་བྱས་འདུག་ཅེས་ཞུས་ནས། གཡུ་ཐོག་པ་དང་བཙུན་མོ་གཉིས་ལྷན་ཅིག་ཏུ་རས་ཀྱིས་བཅིངས་ཏེ། མཚོ་ནག་རྦ་རླབས་ཅན་ཞེས་པའི་ནང་དུ་བསྐྱུར་ཏོ། །གཡུ་ཐོག་པ་དང་བཙུན་མོ་གཉིས་མཚོའི་རྦ་རླབས་ཀྱིས་ཕ་རོལ་ཏུ་འཕངས་ནས་མ་ཤི་བར་རེ་ཞིག་འགྲོ་དོན་བྱས་ཏེ། སྐབས་ཤིག་ནས་གཡུ་ཐོག་པ་ཆེན་པོས་བཙུན་མོ་ཕོ་བྲང་དུ་བསྐྱལ། རྒྱལ་བོས་གཡུ་ཐོག་པ་མཚོས་མ་གནོད་པ་ཚོར་ནས། བློན་པོ་ཞིག་ཁྲིད་དེ་གཡུ་ཐོག་པ་འཚོལ་དུ་སོང་། གཡུ་ཐོག་པ་དང་འཕྲད་དེ་འཐབ་པས། གཡུ་ཐོག་པ་མ་ཐུབ་པར། གཡུ་ཐོག་པས་རྒྱལ་བློན་གཉིས་ཀྱི་རྐང་བ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.3 (SMAN_MEDICINE)\/SMAN PA_I RNAM THAR_BIOGRAPHIES OF RENOWNED PHYSICIANS\/G-YU THOG RNYING MA YON TAN MGON PO_YUTOK NYINGMA YUNTEN GUNPO, THE OLDER YUTOK\/s12335e.txt","subfolder":"G-YU THOG RNYING MA YON TAN MGON PO_YUTOK NYINGMA YUNTEN GUNPO, THE OLDER YUTOK","origin":"Autochthonous","scripture_category":null,"reference":null},"SCCT_class":null}
{"id":64,"text":"དགོངས་ནས་ཤོག་གསུངས་ནས་ཕེབས་པས། ཐོག་མར་ཁ་འབར་མའི་གཏོར་མ་དང་། སྐྱབས་འགྲོ་ཐུན་མོང་བ་གནང་ནས། མ་བསྒོམས་པའི་ཆོས་ཀྱིས་ཕན་མི་ཐོགས་པས་ཟླ་བ་ཕྱེད་ཕྱེད་བསྒོམས་ལ་ཤོག་གསུངས། དེ་ནས་རིམ་གྱིས་གདམས་པ་རྣམས་ཚང་བར་གསུངས། ཡི་དམ་མི་གཡོ་བ་གནང་ནས་བསྙེན་པ་མང་དུ་མཛད་ཅིང་། དགོན་པ་པ་གཤེགས་ནས། པོ་ཏོ་བའི་མཆོད་གནས་ལོ་བཅུ་གཉིས་མཛད། ལམ་གྱི་རིམ་པ་ཡང་དགོན་པ་པའི་དེ་ལ་གཞི་མཛད་ཅིང་། པོ་ཏོ་བའི་ལེགས་ལེགས་རྣམས་བཏུས་ནས་མཛད། དེ་ནས་སྣེའུ་ཟུར་གྱི་དབེན་ས་གོག་བོ་དེར་ཁང་ཆུང་ཞིག་བརྩིགས་ནས་བཞུགས། པོ་ཏོ་བའི་གྲྭ་པ་བཅུ་ཙམ་ལ་ཀླུ་ནད་བྱུང་བ་གསོ་པར་མཛད་ཅིང་། ལན་ཅིག་ར་སྒྲེང་དུ་ཕེབས་སྐབས་ཕ་བོང་ཞིག་ལ་ཞབས་གཏད་ནས་ཕྱགས་སྒྲོག་བཅིང་པས་སྤྲུལ་དཀར་པོ་ཞིག་འཐོན། དེ་ན་མཛེ་བོ་ཞིག་འདུག་པ་དེ་ཁ་རང་གིས་ནད་གསོས། གླང་ཐང་དུ་ཡམས་ནད་ཆེན་པོ་བྱུང་བས་མི་མང་པོ་ཤི་།དེ་ནས་མི་མ་ཡིན་རྣམས་སྣེའུ་ཟུར་དུ་འགྲོ་བར་བརྩམས་པ་ན་ནམ་མཁའ་ལས། དེ་ནི་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྲུལ་པ་ཡིན་ནོ་ཞེས་པའི་སྒྲ་སྐད་བྱུང་པས། མི་མ་ཡིན་རྣམ་ཕྱིར་ལོག་སྟེ། དེ་ནས་བྱང་ཆུབ་སེམས་དཔའ་ཀུན་ཏུ་བཟང་པོའི་སྤྲུལ་པར་ཡང་གྲགས་སོ། །ཡང་དགེ་བཤེས་པདམ་བྱང་ཆུབ་ལ་ཀླུའི་གནོད་པ་བྱུང་ནས་སྦྲུལ་གཅིག་མགོ་ལ་ཐོད་བཞིན་དུ་དཀྲིས་ནས་སྤྲུལ་མགོ་དེ་དཔྲལ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/BRJOD BYA_I THOG_BY SUBJECT MATTER\/LAM RIM BLA MA_I RNAM THAR_BIOGRAPHIES OF THE LAMAS OF THE LAM RIM TRADITION\/s12170e.txt","subfolder":"LAM RIM BLA MA_I RNAM THAR_BIOGRAPHIES OF THE LAMAS OF THE LAM RIM TRADITION","origin":"Autochthonous","scripture_category":null,"reference":null},"SCCT_class":null}
{"id":65,"text":"རྒྱན་སྤངས་ཏེ། །ངུར་སྨྲིག་གར་གྱིས་རོལ་པ་གང་། །བློ་བཟང་རྒྱལ་བ་གཉིས་པར་གྲགས། །སྙིགས་མ་པཉྩའི་བྱིན་ཟ་ཡིས། །འགྲོ་ཡི་བུད་ཤིང་རབ་བསྲེགས་པའི། །དུས་འདིར་བློ་བཟང་སྤྲིན་ཆེན་གྱིས། །བསིལ་བའི་དངོས་པོ་ཅི་ཡང་སྦྱིན། །ཐུབ་བསྟན་ཡིད་འོང་པདམའི་ཚལ། །དུས་ཀྱི་ཟླ་བས་རེག་པ་ལ། །ལེགས་བཤད་འོད་སྟོང་གིས་མཛེས་པ། །མགོན་ཁྱོད་ཉིན་མོའི་དབང་ཕྱུག་བཞིན། །གང་གི་མཚན་སྙན་བཻ་ཌཱུརྱའི། །རྨད་བྱུང་རིན་ཆེན་རྣ་རྒྱན་གྱིས། ། སྒྲ་འཛིན་སྐལ་བཟང་བྱེད་པ་ཡང་། །བསོད་ནམས་བྱེ་བས་བསྐྲུན་དགོས་པས། །བདག་ཉིད་ཆེན་པོའི་བསྔགས་བྱ་ནི། །བློ་ཆུང་ཁུང་དུ་ཤོང་མིན་ན། །དག་བྱེད་ཛ་ཧུའི་བུ་མོ་འདི། །སྐལ་བཟང་བློ་གྲོས་རྒྱ་མཚོའི་གསོས། །འཇམ་དབྱངས་མཁྱེན་བརྩེའི་སྣང་བརྙེན་ལས་གྲུབ་ཨུཏྤལ་གར་གྱི་རི་མོ་བཞིན། །རབ་འབྱམས་ཞིང་གི་རྒྱལ་བའི་མཛད་པས་དཔེར་འོས་མིན་པའི་ཐུགས་རྗེ་ཅན། །ཟླ་མེད་བླ་མ་མཆོག་དེའི་ཡོན་ཏན་མཁས་གྲུབ་ཆེན་པོས་བསྔགས་པ་གང་། ། ལུང་དང་རིགས་པས་ལེགས་པར་བཀྲལ་འདི་མཁས་རྣམས་དགྱེས་པའི་རོལ་མོར་འབུལ། །བསྟོད་ཚིག་གསལ་བའི་མེ་ཏོག་ཕྲེང་། །མངོན་པར་སྤེལ་བའི་བྱེད་པོ་གང་། །སྙན་དངགས་སྨྲ་བ་ཐམས་ཅད་ཀྱི། །ཅོད་པན་འཛིན་པ་དེ་ཉིད་དོ། །དམ་པའི་ཞབས་སེན་སྤྱི་བོའི་རྒྱན་དུ་འཛིན། །རྒྱ་ཆེན་མང་དུ་ཐོས་པའི་ལང་ཚོ་རྒྱས། །མགྲིན་པའི་བུམ་པ་ལེགས་བཤད་ཀྱིས་གང་བའི། །སྐལ་བཟང་རྣམས་ཀྱི་ཁ་ལ་ཚིག་འདི་འགྱུ། །འདི་ལྟར་བསྐྲུན་པའི་དགེ་བའི་མཐུས། །འཇམ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/s05889m.txt","subfolder":"RJE TZONG KHA PA BLO BZANG GRAGS PA_JE TSONGKAPA LOBSANG DRAKPA","origin":"Autochthonous","scripture_category":null,"reference":null},"SCCT_class":null}
{"id":66,"text":"བཀྲིས་པས་བཟུང་བའི་དགོན་གསར་ན་ཟངས་གླིང་ནས་བྱུང་ཟེར་བའི་ཇོ་བོའི་སྐུ་བཞུགས་ཤིང་དགོན་དེ་ལ་དགོན་ལག་མདོ། གཙང་ཁའི་རྒྱབ་ཀྱི་བཙན་གདོང་དམར་ཡུལ་གྱི་བྲག་བྱ་ཁྱུང་དགོན་དང་། རྨ་ཆུའི་ཕར་ཁའི་ཤ་སྦྲང་དགོན་ནི། འཕགས་པ་ཤིང་སྐུའི་དགོན་གྱི་བླ་མ་མཛད་པའི་མདོ་སྨད་པ་ཆོས་རྗེ་དོན་རིན་པོ་ཆེས་བཏབ་པར་མཁས་གྲུབ་ཀྱིས་གསུངས་ལ། དེ་ནི་དབུས་གཙང་དུ་བྱོན་ནས་སྙེ་ཐང་དང་སྣར་ཐང་དུ་ཕར་ཚད་སྦྱངས་ཤིང་ཞ་ལུ་ནས་བསགས་སྦྱང་མཛད་དེ་དེར་བུ་སྟོན་རིན་པོ་ཆེའི་དྲུང་དུ་ཚོགས་ལངས་མཛད་པས་རིན་པོ་ཆེའི་ཐུགས་ཟིན་པ་བྱུང་ལ། ཕྱིས་སུ་མདོ་སྨད་དུ་བྱོན་ནས་དགོན་དེ་གཉིས་ལ་མདོ་སྔགས་ཀྱི་ཉམས་ལེན་བཙུགས་ཏེ་བླ་མར་བྱ་ཁྱུར་ཆོས་རྗེ་གཞོན་ནུ་བྱང་ཆུབ་འོད་དང་བློ་རྒྱམ་དང་ཤེར་རྒྱམ་དང་གྲགས་རྒྱལ་སོགས་རིམ་པར་བྱོན་ཞིང་ཨ་ཀྲོང་དཀའ་བཅུས་འཛིན་སྐྱོང་ལེགས་པར་མཛད་ལ། བྱ་ཁྱུང་དགོན་དེར་རྗེ་རིན་པོ་ཆེས་གཞོན་དུས་སྒྲུབ་པ་མཛད་པའི་ཨརྱ་པ་ཙའི་གྲུབ་ཁང་དུ་གྲགས་པར་དེང་སང་ཡང་དུས་ཆེན་འཇའ་གུར་འཆར་ཞིང་། དགོན་དེའི་རྟེན་གྱི་གཙོ་བོ་རྔ་སྒྲའི་ཞིང་དུ་བྱོན་པའི་དོན་རིན་པོ་ཆེའི་སྐུ་གདུང་མཆོད་རྟེན་ལས་ད་ལྟར་ཡང་བདུད་རྩིའི་རྒྱུན་ཡང་ཡང་འབྱུང་བ་ཡོད་ལ། ཕྱིས་སུ་ཆུ་ཕྱག་ལ་ཆོས་རྗེ་བྱམས་པ་གླིང་པ་བསྟན་རིན་པས་བཤད་གྲྭ་བཙུགས་ཤིང་རབ་བྱུང་བཅུ་གསུམ་པའི་ས་འབྲུག་འདིར་བདག་གི་རྡོ་རྗེ་སློབ་དཔོན་ཆེན་པོ་དགའ་ལྡན་ཁྲི་ཆེན་ངག་དབང་མཆོག་ལྡན་གྱིས་སྐུ་གདུང་ལྷ་ཁང་སྟེང་དུ་གསེར་ཏོག་གནང་ངོ།། །། དེའི་སྟོད་ཀྱི་སྒོ་མིའི་ཕྱོགས་སུ་མགོན་ཀྱ་ཆོས་རྗེས་བཏབ་སྟེ་སྒོ་མི་གྲགས་རྒན་སོགས་བཞུགས་པའི་འཆད་ཉན་དགོན་མཆོད་རྟེན་སྒ་ཞེས་པ་དང་རྒོད་ཚང་རི་ཁྲོད་སོགས་ཡོད་དོ།། །།བྱ་ཁྱུང་དགོན་ནས་མར་ལ་རྨ་ཆུའི་གཡོན་བརྒྱུད་དུ་དེའི་དགོན་ལག་སྒྲུབ་སྡེ་ལྟག་གདོང་དཀར་པོ་དང་བདེ་ཡངས་དང་བཀྲ་ཤིས་ཆོས་གླིང་དང་སེང་གེ་རི་ཁྲོད་དང་བྲག་ལུང་གི་དགོན་དང་རྭ་ཙའི་སྟག་དགོན་དང་། ཡང་སྔར་གྱི་ཨར་རྒྱ་ནང་སོའི་དགོན་རྒྱ་དམག་དུས་སུ་བཤིག་ནས་དེང་སང་དགོན་ཆུང་ལྔ་རུ་འཕེལ་བ་སོགས་ཡོད་དོ།། རྨ་ཆུའི་གཡས་ཕྱོགས་ཀྱི་སྟོད་ནས་མར་ལ་སྐུ་འབུམ་ཁྲི་པ་མི་ཉག་ཞབས་དྲུང་བློ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/SUMBHA MKHAN PO YE SHES DPAL _BYOR GYI CHOS _BYUNG_RELIGIOUS HISTORY BY SUMBHA KENPO YESHE PELNJOR\/s12263e.txt","subfolder":"SUMBHA MKHAN PO YE SHES DPAL _BYOR GYI CHOS _BYUNG_RELIGIOUS HISTORY BY SUMBHA KENPO YESHE PELNJOR","origin":"Autochthonous","scripture_category":null,"reference":null},"SCCT_class":null}
{"id":67,"text":"ཝ་འཛིན་ཏེ་གཙུག་གི་རྒྱན་དུ་བཀུར། ཏཱ་མིང་གོང་མ་ཆེན་པོས་སྔར་སྲོལ་བཟང་པོ་མ་ཉམས་པར་ཝང་གི་གོ་གནས་དང་། ལས་ཁ། བཀའ་ལུང་བཟང་པོས་འཇའ་ས། གསེར་ཆས་ཁྱད་འཕགས། ཝང་གི་སྐྱ་ཆས་ཚང་མ་བཅས་གནང་སྦྱིན་ལེགས་པར་བསྩལ། སྔོན་གྱི་རྫོང་རོ་རྙིང་པ་ལྷུན་པོ་རྩེ་ཡང་བསྐྱར་བཞེངས་མཛད་ཅིང་རྫོང་གཞིས་ཆགས་ནས་མངའ་ཐང་དར་བར་མཛད། མདོར་ན་དམ་པ་དེ་ཉིད་ཀྱི་སྐུ་ཚེའི་རིང་དུ་བསྟན་པའི་ཞབས་ཏོག་དང་། འགྲོ་བ་མང་པོའི་དོན་རྒྱ་ཆེན་པོ་མཛད་པའི་ཐུགས་བཞེད་དང་ལྡན་ནོ། དགུང་ལོ་ཉེར་དགུ་པར་དགོངས་པ་ཆོས་དབྱིངས་སུ་གཤེགས། ཁོང་ནི་ས་སྐྱའི་དུས་མཆོད་བླ་བྲང་གི་གདུང་རབས་ལྔ་པ་ཡིན་ནོ། ། ཝང་ནམ་མཁའ་ལེགས་པའི་རྒྱལ་མཚན། ཁོང་ནི་རབ་བྱུང་བདུན་པའི་ས་མོ་ཡོས་ལོ་སྟེ་སྤྱི་ལོ་༡༣༩༩་ལོར་ཡབ་ཝང་རྣམ་སྲས་རྒྱལ་མཚན་དང་། ཡུམ་མ་གཅིག་བསོད་ནམས་འབུམ་གཉིས་ཀྱི་སྲས་སུ་སྐུ་འཁྲུངས། རབ་བྱུང་བདུན་པའི་ཤིང་ཕོ་བྱི་ལོ་སྟེ་སྤྱི་ལོ་༡༤༤༤་ལོར་རྣམ་རྒྱལ་རྩེར་སྐུ་གཤེགས། ཁོང་གཞོན་ནུའི་དུས་ནས་འབྲོམ་སྟོན་སེང་གེ་སོགས་དགེ་བའི་བཤེས་གཉེན་མང་པོར་བསྟེན་ཏེ་ཡབ་མེས་ཀྱི་བཀའ་ཆོས་དང་རྩ་རྒྱུད་བརྟག་གཉིས་སོགས་ལ་སྦྱངས་པ་དཔྱིས་ཕྱིན་པར་མཛད། དགུང་ལོ་བཅུ་དྲུག་པར་ཐེག་ཆེན་ཆོས་རྗེ་ཀུན་དགའ་བཀྲ་ཤིས་ཀྱི་སྐུ་རིང་ལ་ཏཱ་མིང་གོང་མ་ཆེན་པོས་ཏུ་ཀྱ་ཧོ་ཝང་གི་གོ་གནས་དང་། གསེར་དམ། འཇའ་ས་བོད་ལ་ཤེས་སུ་བཅུག་པའི་བཀའ་ལུང་བཟང་པོ་གནང་སྦྱིན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/RNAM THAR SNA TSOGS_COMPILATIONS OF BIOGRAPHIES\/TREASURE OF NAMES\/s12327e.txt","subfolder":"TREASURE OF NAMES","origin":"Autochthonous","scripture_category":null,"reference":null},"SCCT_class":null}
{"id":68,"text":"ཕྱིར་ཐེག་ཆེན་གཞི་ཤེས་ནི་ཆོས་ཀྱི་བདག་མེད་རྟོགས་ཤིང་གཞན་དོན་གྱིས་ཁྱད་པར་དུ་བྱས་པས་གཉེན་པོ་གཞི་ཤེས་ཞེས་བྱའོ། ། དེས་ན་གཉེན་པོ་སྤང་བྱ་དང་བཅས་པས་མཚོན་ནས་སྟོན་ཏེ། དེའང་ཆོས་དགུ་རུ་གནས་པ་ལས། གཉེན་པོའི་མཐར་ཐུག་དུས་གསུམ་མཉམ་ཉིད་ཤེས་རབ་སྲིད་ལ་མི་གནས་དང་སྙིང་རྗེ་ཞི་ལ་མི་གནས་དང་། ཉན་རང་ལ་དེ་དག་གི་རྒྱུ་དང་མི་ལྡན་པས་སངས་རྒྱས་ལས་ཐབས་མ་ཡིན་པ་རིང་པ་དང་། ཐེག་ཆེན་དེའི་ཐབས་བརྟེན་པས་ཉེ་བ་དང་། མཚན་མར་འདུ་ཤེས་པས་མི་མཐུན་ཕྱོགས་དབྱེ་ན་གསུམ་དང༌། ཆོས་ཀྱི་བདག་མེད་རྟོགས་པས་དེ་སྤོང་པའི་གཉེན་པོར་མཐུན་ཕྱོགས་འགྲོ་ཚུལ་དང་། གཟུགས་སོགས་རྟག་མི་རྟག་ལ་སོགས་པ་གཞིའི་ཆོས་ལ་མངོན་པར་ཞེན་པ་བཀག་པའི་སྦྱོར་བ་དང༌། དེའི་རྣམ་པ་རློམ་སེམས་དང་བྲལ་བའི་རྣམ་པ་མཉམ་པ་ཉིད་དབྱེ་ན་བཞི་འཇིག་རྟེན་པའི་ལམ་དུ་སྤྱིའི་ཚུལ་གྱིས་རྟོགས་པ་དང་། མཐོང་ལམ་དུ་སྐད་ཅིག་རེ་རེ་ཞིང་བདེན་པ་བཞིའི་རྣམ་པ་མི་རྟག་པ་ལ་སོགས་པ་བཅུ་དྲུག་ལ་བདག་གཉིས་ཀྱི་སྒྲོ་འདོགས་ཆོད་པའི་ཆོས་ཉིད་རང་གི་མཚན་ཉིད་རྟོགས་ཤིང་དེ་ཉིད་དོན་གྱི་ཤུགས་ཀྱིས་བསྒོམ་ལམ་དུ་ཡང་གོམས་པར་བྱེད་དགོས་སོ། །དེ་ལས་བཟློག་པ་ཉན་ཐོས་ལ་སོགས་མཐོང་ལམ་རང་གི་གཞི་ཤེས་ཡིན་པས་དེ་མི་མཐུན་ཕྱོགས་སུ་མཚོན་པ་ཡིན་ནོ། ། དེ་ཡང་འདིར་རྣམ་མཁྱེན་ཐོག་མར་བསྟན་པ་ནི། འབྲས་བུ་ལ་སྤྲོ་བ་སྐྱེས་པ་ལས། རྒྱུ་བྱང་ཆུབ་སེམས་དཔའི་ལམ་ལ་གུས་པར་འགྱུར་བས་བཤད་པའི་གོ་རིམ་ཡིན་ལ། ། དོན་གྱི་གོ་རིམ་ནི་ཉན་ཐོས་དང་རང་རྒྱལ་གྱི་གཞི་ཤེས་དང་། མཐོང་བས་ཉམས་སུ་མྱོང་བར་བྱ་སྟེ། དེ་ལས་འདས་ནས་བྱང་ཆུབ་སེམས་དཔའི་ལམ་ཤེས་ཉམས་སུ་བླངས་པས་འབྲས་བུ་སངས་རྒྱས་ཀྱི་རྣམ་མཁྱེན་འབྱུང་བའི་ཕྱིར་སྐབས་ཚན་གཅིག་ཏུ་གཞི་ཤེས་ཐོག་མར་བསྟན་པ་ཡིན་ནོ། །དེ་ཡང་སངས་རྒྱས་ཀྱི་རྣམ་མཁྱེན་ལ་ལམ་ཤེས་ཡར་ལྡན་གྱི་ཚུལ་གྱིས་ཁྱབ་བྱེད་དུ་ཡོད་ལ། དེ་གཉིས་ལ་གཞི་ཤེས་ཁྱབ་བྱེད་དུ་ཡོད་པས། སངས་རྒྱས་སར་ངོ་བོ་གཅིག་པ་ཡིན། དེ་ཉིད་ཀྱི་ཕྱིར་ལམ་ཉམས་ལེན་དུས་ནའང་སྐྱེ་མེད་གསུམ་བློ་གཅིག་གིས་བསྡུས་ནས་བསྒོམས་པས་རྟོགས་པའི་ཡེ་ཤེས་ངོ་བོ་གཅིག་ཏུ་འཆར་རོ། ། མཁྱེན་གསུམ་དུ་འབྱེད་པའི་རྒྱུ་མཚན","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2696_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":69,"text":"གཤིན་རྗེ་གཤེད་རྣམས་ལ་རྣམ་སྣང་དང་། གོས་དཀར་མོ་ཡབ་ཡུམ་དང་། རོ་རྡོ་རྗེ་མ་ཡབ་ཡུམ་དང་། པདམ་མཐར་བྱེད་རྣམས་ལ་འོད་དཔག་མེད་དང་། སྒྲོལ་མ་ཡབ་ཡུམ་དང་། རེག་བྱ་རྡོ་རྗེ་མ་ཡབ་ཡུམ་དང་། བགེགས་མཐར་བྱེད་རྣམས་ལ་དོན་གྲུབ་དང་། དྲི་རྡོ་རྗེ་མ་ཡབ་ཡུམ་ལ་རིན་ཆེན་འབྱུང་ལྡན་གྱིས་དབུ་བརྒྱན་པའོ། །ཤཱནྟི་བ་དང་། དཔལ་འབྲས་རྡོ་རྗེས་འཁོར་རྣམས་ལ་ཡེ་ཤེས་སེམས་དཔའ་འགོད་པར་བཤད། ཡབ་སྲས་གཉིས་ཀྱི་གཞུང་ནས་མ་བཤད་པ་བཞིན་དུ་པཎྜི་ཏ་གཞན་རྣམས་ཀྱིས་ཀྱང་མ་བཤད་དོ། །ལྷ་འབྱིན་པའི་སྐབས་སུ་ཁྲོ་བོ་བཞི་ལ་རིགས་བདག་བཤད་ཀྱང་། རིགས་བདག་གིས་དབུ་བརྒྱན་པ་དབང་བསྐུར་བའི་འོག་ཏུ་བྱེད་བ་མན་ངག་ཡིན་པར་ཐ་ག་ནས་བཤད་དོ། །དཀྱིལ་ཆོག་ལས་འབྱིན་པའི་སྐབས་སུ་མ་བཤད་པར་དབང་བསྐུར་བའི་འོག་ཏུ་གསུངས་སོ། །དེ་ནས་མཆོད་པ་སོགས་བསངས་སྦྱངས་སོགས་བྱས་ལ། རང་གི་ཡེ་ཤེས་སེམས་དཔའི་ས་བོན་གྱི་འོད་ཟེར་གྱིས་གཟུགས་སོགས་ཡུལ་ཐམས་ཅད་དྲངས་ཤིང་བཀུག་ནས་རང་གི་ཞལ་དུ་ཞུགས་རྡོ་རྗེའི་ལམ་ནས་ཡུམ་གྱི་པདམའི་ནང་དུ་བྱང་ཆུབ་སེམས་ཀྱི་རང་བཞིན་དུ་འོད་ཀྱི་དཀྱིལ་འཁོར་གྱི་ཚོགས་སུ་གྱུར་པ་ཡུམ་གྱི་བ་སྤུའི་སྒོ་རེ་རེ་ནས་འོད་ཟེར་སྣ་ཚོགས་པ་ཕྱིར་སྤྲོས་པའི་འོད་ཀྱི་རྩེ་མོ་ལས་བྱུང་བའི་གཟུགས་རྡོ་རྗེ་མ་ལ་སོགས་པ་དྲུག་།རིན་པོ་ཆེའི་རྒྱན་གྱིས་བརྒྱན་པ། སྒེག་པའི་ཉམས་ཅན། སྔར་བཤད་པའི་ཕྱག་མཚན་དང་ལྡན་པ། ནམ་མཁའ་ཁྱབ་པར་སྤྲོ་བར་བྱའོ། །དེ་དག་ཀྱང་བདེན་པས་སྟོང་བཞིན་དུ་སྣང་བ་སྒྱུ་མ་ལྟ་བུ་དང་ཟག་མེད་ཀྱི་བདེ་བ་བསྐྱེད་པའི་རྒྱུར་གྱུར་པ་རྣམས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/_JAM PA_I RDO RJE_GENTLE DIAMOND (MANJUVAJRA)\/s05311e.txt","subfolder":"_JAM PA_I RDO RJE_GENTLE DIAMOND (MANJUVAJRA)","origin":"Autochthonous","scripture_category":null,"reference":null},"SCCT_class":null}
{"id":70,"text":"པའི་དགོས་མེད་ཅེས་ས་བཅད་བླངས་པ་ནི། ལེགས་བཤད་སྙིང་པོ་ལས། རང་ལ་ལྟོས་ནས་སྦྱར་མི་དགོས་ལ། གཞན་ལ་ལྟོས་ཏེ་ཡིན་ན་ཞེས་པ་ནས། འཇིག་རྟེན་གྱི་ཐ་སྙད་དུ་བདག་སྐྱེ་འདོད་པ་དགག་མི་རིགས་པས་དེ་ལ་ལྟོས་ནས་ཁྱད་པར་སྦྱོར་བ་ཡང་མི་རིགས་ཏེ། ཞེས་པ་དང་འགལ་ལ། ཡིག་ཆ་ཡང་འདི་ལ་བརྟེན་ཏོ། །ཆོས་ཅན་ལ་སྦྱར་བ་དང་། ཆོས་ཅན་སྤྱི་ཙམ་འཛིན་པ་རྣམས་དབུ་མ་པ་ལ་ལྟོས་ཏེ་དོན་མེད་པ་ཞེས་གསུངས་ནས། ཚིག་གསལ་ལས། གལ་ཏེ་མིག་ལ་སོགས་པ་ཀུན་རྫོབ་པ་ནས། འདི་ནི་མི་རིགས་སོ། །ཞེས་པ་ཕྱི་རྒོལ་གྲངས་ཅན་ལ་ལྟོས་ཏེ་དགོས་པ་མེད་པ་ཞེས་གསུངས་པ་དབུ་མ་པར་སྦྱར་བ་དང་ནང་འགལ་ལ། དེ་སྔ་མའི་ཉེས་སྤོང་མ་ཁྱུས་པར་རྩ་བའི་ས་བཅད་བྱས་པ་ཡང་། ཚིག་གསལ་ལས། འདི་གང་གི་ཁྱད་པར་ཡིན། གལ་ཏེ་མིག་ལ་སོགས་ཞེས་པའི་ཚིག་གི་འབྲེལ་དང་འགལ་སྙམ་མོ། །ཁོ་ན་རེ། རང་རྒྱུད་ཀྱི་སྦྱོར་བ་ཡོད་པར་ཐལ། ལེགས་ལྡན་གྱིས་དེ་བཀོད་པ་ལ་ཉེས་པ་དུ་མ་ཡོད་པའི་ཕྱིར་ཟེར་ན་མ་ཁྱབ་སྟེ། ལེགས་ལྡན་གྱིས་རང་རྒྱུད་ཀྱི་སྦྱོར་བར་བྱས་ནས་བཀོད་པ་ལའམ། རང་རྒྱུད་ཀྱི་སྦྱོར་བ་འདོད་པ་ལ་སྐྱོན་ཡོད་ཅེས་པ་ཡིན་ནོ། །བདག་སྐྱེ་མེད་པ་རྟོགས་པ་ལ་དོན་དམ་པར་བདག་སྐྱེ་མེད་པ་རྟོགས་དགོས་མི་དགོས་དཔྱད་གཞིར་ཅུང་ཟད་ཡོད་ཀྱང་མ་སྤྲོས། ༈ །གཉིས་པ་ཆོས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/DBU MA_I YIG CHA_MONASTIC TEXTBOOKS ON THE MIDDLE WAY\/GUNG THANG BLO GROS RGYA MTSO_GUNGTANG LODRU GYATSO\/s00975e.txt","subfolder":"GUNG THANG BLO GROS RGYA MTSO_GUNGTANG LODRU GYATSO","origin":"Autochthonous","scripture_category":null,"reference":null},"SCCT_class":null}
{"id":71,"text":"ཆེན་པོ། ལྷབ་མི་ཆེན་པོ། དགེ་བཤེས་མངར། རྒྱ་ཡོན་བདག་སོགས་མང་དུ་བྱོན། རྒྱ་ལ་རྗེ་སྒམ་པོ་པས་གཏུགས། འདིས་བཀའ་གདམས་ཀྱི་བླ་མ་གཞན་ཡང་མང་དུ་བསྟེན་པས། བཀའ་ཕྱག་གཉིས་འདྲེས་སུ་གྲགས། དེ་ནི་ས་མོ་ལུག་ལ་འཁྲུངས་ནས། བདུན་ཅུ་རྩ་ལྔ་པ་ཆུ་བྱ་ལ་གཤེགས། འདིས་བསྟན་རིམ་ཐར་པའི་རྒྱན་མཛད་པའི་ལམ་གྱི་རིམ་པ་ནི། རྣལ་འབྱོར་པ་ཆེན་པོའི་བཞེད་པ་ལྟར་རིགས་ནས་འཁྲིད་དོ། །དཔལ་ལྡན་དགོན་པ་པ་ནི། མེའི་ལོ་ཞེས་པ་མེ་ཕོ་འབྲུག་ལ་སྐུ་འཁྲུངས། རྭ་སྒྲེང་གདན་ས་ལོ་ལྔ་མཛད། རེ་བདུན་བཞེས་པའི་ཆུ་ཕོ་ཁྱིའི་ས་གའི་ཉ་ལ་གཤེགས། དེའི་རྗེས་སུ་པོ་ཏོ་བས་རྭ་སྒྲེང་གདན་ས་ལོ་གཅིག་གམ་གསུམ་གྱི་ལུགས་ཅིག་མཛད། དེ་ནས་བར་སྟོངས་ལོ་སུམ་ཅུ་ཙམ་བྱུང་རྗེས། མཐའ་བཞིས་དབུ་མཛད་ལོ་ཤས་མཛད། འཚམས་ཤིག་ནས། རྔོག་ལོ་ཆེན་པོ་ལ་དགོན་པ་ཕུལ་བས་ཟླ་རེ་ཟླ་གཉིས་ཆོས་བར་གནང་བ་བྱུང་། དེ་ནས་རིམ་པ་བཞིན། ཤ་ར་བ། སྟབས་ཀ་པ། ཞང་སྟོན་དར་མ་གཡུང་དྲུང་། སྒང་ཐང་དཀར་བ། དགོན་འོད་འཇོ་བའོ། །འདི་ནས་དགོན་འོད་གཉིས་སུ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/BKA_ GDAMS CHOS _BYUNG_RELIGIOUS HISTORIES OF THE KADAMPA TRADITION\/s12403e.txt","subfolder":"BKA_ GDAMS CHOS _BYUNG_RELIGIOUS HISTORIES OF THE KADAMPA TRADITION","origin":"Autochthonous","scripture_category":null,"reference":null},"SCCT_class":null}
{"id":72,"text":"ལན་གདབ་པའོ། །དང་པོ་ནི། དུས་གསུམ་རྗེས་སུ་ད་ལྟ་ཡོད་དམ་མེད། ཡོང་ན་རྟག་པར་འགྱུར་ལ། མེད་ན་ལྡན་པར་འགལ་ལོ་ཞེ་ན། དུས་རྣམས་ཀུན་ཏུ་རྫས་སུ་ཡོད་ལ། འོན་ཀྱང་རྟག་པར་ཐལ་པའི་སྐྱོན་མེད་དེ། འདུས་བྱས་ཀྱི་མཚན་ཉིད་དང་ལྡན་པའི་ཕྱིར། འོ་ན་འདས་མ་འོངས་ད་ལྟ་རྫས་སུ་ཡོད་པའི་རྒྱུ་མཚན་ཅི་ཡིན་ཞེ་ན། ཡོད་དེ། མདོ་ལས། གང་གི་ཕྱིར་འདས་པའི་གཟུགས་ཡོད་པ་དེའི་ཕྱིར་འཕགས་པ་ཉན་ཐོས་ཐོས་པ་དང་ལྡན་པ་འདས་པའི་གཟུགས་ལ་མི་ལྟ་བ་ཡིན་ནོ། །ཞེས་སོགས་དང་། གང་གི་ཕྱིར་མ་འོངས་པའི་གཟུགས་ཡོད་པ་དེའི་ཕྱིར་འཕགས་པ་ཉན་ཐོས་ཐོས་པ་དང་ལྡན་པ་མ་འོངས་པའི་གཟུགས་ལ་མངོན་པར་དགའ་བ་མེད་པ་ཡིན་ནོ། །ཞེས་གསུངས་པའི་ཕྱིར་དང་། འདས་མ་འོངས་ལ་དམིགས་པའི་རྣམ་ཤེས་ད་ལྟ་བ་ལ་ཡུལ་ཡོད་པའི་ཕྱིར་དང་། རྣམ་པར་ཤེས་པ་ཡུལ་དང་དབང་པོ་གཉིས་ལ་བརྟེན་ནས་སྐྱེ་བར་བཤད་པའི་ཕྱིར་དང་། འདས་པའི་ལས་ཀྱི་འབྲས་བུ་ད་ལྟ་རྣམ་པར་སྨིན་པ་ཡོད་པའི་ཕྱིར༑ དེས་ན་དུས་གསུམ་པོ་ཐམས་ཅད་ད་ལྟ་རྫས་སུ་ཡོད་པར་སྨྲ་བའི་ཕྱིར་གཞི་ཐམས་ཅད་ཡོད་པར་སྨྲ་བ་ཡིན་གྱི། ད་ལྟ་བ་འབྲས་བུ་ཕྱུང་མ་ཟིན་པ་ཙམ་ཞིག་རྫས་སུ་ཡོད་ལ། མ་འོངས་པ་དང་འབྲས་བུ་ཕྱུང་ཟིན་པ་རྫས་སུ་མེད་པར་སྨྲ་བ་ནི་ཕྱོགས་རེ་ཡོད་པར་སྨྲ་བ་ཡིན་གྱི་ཐམས་ཅད་ཡོད་པར་སྨྲ་བ་མ་ཡིན་ནོ། །འོ་ན་གཞི་ཐམས་ཅད་ཡོད་པར་སྨྲ་བ་དེ་ལ་དུ་ཡོད་པ་ཡིན་ཞེ་ན། དེ་དག་ལ་རྣམ་པ་བཞི་ཡོད་དེ། དངོས་པོ་གཞན་དུ་འགྱུར་བར་སྨྲ་བ་དང་། མཚན་ཉིད་གཞན་དུ་འགྱུར་བ་དང་། གནས་སྐབས་གཞན་དུ་འགྱུར་བ་དང་། གཞན་དང་གཞན་དུ་འགྱུར་བར་སྨྲ་བ་ཞེས་བྱ་བ་བཞི་ཡོད་པའི་ཕྱིར། དང་པོ་ནི། བཙུན་པ་ཆོས་སྐྱོབ་ཀྱི་ལུགས་ཡིན་ཏེ། དེའི་ལུགས་ལ་མྱུ་གུ་ལྟ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/RGYAL BA DGE _DUN GRUB_GYALWA GENDUN DRUP DALAI LAMA 1\/se5525m.txt","subfolder":"RGYAL BA DGE _DUN GRUB_GYALWA GENDUN DRUP DALAI LAMA 1","origin":"Autochthonous","scripture_category":null,"reference":null},"SCCT_class":null}
{"id":73,"text":"གཉེན་གྱིས་བཤད་པའི་ཕྱིར་ཏེ། ཡང་ཞུ་བའི་སྐབས་ཀྱི་རྩ་བར། སྐྱེ་བའི་ཚེ་ཉིད་ན་ཕུལ་ལམ། ཉམས་ན་མི་སྐྱེའོ་ཞེས་པའི་དོན་ལ། སྔ་རབས་པ་རྣམས་ཀྱི་གསུང་ལས། སྟོད་ན་སྐྱེ་ཚེ་ཕུལ་ཉམས་དཀའ། ཞེས་དཀའ་གནས་སུ་བྱས་སོ། སྔོམ་པ་སྐྱེ་ཚེ་སྟེ་སྐྱེ་བ་ལ་སྐད་ཅིག་དུ་མས་བར་ཆོད་པའི་ཚེ་ལེན་སེམས་ལོག་པ་ལྟ་བུས་ཕྱིར་ཕུལ་ལམ་བཏང་ན་སྔོམ་པ་མི་སྐྱེ་སྟེ། དེའི་ཚེ་བསམ་པའི་མཐུན་རྐྱེན་མེད་པའི་ཕྱིར་ཏེ། ལུང་སིལ་བུ་ལས། ཉེ་བར་འཁོར་།རེ་ཞིག་བསྙེན་པར་རྫོགས་ནས་ཁྱིམ་པ་ཉིད་ཡིན་ནོ་སྙམ་དུ་སོ་སོར་ཤེས་ན་ཡང་བསྙེན་པར་རྫོགས་པ་མ་ཡིན་ཞེས་བྱ་ན་བསྙེན་པར་རྫོགས་པར་བྱེད་པའི་ཚེ་ན་ལྟ་སྨོས་ཀྱང་ཅི་དགོས། ཞེས་གསུངས་པའི་ཕྱིར། བསྙེན་པར་རྫོགས་པ་མ་ཡིན། ཡན་ཆད་ཀྱིས་བསྙེན་རྫོགས་བྱས་ཀྱང་ཁྱིམ་པའོ་སྙམ་དུ་རབ་ཏུ་ཤེས་པའམ་ཞེན་ན་དགེ་སློང་མ་ཡིན་པར་བསྟན་ཏེ། སོ་སོར་ཞེས་པ་རབ་ཏུ་ཞེས་པའི་འགྱུར་འཆུག་པ་སྟེ་འགྲེལ་པ་འདིར་དེ་འདྲ་མང་པོ་སྡང༑ ལྷག་མས་སྐྱེས་པའི་ཚེ་ན་སེམས་བསྒྱུར་ན་ལྟ་ཅི་སྨོས་པར་བཤད་དོ། །དེའི་ཚེ་མཚན་གཉིས་ཅིག་ཆར་སྐྱེས་པ་ལྟ་བུའི་རྟེན་ཉམས་ན་སྔོམ་པ་མི་སྐྱེ་སྟེ། སྔོམ་པ་སྐྱེ་བའི་ཞིང་མིན་པར་གྱུར་པའི་ཕྱིར་ཏེ། ཊཱིཀྐ་ལས། མཚོན་གཏིས་སྐྱེས་པ་ལ་སོགས་པའི་སྐྱོན་གྱིས་ཉམས་ན་དེའི་སྔོམ་པ་མི་སྐྱེ་སྟེ། ཞེས་གསུངས་པའི་ཕྱིར། སྐྱེ་བའི་ཚེ་ཞེས་པ་སྐད་ཅིག་དུ་མས་བར་ཆོད་པའི་སྐྱེ་བར་ཕྱོགས་པའི་དུས་ཡིན་ཏེ། དངོས་རྒྱུ་འདུས་སུ་གེགས་མི","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/’JAM DBYANGS BZHAD PA_I RDO RJE_JAMYANG SHEPAY DORJE\/s00839d1.txt","subfolder":"’JAM DBYANGS BZHAD PA_I RDO RJE_JAMYANG SHEPAY DORJE","origin":"Autochthonous","scripture_category":null,"reference":null},"SCCT_class":null}
{"id":74,"text":"དུ་མ་ལས་ལོག་པའི་ལྡོག་པའི་ཆོས་དུ་མ་ཡོད་ན། དངོས་པོ་ལས་མི་རྟག་གཞན་དུ་མེད་པས་དངོས་པོ་མངོན་སུམ་གྱིས་མཐོང་བ་ན། དེའི་མི་རྟག་པ་སོགས་ཀྱང་མཐོང་བ་བཞིན་དུ་རྟོག་པས་ཀྱང་དངོས་པོ་གཅིག་ངེས་པ་ན་དེའི་ལྡོག་པའི་ཆོས་ཐམས་ཅད་ངེས་སམ་ཞེ་ན། བུམ་འཛིན་རྟོག་པ་ངོ་བོ་ཉིད་ཀྱིས་འཁྲུལ་བར་སྐྱེ་བའི་རྒྱུ་མེད་ན་བུམ་པ་དེ་ཡིས་ནི་རང་གི་ངོ་བོ་ཉིད་ཀྱིས་རང་ཇི་ལྟར་གནས་པ་དང་ནི་རྗེས་སུ་མཐུན་པའི་བུམ་པ་འཛིན་པའི་བློ་རྟོག་པ་དེ་སྐྱེད་པར་བྱད་དགོས་པས་རང་ངེས་པའི་རྟོག་པས་རང་ཉིད་ལག་ས་གང་དང་གང་ལས་ལོག་པར་གནས་པ་དང་རྗེས་སུ་མཐུན་པའི་ལྡོག་པ་ཐམས་ཅད་ངེས་པར་འགྱུར་ན་ཡང་། བུམ་འཛིན་རྟོག་པ་ནི་བུམ་པའི་ངོ་བོ་ཉིད་ཀྱིས་བསྐྱེད་པ་མ་ཡིན་གྱི། བག་ཆགས་སོགས་ཀྱི་རྒྱུ་ལས་འཁྲུལ་བར་སྐྱེས་པ་ཡིན་པས་བུམ་པ་ལ་ལྡོག་པའི་ཆོས་ཇི་ལྟར་ཡོད་པ་ཐམས་ཅད་ངེས་མི་དགོས་སོ། །ཞེས་པ་སྟེ། ཁོ་བོས་ནི་རྒྱན་གྱི་དགོངས་པ་ཇི་ལྟ་བ་བཞིན་དཔྱིས་ཕྱིན་པར་བཤད་ལ་འགྲེལ་བྱེད་གཞན་དག་གིས་གཞུང་འདི། འདི་ལྟར་རྟགས་མེད་བྱིས་པར་གྱི། ཞེས་སོགས་གཞུང་སྔ་མ་དག་དང་མ་བཟློགས་པ་འཆད་མ་ཤེས་སོ། །གཉིས་པ་ཞིག་པའི་དོན་ལའང་ཚད་མ་གསུམ་པ་མིན་པར་བསྟན་པ་ནི། དེ་ལྟར་ཁ་དོག་མི་རྟག་པར་རྟོགས་པའི་བློ་ཚད་མ་གསུམ་པར་འདོད་པ་ལ་ཁ་དོག་དེ་བྱས་པའི་རྟགས་ལས་མི་རྟགས་པར་རྟོགས་པ་ལ་འདོད་ན་རྗེས་དཔག་ཡིན་ལ། མངོན་སུམ་གྱི་སྟོབས་ལས་ཁ་དོག་མི་རྟག་པར་ངེས་པའི་བློ་ལ་འདོད་ན་བཅད་ཤེས་ཡིན་པའི་ཕྱིར་ཚད་མ་མིན་ནོ། ཞེས་བྱས་པས། ཁོ་ན་རེ། ཁ་དོག་གི་མི","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO\/s05505m3.txt","subfolder":"MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO","origin":"Autochthonous","scripture_category":null,"reference":null},"SCCT_class":null}
{"id":75,"text":"བ་བླ་སྨན་བྱ་སྦུག་པ་དམ་ཆོས་དཔལ་ལྡན། ཁོང་ནི་སྤྱི་ལོའི་དུས་རབས་བཅུ་དགུ་པའི་དུས་དཀྱིལ་ཙམ་དུ་སྟོད་ཤེལ་དཀར་ཆོས་སྡེ་ཞེས་པའི་ཁུལ་བྱ་སྦུག་ཚང་དུ་སྐུ་འཁྲུངས། ཁོང་དགུང་ལོ་ཆུང་ངུའི་དུས་ནས་ཤེལ་དཀར་ཆོས་སྡེར་ཆོས་ཞུགས་མཛད་དེ་རབ་ཏུ་བྱུང་། དེ་ནས་ཡི་གེའི་སྦྱོར་ཀློག་དང་ཆོས་སྤྱོད་བཅས་ལ་བྱང་བ་མཛད། མེས་པོ་གོང་མ་རྣམས་ཀྱི་ཕྱག་རྒྱུན་རྒྱུད་འཛིན་གནང་སྟེ་གསོ་བ་རིག་པའི་གཞུང་ལུགས་ལ་ཐུགས་གཉེར་ལེགས་པར་མཛད་པས་སྟོད་ལུགས་ཀྱི་སྨན་པ་མཁས་ཆེན་གྱུར། རབ་བྱུང་བཅོ་ལྔ་པའི་མེ་མོ་བྱ་ལོ་སྟེ་སྤྱི་ལོ་༡༨༩༧་ལོར་རྒྱལ་བ་ཐུབ་བསྟན་རྒྱ་མཚོས་བྱ་སྦུག་པའི་སྙན་གྲགས་གསན་ཏེ་བཀའ་ལུང་བསྩལ་ནས་བླ་སྨན་གཞོན་པའི་གདན་ཐོབ་ཕྱག་རྟགས་གནས་ཤིང་ཕོ་བྲང་ཆེན་པོ་པོ་ཏ་ལར་བཞུགས། རྒྱལ་བ་ཐུབ་བསྟན་རྒྱ་མཚོས་བཀའ་ལུང་ལྟར་གསོ་བ་རིག་པའི་ཁྲིད་རྒྱུན་སྤེལ་ནས་སློབ་མ་མང་དུ་གསོ་སྐྱོང་མཛད་ཅིང་འཆད་རྩོད་རྩོམ་གསུམ་གྱིས་དུས་འདའ་བར་མཛད། སྐུ་ཚེའི་མཇུག་ཏུ་བླ་སྨན་གྱི་ལས་ཚན་དགོངས་ཞུ་མཛད་ནས་ལྷ་སའི་བྱང་ཕྱོགས་ཀྱི་ཉེ་འདབས་དོག་སྡེ་གནས་སྒོ་གསར་པ་ཞེས་པའི་དབེན་གནས་སུ་ཕེབས་ཏེ་སྒྲུབ་པ་ཉམས་ལེན་ལ་བརྩོན་མུར་དགོངས་པ་ཆོས་དབྱིངས་སུ་གཤེགས་སོ། །ཁོང་གི་སློབ་མ་གྲགས་ཆེ་བ་ནི་ལྷོ་ཁ་ཐུབ་བསྟན་དར་རྒྱས་དང་། ལྷོ་ཁ་བསྐལ་བཟང་ལེགས་བཤད། ལྷོ་ཁ་མཁྱེན་རབ་བསྟན་འཕེལ། རྒྱལ་རྩེ་ངག་དབང་ཕྱོགས་ལས། སྟོད་ལུང་བློ་གྲོས་འོད་ཟེར། ཆུ་ཤུལ་བསྐལ་བཟང་དགེ་ལེགས་བཅས་ཡིན། ཁོང་གི་བ་གསུང་རྩོམ་ནི༼༽བུ་སྦུག་གཅེས་བསྡུས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/RNAM THAR SNA TSOGS_COMPILATIONS OF BIOGRAPHIES\/TREASURE OF NAMES\/s12327e.txt","subfolder":"TREASURE OF NAMES","origin":"Autochthonous","scripture_category":null,"reference":null},"SCCT_class":null}
{"id":76,"text":"གནས་ཀྱང་། སྐད་ཅིག་ཐང་ཅིག་ཡུད་ཙམ་ལ་འདིར་མཆིས་པར་གྱུར་ཅིག་།རང་གི་ཐུགས་ཁ་ནས་འོད་ཟེར་ལྕགས་ཀྱུ་ལྟ་བུ་འཕྲོས་པས་ཚེ་འདས་ཀྱི་རྣམ་ཤེས་ཁ་དོག་དམར་ཞིར་གསལ་བ་ཨ་ཐུང་གི་གཟུགས་ཅན་བཀུག་པ་སྤྱི་གཙུག་ནས་ཞུགས་ཏེ་སྙིང་ཁར་ཐིམ་པར་གྱུར་པར་བསམ་ལ། ཨོཾ་བཛྲ་ཨཾ་ཀུ་ཤ་ཛཿ་སོགས་སམ། བཛྲ་མུད་གར་ཛ་སོགས་སྒོ་བ་བཞིའི་སྔགས་དང་ཕྱག་རྒྱས་དགུག་གཞུག་བཅིངས་དབང་བྱ། སྔགས་བསྡུས་པ་ལ་མོས་ན། ཛཿ་ཧཱུཾ་བཾ་ཧོཿ་ས་ཀྱང་རུང་། རྗེ་འདུལ་བ་འཛིན་པའི་ཆོ་གའི་གཞུང་དང་ཊིཀ་ཆེན་ནས་མི་གསལ་ཡང་ཚང་ལྡན་གཞན་གྱིས་རྡོ་རྗེ་བསྔམས་པ་ལས་གུད་མོ་གཉིས་བསྒྲིང་པའི་ཕྱག་རྒྱ་བྱ་བར་བཤད་པས་སྤྲོ་ན་དེ་བཞིན་བྱས་ལ། ཨོཾ་ཤོ་དྷ་ནེ་ཤོ་དྷ་ནེ་སརྦ་བཱ་པཾ་ཨ་ན་ཡ་ཧཱུཾ། སྡིག་པ་ཐམས་ཅད་ཁུག་ལ་སྦྱོང་། ཞེས་སྡིག་པ་འགུག་པའི་སྔགས་བརྗོད་པས་ཚེ་འདས་ཀྱི་སྡིག་སྒྲིབ་ཐམས་ཅད་བཀུག་པར་གྱུར་པར་བསམ། རྒྱས་པ་ལ་སྤྲོ་ན་རྡོ་རྗེ་ཁུ་ཚུར་གཉིས་ཀྱི། ནང་དུ་འཛུབ་མོ་ལྕགས་སྒྲོགས་ལྟར་བཅིངས་ཏེ་ལེགས་པར་གྱེན་དུ་འཕང་པ་ལྟུང་བ་སློང་བའི་ཕྱག་རྒྱ་བྱས་ལ། ཨོཾ་སརྦ་ཨ་པཱ་ཡ་ཨ་ཀརྵ་ན་བི་ཤོ་དྷ་ན་བཛྲ་ས་མ་ཡ་ཧཱུཾ་ཕཊ། ངན་སོང་བ་ཐམས་ཅད་བཀུག་ནས་སྒྲིབ་པ་རྣམ་པར་སྦྱོང་བ་ལས་མི་འདའ་བའི་རྡོ་རྗེ། ཅེས་ངན་སོང་ཐམས་ཅད་འགུག་པའི་སྔགས་བརྗོད་པས། ངན་འགྲོ་བ་ཐམས་ཅད་དཀྱིལ་འཁོར་གྱི་ཕྱི་རོལ་དུ་བཀུག་ཅིང་དེ་རྣམས་ཀྱིས་བཅོམ་ལྡན་འདས་བདག་ཅག་སྡུག་བསྔལ་གྱིས་གཟིར་བ་འདི་ལས་བསྐྱབ་དུ་གསོལ། བདག་ཅག་སངས་རྒྱས་དང་ཆོས་དང་དགེ་འདུན་དང་ཁྱེད་ལ་ཡང་སྐྱབས་སུ་མཆིའོ། །ཞེས་སྐྱབས་འགྲོ་བྱེད་པར་གྱུར་པར་བསམ། རྡོ་རྗེ་བསྡེམས་པ་ལས་གུང་མོ་གཉིས་བསྒྲེངས། མཐེ་འོད་གཉིས་དང་མཐེའུ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSHIN PO_LORD OF DEATH (YAMARI)\/SBYANG CHOG_RITUAL OF PURIFICATION FOR THE DEAD\/s00117e.txt","subfolder":"SBYANG CHOG_RITUAL OF PURIFICATION FOR THE DEAD","origin":"Autochthonous","scripture_category":null,"reference":null},"SCCT_class":null}
{"id":77,"text":"༄༅། །པའི་འགྲོ་བ་བདུན་ཞེས་བྱ་བའི་མདོ་ལས་ཀྱང་། ཞོག་མའི་མེ་སྟག་དང་ལྕགས་ཀྱི་ཚ་ཚ་གཉིས་དང་གསུམ་དཔེར་བྱས་ནས་བར་འདའ་བ་གསུམ་བཤད་པའི་ཕྱིར། ཁྱབ་སྟེ། ལྷ་ལ་ཡུལ་དང་དུས་ཀྱི་ཁྱད་པར་དེ་ལྟར་ཐ་དད་པ་གསུམ་མེད་པའི་ཕྱིར། དེས་ན་ཁྱོད་ཀྱི་དེ་རྟོག་བ་ཟོ་ཡིན་བའི་ཕྱིར་ཏེ། རྩ་བར། འགྲོ་མདོ་ལས་ཀྱང་གྲུབ། །ཅེས་དང་། རང་འགྲེལ་ལས། བར་མདོ་ཞེས་བྱ་བའི་ལྷ་ནི་ཡུལ་དང་དུས་ཀྱི་ཁྱད་པར་གྱིས་ཐ་དད་པ་རྣམ་པ་གསུམ་པོ་དེ་ལྟ་བུའི་མེད་པས་འདི་ནི་རྟོག་བ་འབའ་ཞིག་ཏུ་ཟད་དོ། །ཞེས་གསུངས་པའི་ཕྱིར། དེ་ལ་ཁོ་ན་རེ། བར་སྲིད་ཡོད་ན་མདོ་ལས་བདུད་སུན་འབྱིན་བྱེད་ཀྱིས་འོད་སྲུང་གི་ཉན་ཐོས་མཁས་བ་མགུ་ཞེས་པའི་མགོ་ལ་རྡོའི་ཁུ་ཚུར་བསྣུན་པས་ཉན་ཐོས་དེས་མ་རངས་པའི་སྐད་ཕྱུང་བ་དང་བདུད་སུན་འབྱིན་བྱེད་རང་གི་ལུས་ཁོ་ནས་མནར་མེད་པའི་དམྱལ་བར་ལྷུང་ངོ། །ཞེས་གསུངས་པའི་ལྟར་དྲངས་ཞེ་ན༑ སྐྱོན་མེད་དེ། དེའི་དགོངས་པ་གསོན་པོ་ཁོ་ནར་དམྱལ་བའི་མེས་བསྐོར་ཏེ་ཤི་ནས་དམྱལ་བར་ལྷུང་ཞེས་པའི་དོན་ཡིན་པའི་ཕྱིར། རང་འགྲེལ་ལས་བཤད་དོ། །འདི་ལ་སྔོན་གྱི་མང་པོ་དང་རང་རེའི་འགའ་ཞིག་གིས་འོད་སྲུང་གི་ཉན་ཐོས་ཤི་བས་བདུད་དེ་ལྟར་བྱུང་བར་བཤད་པ་མི་འཐད་པར་ཐལ། རྒྱལ་སྲས་མ་ལས། ཉན་ཐོས་དེའི་མགོར་རྡོའི་ཁུ་ཚུར་བསྣུན་པས་སྐད་ཅིག་གཉིས་བར་རང་གི་ལུས་སྔོན་གྱི་ཊིག་ཆེན། ཀྱིས་སིདྷི་ཐར།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/_JAM DBYANGS BZHAD PA_I RDO RJE NGAG DBANG BRTZON _GRUS_JAMYANG SHEPAY DORJE NGAWANG TSUNDRU\/S19100E3.txt","subfolder":"_JAM DBYANGS BZHAD PA_I RDO RJE NGAG DBANG BRTZON _GRUS_JAMYANG SHEPAY DORJE NGAWANG TSUNDRU","origin":"Autochthonous","scripture_category":null,"reference":null},"SCCT_class":null}
{"id":78,"text":"༄༅། །ལེན་ཅན་བུ་རམ་གྱི་རོ་མེད་ལ། རོ་སྔ་མ་དེ་ཉིད་གཞན་བུ་རམ་གྱི་གཟུགས་ཀྱིའང་ལྷན་ཅིག་བྱེད་པའི་རྒྱུ་བྱེད། དེ་བཞིན་དུ་ཅིག་ཤོས་ལའང་སྦྱར་ནས་མདོར་ན། བུ་རམ་གྱི་རོ་སྔ་མས་བུ་རམ་གྱི་རོའི་དངོས་ཀྱི་ཉེར་ལེན་དང་བུ་རམ་གྱི་གཟུགས་ཀྱི་དངོས་ཀྱི་ལྷན་ཅིག་བྱེད་རྐྱེན་བྱེད་ལ། བུ་རམ་གྱི་གཟུགས་སྔ་མས་དེ་ལས་ལག་སྟེ་བྱེད་པའི་ཕྱིར་རོ། །རྟགས་ཀྱི་ནུས་ཡུལ་དངོས་སུ་བསྟན་པ་ནི། དེ་ཆོས་ཅན། རྗེས་དཔག་རྣམ་པ་མི་འདྲ་བ་གཉིས་སྐྱེས་ན་རྟགས་མི་འདྲ་བ་གཉིས་དགོད་དགོས་པ་མ་ཡིན་པར་ཐལ། སྔར་བཤད་པ་དེ་ལྟར་རྒྱུ་ཆོས་རྗེས་དཔོག་གི་འབྲས་རྟགས་གཅིག་པོ་དེ་ལས་རང་དུས་ན་འདས་པའི་བུ་རམ་གྱི་རོ་སྔ་མས་གཟུགས་བསྐྱེད་པའི་ནུས་པ་དང་། རང་དང་དུས་གཅིག་པའི་བུ་རམ་གྱི་གཟུགས་རྣམས་རྟོགས་པའི་ཚད་མ་སྐྱེས་པའི་ཕྱིར། མ་འོངས་པ་རྟོགས་པ་མ་ཡིན་ཏེ། དེ་ལ་འཁྲུལ་པའི་ཕྱིར་རོ། །དོན་བསྡུ་བ་ནི། བུ་རམ་གྱི་རོ་ལས་བུ་རམ་གྱི་གཟུགས་རྟོགས་པའི་རྗེས་དཔག་དེ་ནི་ཆོས་ཅན། ཁྱོད་ཀྱི་རྟེན་རྟགས་བཞི་པ་ངེས་པར་ཁས་བླངས་དགོས་པ་མིན་པར་ཐལ། ཁྱོད་རྒྱུ་ཆོས་རྗེས་དཔག་གི་འབྲས་བུའི་རྟགས་ལས་སྐྱེས་པའི་ཕྱིར། གཉིས་པ་ལ་གསུམ། གཞན་དག་གིས་བཀོད་པའི་རྟགས་ལྷག་ལྡན་དུ་བསྟན་པ་དང་། དེར་སྒྲུབ་པ་དང་། ལྷག་ལྡན་གྱི་མིང་དོན་ཏོ། །དང་པོ་ལ། རྒྱུ་ཁ་ཡར་བས་འབྲས་བུ་སྐྱེ་རུང་དཔོག་པ་ཡང་ལྷག་ལྡན་དུ་བསྟན་པ་ནི། སྤྱོད་པ་པོ་ལ་སོགས་པ་དག་ན་རེ། རྒྱུ་ཁ་ཡར་བས་འབྲས་བུ་དཔོག་ནུས་ཏེ། ལུས་རྒྱས། དབང་པོ་དྲངས། བློ་གསལ་བ་ཙམ་ལས་འདོད་ཆགས་སྐྱེ་བར་མཐོང་ངོ། །དེ་དག་ལས་འདོད་ཆགས་རྗེས་སུ་དཔོག་གོ་ཞེ་ན། ལྷན་ཅིག་བྱེད་པའི་རྒྱུ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/RGYAL TSAB DAR MA RIN CHEN_GYELTSUB DHARMA RINCHEN\/s05450m.txt","subfolder":"RGYAL TSAB DAR MA RIN CHEN_GYELTSUB DHARMA RINCHEN","origin":"Autochthonous","scripture_category":null,"reference":null},"SCCT_class":null}
{"id":79,"text":"བ་གནང་སྟ་འཐབ་འཛིངས་སུ་མ་སོང་བར་མཐུན་སྦྱོར་ལུགས་ལེགས་ཤིག་དགོས་ཞེས་བཀའ་ངག་དང་ཕྱག་དམ་བཅས་གནང་ཡང་སེམས་ཅན་སྤྱི་མཐུན་གྱི་ལས་ངན་པའི་མཐུ་བཟློག་ཏུ་མེད་པས་རྒྱ་དང་མཚོ་སྔོན་གྱི་དམག་དཔུང་ལྟོས་ཆེ་བ་ལྷ་སར་འབྱོར། ཇུན་སྒར་པ་རྣམས་གནམ་མཚོ་བརྒྱུད་ནས་ཕྱིར་ལོག་།མཚོ་སྔོན་དཔོན་བསྟན་འཛིན་ཝང་སོགས་དབོན་ཁག་མང་པོའི་མི་སྣ་༸་གོང་ས་རིན་པོ་ཆེའི་མི་སྣ་སོགས་མི་སྣ་མང་པོས་རྗེ་འདི་པ་ལྷ་ལྡན་དུ་ཆིབས་བསྐྱོད་དགོས་ཚུལ་ནན་བསྐྱེད་ཞུས་པར་དེ་སྐབས་སྐུ་གཟུགས་གཅོང་བར་ཡོད་ཀྱང་སྐྱེས་རབས་ཀུན་ཏུ་རྒྱལ་བ་ཡབ་སྲས་གཉིས་དམ་ཚིག་རྡོ་རྗེའི་ལུ་གུ་བརྒྱུད་དུ་འབྲེལ་བའི་རྟེན་འབྲེལ་དང་། མི་མང་པོ་ཞིག་གི་སྲོག་སྐྱོབ་པ་ཞིག་ཡོང་ཐུབ་རེ་བཅས་ངལ་བ་ཁྱད་དུ་བསད་ནས་ལྷ་ལྡན་དུ་ཆིབས་བསྐྱོད་གནང་། འཇམ་དབྱངས་གོང་མ་བདག་པོ་ཆེན་པོའི་ཞབས་འབྲིང་བ་ཅང་ཇུན་ཆེན་པོ་སོགས་སེར་སྐྱ་སྟོང་ཕྲག་མང་པོས་བསུས་ཏེ་ཕོ་བྲང་ཆེན་པོ་པོ་ཏ་ལར་ཕེབས། རྒྱལ་བ་ཡབ་སྲས་གཉིས་ཞལ་འཛོམ། ཅང་ཇུན་ཆེན་པོས་རྗེ་འདི་པ་ལ་དངུལ་སྲང་ལྔ་སྟོང་གིས་གཙོས་པའི་དངོས་འབུལ་ཚད་མེད་པ་མཛད་དེ་ཞབས་བརྟན་ཕུལ། དེ་ནས་སེ་འབྲས་དགེ་གསུམ་རྒྱུད་སྟོད་སྨད་སོགས་དབུས་ཁུལ་གྱི་ཆོས་སྡེ་རྣམས་ཀྱི་བླ་མ་ལས་སྣེ་རྣམས་དང་། གོང་མའི་མི་དྲག་ཅང་ཇུན་ཆེན་པོ། མཚོ་སྔོན་དཔོན་ཁག། རྒྱལ་བའི་ཡབ་རྗེ་སོགས་ཚང་མས་ཆོས་འཁོར་རྒྱ་ཆེར་བསྐོར་དགོས་པའི་གསོལ་བ་བཏབ་ཅིང་། གོང་ས་མཆོག་གི་སྤྲུལ་སྐུ་རིན་པོ་ཆེས་རྗེ་འདི་ལ་མདོ་སྔགས་ཀྱི་ཆོས་མཐའ་དག་གནང་དགོས་པ་དང་། ལྷག་པར་དགེ་ཚུལ་གྱི་སྡོམ་པའི","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION\/TSE MCHOG GLING GI LAM RIM BLA BRGYUD_LAMAS OF LINEAGE OF THE STEPS OF THE PATH BY TSECHOK LING\/S05985E2.TXT","subfolder":"TSE MCHOG GLING GI LAM RIM BLA BRGYUD_LAMAS OF LINEAGE OF THE STEPS OF THE PATH BY TSECHOK LING","origin":"Autochthonous","scripture_category":null,"reference":null},"SCCT_class":null}
{"id":80,"text":"༄༅། །བུའི་ལག་ལེན་དེ་ཡང་ཡུན་བསྲིངས་ནས་བྱེད་དགོས་ཀྱི། རབ་ཏུ་བྱུང་འཕྲལ་དང་བསྙེན་པར་རྫོགས་འཕྲལ་དུ་བྱེད་དགོས་ལ། དགེ་སློང་རྙིང་པ་སོགས་ཀྱིས་བྱེད་མི་དགོས་པའི་དེང་སང་གི་ལུགས་སྲོལ་འདི་འདྲ་བྱས་ན། མ་འགྱངས་པར་དགེ་ལུགས་པའི་དགེ་སློང་རྣམས་ཀྱང་། སྟག་ལུང་པའི་དགེ་སློང་འདྲ་བ་ཞིག་ཡོང་བར་འདུག་།དེ་བས་ན་དང་པོ་ཧ་ཅང་གི་གསར་འགྲོགས་ལྟ་བུ་མི་བྱེད་པར་ཡུན་རིང་བ་ཞིག་རང་ཨེ་ཡོང་བལྟ་དགོས། དེ་ལྟར་མ་བྱས་ན། བླ་མ་ཞང་གིས། སྒོམ་མ་ཐག་ནས་གྲོལ་འདོད་པ། །གཤོལ་ལ་ཁད་ཀྱི་སྔ་ལྟས་ཡིན། ། ཞེས་གསུངས་པ་ལྟ་བུ་ཞིག་ཡོད་གསུངས། ལྷག་བསམ་བསྐུལ་བ་ལས། བདག་ནི་སྒྲུབ་ཉམས་ད་ནི་ཅི་བྱ་ཞེས། །འཆི་བའི་དུས་ཚེ་བྱིས་པ་མྱ་ངན་བྱེད། །གཏིང་རྙེད་མ་གྱུར་ཤིན་ཏུ་སྡུག་བསྔལ་འགྱུར། །སྨྲ་ལ་དགའ་བའི་ཉེས་པ་འདི་དག་གོ་།ཞེས་སོགས་ཀྱི་སྐབས། སྨྲ་ལ་དགའ་བའི་ཉེས་པ་ཞེས་པ་འདི་དག་གིས་སྤྱིར་འདུ་འཇིའི་གཏམ་ལ་དགའ་བའི་ཉེས་པ་བསྟན་ཀྱང་། གཙོ་བོ་ནི་སྒྲུབ་པ་ལག་ལེན་དང་མ་འབྲེལ་བའི་ཁ་བཤད་ཀྱི་ཆོས་གཏམ་ཁོ་ན་སྨྲ་བའི་ཉེས་པ་སྟོན་པ་ཡིན་གསུངས། དེ་བཞིན་གཤེགས་པ་ལ་སྐྱེས་བུ་དམ་པའི་འདུ་ཤེས་སྒོམ་ཚུལ་གྱི་སྐབས་སུ། རྒྱལ་སྲས་རྡོ་རྗེ་འཆང་གིས་སྐྱེས་བུ་དམ་པ་ཚད་མའི་སྐྱེས་བུ་ལ་བྱེད་གསུངས་ལ། མདོ་ལས་འཕགས་པའི་སྐྱེ་བོ་ཐམས་ཅད་སྐྱེས་བུ་དམ་པར་བཤད་པ་དང་། སྐྱེས་བུ་ཆེན་པོ་ནི་བྱང་ཆུབ་སེམས་དཔའ་ཡིན། འདི་ལ་བླ་མ་འགའ་ཞིག་གིས། དེ་བཞིན་གཤེགས་པ་ལ་སྐྱེས་བུ་དམ་པའི་འདུ་ཤེས་ཞེས་པ་མ་དག་པ་ཡིན། སྐྱེས་བུ་དམ་པ་ལ་དེ་བཞིན་གཤེགས་པའི་འདུ་ཤེས་ཟེར་དགོས། དེ་ཡང་རང་གི་བླ་མ་དེ་སྐྱེས་བུ་དམ་པ་ཡིན་དེ་ལ་དེ་བཞིན་གཤེགས་པའི་འདུ་ཤེས་བསྟེན་དགོས་པས་དེའི་དོན་ཡིན་ཞེས་གསུང་བ་ཡོད་འདུག་ཀྱང་། རང་ལུགས་ནི། དེ་བཞིན་གཤེགས་པ་ལ་སྐྱེས་བུ་དམ་པའི་འདུ་ཤེས་ཞེས་པ་མ་དག་པ་གནས་ཡིན། དེ་ཡང་སངས་རྒྱས་ཀྱི་དྲིན་དྲན་ནས་སངས་རྒྱས་རྗེས་དྲན་སྤོམ་དགོས་པའི་དོན་ཡིན། སྒོམ་ཚུལ་ནི། སངས་རྒྱས་དེ་བཀའ་དྲིན་ཤིན་ཏུ་ཆེ། ཆོས་སྟོན་པའི་དགེ་བའི་བཤེས་གཉེན་སྐྱེས་བུ་དམ་པ་འདི་འདྲ་བའི་རྣམ་པར་སྟོན་པ་ཡིན་ཡང་སྙམ་དུ་སྟོན་པ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/LAM RIM CHUNG BA_BRIEF PRESENTATION OF THE STEPS OF THE PATH\/s06516e.txt","subfolder":"LAM RIM CHUNG BA_BRIEF PRESENTATION OF THE STEPS OF THE PATH","origin":"Autochthonous","scripture_category":null,"reference":null},"SCCT_class":null}
{"id":81,"text":"༄༅། །ཅི་དམ་པའི་རང་རྟགས་བཅོས་མིན་དུ་མངའ་ཞིང་། གསན་བསམ་ལའང་ཐུགས་ཁུར་ཆེ་ངེས་སུ་ཡོད་ཀྱང་། ཡོངས་འཛིན་དགེ་བའི་བཤེས་གཉེན་འདི་ཡིན་དམིགས་བསལ་ཟུར་དུ་མེད་སྟབས་གཞུང་་་་ལུགས་གསན་བསམ་ལ་འཐུས་གཤོར་འབྱུང་ཉེན་སྟབས་རིན་པོ་ཆེ་ཉིད་རང་ནས་དེ་གར་མཁན་ཟུར་རིན་པོ་ཆེ་གང་ཉིད་ཀྱི་དྲུང་ནས་དཔེ་ཁྲིད་ཞུས་ནས་འགབ་མིན་ཞེས་བཀའ་འདྲི་ཕེབས་བྱུང་བ། མཁན་ཟུར་རིན་པོ་ཆེ་མཆོག་དགེ་བའི་བཤེས་་་་གཉེན་གྱི་འོས་ཆོས་ཐམས་ཅད་ཚང་ཞིང་། ༧སྐྱབས་རྗེ་སྐུ་ཕྲེང་གོང་མ་དང་། ཕྲན་བཅས་པར་བླ་སློབ་དམ་གཙང་སེལ་མེད་པ་བརྟེན་ངེས་པར་བཤེས་གཉེན་དུ་བསྟེན་ཏེ་གཞུང་ལུགས་གསན་བཞེས་བསྐྱང་ན་དགེ་མཚན་ཆེ་ཚུལ་ཞུས་པ་བཞིན་མཆོག་སྤྲུལ་རིན་པོ་ཆེ་དེ་ཞབས་སུ་བཅར་གནང་གིས་བར་ལམ་འདུལ་བ་དང་། སྔགས་ཀྱིས་ལམ། དེང་སྐབས་དྲང་ངེས་ལེགས་བཤད་སྙིང་པོའི་དཔེ་ཁྲིད་བཅས་གསང་དང་གསན་བཞིན་ཡོད་ཚུལ་གྱི་ཕྱག་བྲིས་གནང་འབྱོར་བྱུང་བ། གང་ཉིད་དགུང་ན་མཐོ་ཡང་སྐུ་ངལ་འོ་རྒྱལ་ལ་མ་གཟིགས་པར་སློབ་གཉེར་བ་སྤྱི་དང་། ལྷག་པར་མཆོག་སྤྲུལ་རིན་པོ་ཆེར་མདོ་སྔགས་གང་ཅིའི་ཚིག་དོན་དཀའ་གནད་རྣམས་ཞིབ་ཁྲིད་སྐྱབས་འཇུག་སྩལ་བ་འདི་ནི་ཕྲན་རང་ལ་བརྒྱ་འབུལ་སྟོང་་་་འབུལ་གནང་བ་ལས་ཆེས་ཆེར་ལྷག་པའི་དགའ་སྤྲོ་ཚད་མེད་ཐོབ་ལགས་པ་བཀའ་དྲིན་ལན་བརྒྱར་ཆེ་ཞེས་ཞུ་རྒྱུ་དང་། སླད་མར་ཡང་། མཆོག་སྤྲུལ་འདི་ཉིད་གསན་བསམ་གྱི་རྫལ་ཡོངས་སུ་རྫོགས་ཏེ་རྡེ་གོང་མའི་རྣམ་ཐར་བཟང་པོ་་་","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.17 (PHRIN YIG_EPISTLES)\/SKYABS RJE KHRI BYANG RIN PO CHE BLO BZANG YE SHES BSTAN _DZIN RGYA MTSO_KYABJE TRIJANG RINPOCHE LOBSANG YESHE TENDZIN GYATSO\/s12414e.txt","subfolder":"SKYABS RJE KHRI BYANG RIN PO CHE BLO BZANG YE SHES BSTAN _DZIN RGYA MTSO_KYABJE TRIJANG RINPOCHE LOBSANG YESHE TENDZIN GYATSO","origin":"Autochthonous","scripture_category":null,"reference":null},"SCCT_class":null}
{"id":82,"text":"།།དེ་ལྟ་བས་ན་རྒྱུ་དང་འབྲས་བུའི་ཚུལ་རྟོགས་པ་རགས་པ་དང་ཟབ་པར་རྟོགས་པ་ལ་བརྟེན་ནས།རྒྱུ་དང་འབྲས་བུ་ལ་ལོག་པར་རྟོག་པ་སེལ་བ་ཡིན་པས་སོ། །འདི་སྐད་དུ།རྟེན་འབྲེལ་ཐམས་ཅད་ཀྱི་ཐུན་མོང་ཡིན་ན།རང་སངས་རྒྱས་རྣམས་ཀྱི་ཁྱད་པར་གྱི་ལམ་དུ་ཅིའི་ཕྱིར་བསྟན་ཅེ་ན།དེ་ནི་འདི་ལྟར་རང་སངས་རྒྱས་རྣམས་དགེ་བའི་བཤེས་གཉེན་གྱི་སྒྲ་ལ་མི་རྟེན་པས།འཁོར་བའི་ཉེས་དམིགས་སྡུག་བསྔལ་མཐོང་བ་ཉིད།བྱང་ཆུབ་ཀྱི་རྐྱེན་དུ་འགྱུར་ཏེ།དེས་བསྐུལ་པ་དང་།གཞན་ལ་མི་རྟེནད་པས།རང་གི་ཤེས་རབ་ཀྱི་སྟོབས་ཀྱིས་འཇུག་པའི་ཕྱིར། སྡུག་བསྔལ་གྱི་མཚན་ཉིད་དང་།དེའི་རྒྱུ་རྟག་པ་དང་།དེ་དགག་པ་དང་།དེ་དགག་པའི་ཐབས་བརྟག་པ་ལས་སྒོ་གཞན་མེད་དེ།དེའི་ཕྱིར་དེ་དག་ཁོ་ན་གཙོར་བསྟནད་དགོས་པ་ཉིད་དོ།།ཧ་ཅང་སྤྲོས་པས་ཆོག་གོ།དཀྱུས་མ་ཉིད་ལ་འཇུག་པར་བྱ་སྟེ།དེ་ལྟར་རྟེན་ཅིང་འབྲེལ་པའི་སྒོ་ནས་ལམ་བསྒོམ་པ་བསྟན་ནས།འབྲས་བུ་བསྟན་པ་ནི།རང་བྱང་ཆུབ་ཀྱི་འབྲས་བུ་ཐོབ་པ་ཡིན་ནོ།།ཞེས་གསུངས་པ་སྟེ།དེ་ཡང་འདི་ལྟར་བསེ་རུ་ལྟ་བུ་དང་།ཚོགས་ན་སྤྱོད་པ་གཉིས་ལས།རྒྱུ་ལ་ཞུགས་པ་དང་འབྲས་བུ་ཐོབ་པའི་བྱེ་བྲག་གིས།གང་ཟག་རྣམ་པ་བཞི་ཡིན་ནོ་ཞེས་འབྱུང་ངོ","class":"AUTO","label":1,"meta":{"source_file":"B(Autochthonous Tibetan Literature)\/B.iii (Rong-zom_gsung_bum)\/B.iii.1_tantric topics\/commentaries\/man ngag lta phreng gi _grel pa.txt","subfolder":"commentaries","origin":"Autochthonous","scripture_category":null,"reference":null},"SCCT_class":null}
{"id":83,"text":"༄༅། །ཀ་༑ཡབ་ཀྱི་མགྲིན་པ་དང་དཔྲལ་བར་ཉི་གདན་ལ་ཡབ་ཀྱི་སྙིང་པོ་དང་ཉེ་སྙིང་རྣམས་ཁ་དོག་དམར་པོ་ཕན་ཚུན་ཞལ་སྦྱོར་ཞིང་འོད་ཟེར་འཁྱུད་པའི་རྣམ་པར་གྱུར། ཨོཾ་ཨཱཿཧཱུཾ། སྙོམ་པར་ཞུཊ་་་་པས་དགའ་བཞི་རིམ་བཞིན་དྲངས། ལྷན་སྐྱེས་ཀྱི་བདེ་སྟོང་དབྱེར་མེད་དུ་སྦྱར་བ་བྱང་ཕྱོགས་སོ་བདུན་གྱི་ངོ་བོ་ལྷ་སོ་བདུན་གྱི་རྣམ་པར་ཤར་བ་ནམ་མཁའི་འཇའ་ཚོན་ལྟ་བུར་གྱུར། རང་གི་ཐུགས་ཀར་ཟླ་གདན་ལ་རྡོ་རྗེ་སེམས་ཀྱི་ངོ་བོ་ཨོཾ་ཧ་དཀར་པོ། མགོ་བོར་ཉི་མ་ལ་རྣམ་སྣང་གི་ངོ་བོ་ན་མ་ཧི་སེར་པོ། སྤྱི་གཙུག་ཏུ་ཉི་མ་ལ་པདམ་གར་དབང་གི་ངོ་བོ་སྭཱཧཱ་ཧུ་དམར་པོ། ཕྲག་པ་གཉིས་སུ་ཉི་མ་ལ་དཔལ་ཧེ་རུ་ཀའི་ངོ་བོ་བཽ་ཥཊ་ཧེ་ནག་པོ། མིག་གཉིས་སུ་ཉི་མ་ལ་རྡོ་རྗེ་ཉི་མའི་ངོ་བོ་ཧཱུཾ་ཧཱུཾ་ཧོ་དམར་སེར། དཔྲལ་བར་ཉི་མ་ལ་རྟ་མཆོག་གི་ངོ་བོ་ཕཊ་ཧཾ་ལྗང་གུ། གཙོ་མོའི་ལྟེ་བར་ཉི་མ་ལ་རྡོ་རྗེ་ཕག་མོའི་ངོ་བོ་ཨོཾ་བཾ་དམར་པོ། སྙིང་ཁར་ཉི་མ་ལ་གཤིན་རྗེ་མའི་ངོ་བོ་ཧཾ་ཡོཾ་སྔོན་པོ། མགྲིན་པར་ཟླ་བ་ལ་རྨོངྶ་་་་ཁྱེད་མའི་ངོ་བོ་ཧྲིཾ་མོཾ་དཀར་པོ། མགོ་བོར་ཉི་མ་ལ་སྐྱོད་བྱེད་མའི་ངོ་བོ་ཧྲིཾ་ཧྲིཾ་སེར་པོ། སྤྱི་གཙུག་ཏུ་ཉི་མ་ལ་སྐྲག་བྱེད་མའི་ངོ་བོ་ཧཱུཾ་ཧཱུཾ་ལྗང་གུ་།དཔྲལ་བར་ཉི་མ་ལ་ཙཎྜི་ཀའི་ངོ་བོ་ཕཊ་ཕཊ་དུད་ཁ་རྣམས་ཀྱིས་མཚན་པར་གྱུར། ཕཻཾ༑ ལྷ་ཐམས་ཅད་ཀྱི་ཐུགས་ཀར་ཉི་གདན་ལ་གནས་པའི་ཧཱུཾ་ཡིག་ལས་འཕྲོས་པའི་འོད་ཟེར་གྱིས་ཕྱོགས་བཅུའི་འཇིག་རྟེན་གྱི་ཁམས་ན་བཞུགས་པའི་དཔའ་བོ་དང་དཔའ་མོའི་དབང་ཕྱུག་མ་ཡེ་ཤེས་པའི་འཁོར་ལོ་དང་དབང་གི་ལྷ་དང་་་","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/BDE MCHOG_HIGHEST BLISS (SHANVARA)\/LUS DKYIL_SECRET WORLD OF THE BODY\/s00289e.txt","subfolder":"LUS DKYIL_SECRET WORLD OF THE BODY","origin":"Autochthonous","scripture_category":null,"reference":null},"SCCT_class":null}
{"id":84,"text":"ཐུག་པ་ནི་ཆ་དང་ཆ་ཅན་ལ་གཅིག་ཐ་དད་ཀྱི་བརྟག་པ་བྱས་ནས་འགོག་པ་འདི་ཉིད་ཡིན་པ་ནི། དཔེར་ན་གཞན་སྐྱེ་འགོག་པ་ལ་ཡང་དབུ་མ་སྣང་བ་ལས། འདི་ལྟར་དེ་ལས་དངོས་པོ་སྐྱེ་བར་འགྱུར་ན་རྟག་པའམ་མི་རྟག་པའི་ངོ་བོ་ཞིག་ལས་འགྱུར་གྲང་ན། ནས། དེ་ལྟར་ན་དོན་དམ་པར་གཞན་ལས་ཀྱང་སྐྱེ་བར་རིགས་པ་མ་ཡིན་ནོ། །ཞེས་དངོས་པོ་རྣམས་དོན་དམ་པར་གཞན་ལས་སྐྱེ་ན་རྟག་མི་རྟག་ལས་སྐྱེ་བ་གཉིས་ལས། རྟག་པའི་རྒྱུ་ལས་སྐྱེ་ན་རིམ་ཅན་དུ་སྐྱེ་མི་སྲིད་པར་ཅིག་ཅར་དུ་སྐྱེ་བ་དང་། དངོས་པོ་གཅིག་ཀྱང་དུས་ཀུན་ཏུ་སྐྱེ་བའམ་གཏན་མི་སྐྱེ་བར་ཐལ་བས་བཀག་།མི་རྟག་པའི་རྒྱུ་ལས་སྐྱེ་ན་དུས་མཉམ་མི་མཉམ་གཉིས་ལས་སྔ་མ་ལ་བསྐྱེད་བྱ་སྐྱེད་བྱེད་དུ་མི་འཐད་པར་ཐལ་བས་བཀག་།ཕྱི་མ་ལ་ཞིག་མ་ཞིག་གཉིས་ལས་དང་པོར་ཞིག་པ་དངོས་མེད་ཡིན་པས་འབྲས་བུ་རྒྱུ་མེད་དུ་སྐྱེ་བར་ཐལ་བས་བཀག་གཉིས་པ་འབྲས་བུའི་རང་དུས་ན་རྒྱུ་སྔ་མ་མ་ཞིག་པ་ལས་སྐྱེ་བ་ལ་བར་ཆོད་མ་ཆོད་གཉིས་ལས་ཆོད་པའི་རྒྱུ་ལས་སྐྱེ་ན་རྒྱུ་དེ་ལས་འབྲས་བུ་དེ་དངོས་སུ་སྐྱེ་བ་མི་སྲིད་པར་ཐལ་བས་བཀག་སྟེ་དེ་རྣམས་ཅུང་སླའོ། །མཆོད་པའི་རྒྱུ་ལས་སྐྱེན་བདག་ཉིད་ཐམས་ཅད་དང་ཕྱོགས་རེས་མཆོད་པ་གཉིས་ལས། སྔ་མ་ལྟར་ན་དུས་ཅན་སྔ་ཕྱི་འདྲེས་པར་ཐལ་བས་བཀག་སྟེ། དཔེ་གཞུང་ལྟར་རོ། །ཕྱི་མ་ལྟར་ན་ཆ་དང་བཅས་པས་ཀུན་རྫོབ་པར་འགྱུར་བར་འཆད་པ་ལྟ་བུ་སྟེ། །གཞན་སྐྱེ་ལྟ་བུ་འགོག་པ་ལ་ཡང་གནོད་བྱེད་སྟོན་པའི་སྒོ་མང་བ་དེ་ལྟར་རོ། །བདེན་གཉིས་ལས། དུ་མས་གཅིག་གི་དངོས་མི་བྱེད། །དུ་མས་དུ་མ་བྱེད་མ་ཡིན། །གཅིག་གིས་དུ་མའི","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/_JIGS MED DAM CHOS RGYA MTSO_Jigme Damchu Gyatso (1898-1946)\/s00303m.txt","subfolder":"_JIGS MED DAM CHOS RGYA MTSO_Jigme Damchu Gyatso (1898-1946)","origin":"Autochthonous","scripture_category":null,"reference":null},"SCCT_class":null}
{"id":85,"text":"༄༅། །མིན་དེ་བཞིན་མིན་གཞན་མིན། །སྐྱེ་དང་འཇིག་མེད་འབྲི་བར་མི་འགྱུར་ཏེ། །འཕེལ་བ་མེད་ཅིང་རྣམ་པར་དག་པའང་མེད། །རྣམ་པར་དག་འགྱུར་དེ་ནི་དོན་དམ་མཚན། ཞེས་ཁྱད་ཆོས་དེ་དག་ལས་དོན་དམ་བདེན་པ་དེ་བློ་ཡུལ་དུ་མཚོན་པར་བྱེད་པས་ན་དོན་དམ་བདེན་པ་མཚན་ཉིད་ལྔ་ལྡན་དུ་གསུངས་པའི་སྐབས་སུ་དོ་ནད་མི་བདེན་པ་ཡིན་ན་སྐྱེ་འཇིག་མེད་དགོས་པར་བཤད་ཅིང་དེའི་འགྲེལ་བར་ཡང་དོན་དམ་པ་དེ་ཉིད་ཀུན་བཏགས་དང་གཞན་དབང་གི་མཚན་ཉིད་ཀྱིས་ཡོད་པ་མིན་ལ་ཡོངས་གྲུབ་རྐྱི་མཚན་ཉིད་ཀྱིས་མེད་པ་མིན་པར་གསུངས་པ་དང་། །བསྡུ་བ་ལས་ཀྱང་། འདི་གཟུགས་སོ་ཞེས་པའི་མིང་སོགས་རྒྱུ་མཚན་རྣམས་ཀུན་རྫོབ་ཏུ་ཡོད་པ་བརྗོད་པར་བྱའམ་དོན་དམ་པར་ཡོད་པར་བརྗོད་པར་བྱ་ཞེ་ན། སྨྲས་པ་རྒྱུ་མཚན་མིང་དྶོགས་ཀུན་རྫོབ་ཏུ་ཡོད་པར་བརྗོད་པར་བྱའོ། །ཞེས་དང་། རྣམ་པར་རྟོག་པ། དེ་ཀུན་རྫོབ་ཏུ་ཡོད་པར་བརྗོད་པར་བྱའམ། དོན་དམ་པར་ཡོད་པར་བརྗོད་པར་བྱ་ཞེན། སྨྲས་པ་རྣམ་རྟོག་དེ། ཀུན་རྫོབ་ཏུ་ཡོད་པར་བརྗོད་པར་བྱའོ། །ཞེས་པའི་དོན་ཡང་དཔེར་ན་མིང་རྒྱུ་མཚན་ལ་བརྟེན་ནས་གཟུགས་སྣང་བ་དེ་དང་གཟུགས་ཀྱི་གནས་ཚུལ་གཉིས་མི་མཐུན་པའི་རྫུན་པར་སོང་བས་ན་མིང་རྒྱུ་མཚན་དེ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/DGE BSHES RTA MGRIN RAB BRTAN_Geshe Tamdrin Rabten (1920-1986)\/s00192m.txt","subfolder":"DGE BSHES RTA MGRIN RAB BRTAN_Geshe Tamdrin Rabten (1920-1986)","origin":"Autochthonous","scripture_category":null,"reference":null},"SCCT_class":null}
{"id":86,"text":"༄༅། །བསང་སྦྱངས། མངོན་རྟོགས་བཞིན་ལྷ་བསྐྱེད་ལ། བསྙེན་པ་དང་མཆོད་བསྟོད་ཅི་རིགས་པ་བྱ། བདག་འཇུག་བླང་། སློབ་མས་མཎྜལ་ཕུལ། དགའ་ཆེན་ཁྱོད་བདག་སྟོན་པ་སྟེ། །སོགས་ལན་གསུམ་གྱིས་གསོལ་བ་གདབ༑ བྱང་སྡོམ་དང་། སྔགས་སྡོམ་བླང་། ཨ་ཁཾ་བཱི་ར་ཧཱུཾ་ཞེས་པས་གདོང་གཡོགས་བཅིང་། སློབ་མའི་ཐུགས་ཀར་རྡོ་རྗེ་བཟུང་ནས། དེང་ཁྱོད་དེ་བཞིན་གཤེགས་པ་ཐམས་ཅད་དང་དཔའ་བོ་དང་རྣལ་འབྱོར་མ་རྣམས་ཀྱི་རིགས་སུ་ཞུགས་ཀྱི། དེ་བཞིན་གཤེགས་པ་རྣམས་ཀྱི་གསང་ཆེན་དམ་པ་འདི། དེ་བཞིན་གཤེགས་པ་རྣམས་ཀྱི་དཀྱིལ་འཁོར","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JAM DBYANGS_GENTLE VOICE (MANJUGHOSHA, MANJUSHRI)\/RJES GNANG_RITES OF PERMISSION (ANUJNA)\/s01003e.txt","subfolder":"RJES GNANG_RITES OF PERMISSION (ANUJNA)","origin":"Autochthonous","scripture_category":null,"reference":null},"SCCT_class":null}
{"id":87,"text":"མི་རུང་སྟེ། རྟོག་པ་རྫས་ཐ་དད་མངོན་དུ་གྱུར་པ་གཉིས་རྒྱུད་གཅིག་ལ་དུས་གཅིག་ཏུ་སྐྱེ་བ་མི་འཐད་པའི་ཕྱིར་ཏེ། གང་ཟག་གཅིག་རྒྱུད་དུ་མར་ཐལ་བའི་ཕྱིར་རོ། །དུས་མི་མཉམ་ན་ཡང་། སྦྱོར་ལམ་བཞི་ལ་རྟོགས་པ་བཞི་སོ་སོར་ལྡན་པའི་རྒྱུ་མཚན་མེད་པའི་ཕྱིར། ཡང་གཟུང་འཛིན་གྱི་ཆོས་བཞི་བདེན་མེད་དུ་རྟོགས་མ་རྟོགས་ཀྱིས་ཁྱད་པར་འབྱེད་ན་ཡང་མི་རིགས་ཏེ། སྦྱོར་ལམ་དྲོད་ཀྱི་དུས་ན་ཡང་ཆོས་ཐམས་ཅད་བདེན་སྟོང་དུ་རྟོགས་པའི་ཕྱིར་རོ། །དེ་ལ་ཁ་ཅིག་ན་རེ། གཟུང་བ་འབའ་ཞིག་བདེན་སྟོང་དུ་རྟོགས་ན་ཉི་ཚེ་བའི་སྟོང་པ་ལ་དམིགས་པར་འགྱུར་རོ་ཞེས་ཟེར་བ་ནི། ཉེས་པ་ཆེན་པོ་ཡིན་ཏེ། དེ་ནི་བདེན་པའི་སྤྲོས་པ་ཕྲ་རགས་རྫོགས་པར་ཆོད་པ་དང་། མཆོད་པ་ལ་ཁྱབ་པའི་སྟོང་ཉིད་རྟོགས་མ་རྟོགས་སུ་འཇོག་གི་ཆོས་ཅན་རྒྱ་ཆེ་ཆུང་གིས་མི་འཇོག་སྟེ། གཞན་དུ་ན་བྱང་སེམས་མཐོང་ལམ་པས་ཁྱད་པའི་སྟོང་ཉིད་མངོན་སུམ་དུ་མ་རྟོགས་པར་འགྱུར་ཏེ། ཆོས་ཅན་མཐའ་དག་མངོན་སུམ་དུ་མ་རྟོགས་པའི་ཕྱིར། གཞན་ཡང་གཟུང་འཛིན་དུ་རྟོག་པ་དམིགས་པའི་སྒོ་ནས་འབྱེད་པ་མི་འཐད་དེ། གཟུང་བར་རྟོག་པ་དང་འཛིན་པར་རྟོག་ཅེས་རྣམ་པའི་འཛིན་སྟངས་སུ་བཤད་ཀྱི། རྟོག་པའི་དམིགས་ཡུལ་དུ་མ་བཤད་པའི་ཕྱིར་རོ། །སྦྱོར་ལམ་བཞིས་རྟོག་པ་བཞི་རིམ་ཅན་དུ་སྤོང་བ་ཡང་མི་འཆད་དེ། སྦྱོར་ལམ་དྲོད་ཀྱི་གཟུང་འཛིན་གྱི་ཆོས་ཐམས་ཅད་བདེན་མེད་དུ་རྟོགས་པ་ན། གཟུང་བ་བདེན་འཛིན་གྱི་སྒྲོ་འདོགས་གཅོད་ལ། འཛིན་པ་བདེན་འཛིན་མི་གཅོད་པ་མི་འཐད་པའི་ཕྱིར་རོ་ཞེ་ན། འདི་ལ་ཁ་ཅིག་སྦྱོར་ལམ་དང་འདིའི་རྟོག་པ་མངོན་དུ་རྒྱུ་ངོ་བོ་གཅིག་ཏུ་འདོད་པ་ནི་མི","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/RNAM BSHAD SNYING PO RGYAN_JEWEL OF THE ESSENCE OF THE EXPLICATION\/s005433m.txt","subfolder":"RNAM BSHAD SNYING PO RGYAN_JEWEL OF THE ESSENCE OF THE EXPLICATION","origin":"Autochthonous","scripture_category":null,"reference":null},"SCCT_class":null}
{"id":88,"text":"༄༅༅། །བུམ་པ་དཀར་པོ། ལྟོ་བ་ཆེ་བ། མགྲིན་པ་རིང་བ། མཆུ་འཕྱང་བ་ལ་སོགས་པ་མཚན་ཉིད་ཐམས་ཅད་ཡོངས་སུ་རྫོགས་པར་གྱུར། ཨོཾ་ཏཔྟེ་ཏཔྟེ་མཧཱ་ཏཔྟེ་སྭཱཧཱ། ལྷའི་ཆུ་བོ་གངྒཱ་དང་བུམ་པའི་ཆུ་དབྱེར་མ་མཆིས་པར་གྱུར་པའི་སྟེང་དུ་པཾ་ལས་པདམ་དང་ཉི་མ་རོའི་གདན་ལ་བཾ་ལས་གྲི་གུག་བཾ་གྱིས་མཚན་པ་ལས་དུམ་སྐྱེས་མ་དམར་མོ་ཞལ་གཅིག་ཕྱག་གཉིས་མ། གཡས་གྲི་གུག་དང༑ གཡོན་ཐོད་པ་དང་བཅས་པའི་མཆན་ཁུང་ན་ཁ་ཊྭཱཾ་ག་འཛིན་པ། རུས་པའི་རྒྱན་ཅན། གཅེར་མོ་སྒྲ་གྲོལ་བ། མི་མགོ་སྐམ་པོ་ལྔའི་དབུ་རྒྱན་དང་། སྐམ་པོ་ལྔ་བཅུའི་དོ་ཤལ་ཅན། སྤྱན་གསུམ་པ་གཡས་བརྐྱང་གིས་བཞུགས་པ། དེའི་སྤྱི་བོར་ཨོཾ། མགྲིན་པར་ཨཱཿ་ཐུགས་ཀར་ཧཱུཾ། ཐུགས་ཀའི་ཧཱུཾ་ལས་འོད་ཟེར་འཕྲོས་རང་བཞིན་གྱི་གནས་ནས་བསྒོམས་པ་དང་འདྲ་བའི་ཡེ་ཤེས་པ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/RDO RJE RNAL _BYOR MA_ANGEL OF DIAMOND (VAJRAYOGINI)\/BSNYEN PA_RETREAT INSTRUCTIONS\/s00347e.txt","subfolder":"BSNYEN PA_RETREAT INSTRUCTIONS","origin":"Autochthonous","scripture_category":null,"reference":null},"SCCT_class":null}
{"id":89,"text":"གསལ་དང་། དམར་ཤཱཀྱ་མུ་ནེ། གཡོ་དགེ་བའི་འབྱུང་གནས་གསུམ་གྱིས་སྦྲང་ཆས་སྤྲད་དེ་དམ་ཆོས་འདུལ་བ་དྲེའུའི་ཁལ་གཅིག་བཀལ་ནས་དཔལ་ཆུ་བོ་རི་ལས་སྟོད་མངའ་རིས་བརྒྱུད་ཅིང་བྱང་ལམ་དེད་དེ་མདོ་སྨད་ལྷོ་ངོས་བེ་རིའི་ས་ཆ་དེའུ་ཚྭ་མཚོ་རྒྱུད་རྨ་ལུང་རྡོ་རྗེའི་བྲག་དན་ཏིག་ཤོལ་གྱི་ཡང་དགོན་དུ་བདེ་བར་ཕེབས་སོ། བོད་ལུགས་ཤིང་ཕོ་སྟག་ལོ་སྟེ་སྤྱི་ལོ་༨༩༤་ལོར་བླ་ཆེན་དགོངས་པ་རབ་གསལ་གྱིས་གཙང་རབ་གསལ་དང་། དམར་ཤཱཀྱ་མུ་ནེ། གཡོ་དགེ་བའི་འབྱུང་གནས་གསུམ་ལས་རབ་བྱུང་དང་། དགེ་ཚུལ། དགེ་སློང་གི་སྡོམ་པ་དཀྱུས་གཅིག་ཏུ་བསྒྲུབས་པས་བོད་ཡུལ་དུ་འདུལ་བའི་བསྟན་པ་མི་ནུབ་པའི་ས་བོན་བསྐྲུན་པ་ཡིན། ཁོང་ནི་བོད་ཀྱི་ལོ་རྒྱུས་ཐོག་ཏུ་གྲགས་པའི་མཁས་པ་མི་གསུམ་ནང་གི་ཡ་གྱལ་ཞིག་ཡིན་ནོ། ། གཙོ་ཁྲི་ཁྱུང་གྲགས་པ། ཁོང་ནི་སྤྱི་ལོའི་དུས་རབས་དྲུག་པའི་ནང་དུ་སྐུ་འཁྲུངས་ཤིང་རྒྱལ་པོ་གནམ་རི་སྲོང་བཙན་གྱི་སྐུ་གཤེན་ནམ་སྐུ་བོན་ཡིན་ནོ། ། གཙོ་གཡང་སྐྱེས། ཁོང་ནི་སྤྱི་ལོའི་དུས་རབས་གསུམ་པའི་དུས་སྟོད་ཙམ་དུ་སྐུ་འཁྲུངས་ཤིང་རྒྱལ་པོ་ལྷ་ཐོ་ཐོ་རི་གཉན་བཙན་གྱི་སྐུ་གཤེན་ནམ་སྐུ་བོན་ཡིན་ནོ། གཙོས་རྒྱལ་མཚན་སེང་གེ་ཁོང་ནི་རབ་བྱུང་བཅུ་གཅིག་པའི་ས་ཕོ་རྟ་ལོ་སྟེ་སྤྱི་ལོ་༡༦༧༨་ལོར་མདོ་སྨད་ཟམ་ཚའི་ཀ་དེའུ་མགོར་ཡབ་ཚེ་རིང་བཀྲ་ཤིས་དང་།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/SPYI_GENERAL PRESENTATIONS\/s12327e.txt","subfolder":"SPYI_GENERAL PRESENTATIONS","origin":"Autochthonous","scripture_category":null,"reference":null},"SCCT_class":null}
{"id":90,"text":"པའི་ལྷ་ཆེན་པོའི་བརྟུལ་ཞུགས་ལས་སོགས་པ་འཛིན་ཅིང་མཆོད་པར་བྱེད་པ་དང་། སངས་རྒྱས་པའི་རྣལ་འབྱོར་བ་བཅོས་མ་རྣམས་དང་དགེ་སྦྱོང་མ་ཡིན་པར་དགེ་སྦྱོང་དུ་ཁས་འཆེས་པ་དག་རྟགས་འཛིན་ཅིང་མཆོད་པར་བྱེད་ཀྱི་དེ་དག་ནི་དེ་དག་གི་འཚོ་བའི་ཐབས་ཏེ་རྙེད་པ་དང་ཀུར་སྟི་དང་ལྡན་པའི་བྱ་བའི་ཐབས་ཙམ་དུ་ཅུང་ཟད་ཀྱི་ཚེ་གཞན་དུ་ཕྱག་རྒྱ་ཆེན་པོ་ལ་སོགས་པའི་འབྲས་བུ་མི་འཐོབ་པས་དོན་མེད་པར་འགྱུར་བ་ཡིན་ནོ། །རྣལ་འབྱོར་སྔ་མ་དང་ལྡན་པའི་བསྒྲུབ་པ་པོ་གནས་པའི་ཡུལ་ཕྱོགས་ཀྱང་མཆོད་པར་འོས་པས་ན་རྣལ་འབྱོར་ཆེ་ཞེས་བྱ་བ་ལ་སོགས་པ་གསུངས་ཏེ་དཔལ་ཧེ་རུ་ཀ་བཞུགས་པའི་ཕྱིར་རོ།།ལེའུ་ཉི་ཤུ་རྩ་དགུ་པའི་བཤད་པའོ།།","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2698_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":91,"text":"དང་པོའི་སས་བསྡུས་ཀྱི་དེ་གཉིས་ཀ་ཡོད་པའི་ཕྱིར། གསུམ་བ་དེར་ཐལ། གཟུགས་མེད་ནས་བསལ་གཏན་དང་པོར་སྐྱེ་བའི་ཚེ། གཟུགས་མེད་ཀྱི་སས་བསྡུས་ཀྱི་གཉིས་ཀ་མེད། དང་པོའི་སས་བསྡུས་ཀྱི་གཉིས་ཀ་ཡོད་པའི་ཕྱིར། བཞི་པ་དེར་ཐལ། བསམ་གཏན་དང་པོ་ནས་གཟུགས་མེད་དུ་སྐྱེ་བའི་ཚེ་རྟགས་སྔ་མ་སྦྱོར་རོ། །གཉིས་པ་ཕྱི་ནང་གི་སྒོ་ནས་དབྱེ་བ་ནི། ནང་གི་ཁམས་ཆོས་ཅན། ཁྱོད་ལ་བཅུ་གཉིས་ཡོད་དེ། གཟུགས་སོགས་ཡུལ་གྱི་ཁམས་དྲུག་མ་གཏོགས་པ་གཞན་རྣམས་ཡོད་པ་ཡིན་པའི་ཕྱིར། གསུམ་པ་རྟེན་བཅས་དེ་མཚུངས་ཀྱི་སྒོ་ནས་དབྱེ་བ་ནི། ཆོས་ཞེས་བྱ་བའི་ཁམས་ཆོས་ཅན། མཐའ་གཅིག་ཏུ་རྟེན་བཅས་ཡིན་ཏེ། རང་འབྲས་རྣམ་ཤེས་ཀྱི་ཡུལ་དུ་མི་འགྱུར་མི་སྲིད་པའི་ཕྱིར། ཤེས་བྱ་ཆོས་ཅན། ལྷག་མ་རྣམས་ལ་ནི་རྟེན་བཅས་དང་དེ་དག་དང་མཚུངས་པ་དག་ཀྱང་ཡོད་དེ། ཁམས་གང་ཞིག། རང་གི་ལས་བྱེད་པ་རྟེན་བཅས་དང་། མི་བྱེད་པ་ནི་དེ་མཚུངས་ཡིན་པའི་ཕྱིར། བཞི་བ་སྤང་བྱ་ཡིན་མིན་གྱི་སྒོ་ནས་དབྱེ་བ་ནི། གཟུགས་ཅན་བཅུ་ཆོས་ཅན། སྒོམ་སྤང་ཡིན་ཏེ། སྤང་བྱ་གང་ཞིག། མཐོང་སྤང་མ་ཡིན་པའི་ཕྱིར། རྣམ་པར་ཤེས་པའི་ཁམས་ལྔ་ཡང་ཆོས་ཅན། རྟགས་བསལ་སྔར་བཞིན་ནོ།། ཁམས་ཐ་མ་གསུམ་ཆོས་ཅན། རྣམ་པ་གསུམ་ཡོད་དེ། མཐོང་སྤང་། སྒོམ་སྤང་། སྤང་བྱ་མ་ཡིན་པ་བ་སུམ་ཡོད་པའི་ཕྱིར། སོ་སོ་སྐྱེ་བོ་ཆོས་ཅན། མཐོང་སྤང་མ་ཡིན་ཏེ། ཉོན་མོངས་ཅན་མ་ཡིན་པའི་ཕྱིར། གཟུགས་ཅན་བཅུ་ཆོས་ཅན། མཐོང་སྤང་མ་ཡིན་ཏེ། གཟུགས་ཡིན་པའི་ཕྱིར། དྲུག་པ་ཡིད་ཤེས་མ་ཡིན་པའི་བདག་རྐྱེན་དབང་པོ་གཟུགས་ཅན་པ་ལས་སྐྱེས་པའི་སྒོ་ལྔའི་རྣམ་ཤེས་ཆོས་ཅན། མཐོང་སྤང་མ་ཡིན་ཏེ། ཡུལ་བདེན་བ་ལ་ཕྱིན་ཅི་ལོག་ཏུ་སྒྲོ་འདོགས་བྱེད་མ་ཡིན་པའི་ཕྱིར། དྲུག་པ་ལྟ་བ་སོགས་ཀྱི་སྒོ་ནས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/LNGA PA CHEN PO NGAG DBANG BLO BZANG RGYA MTSO_GREAT FIFTH DALAI LAMA NGAWANG LOBSANG GYATSO\/S05650E.txt","subfolder":"LNGA PA CHEN PO NGAG DBANG BLO BZANG RGYA MTSO_GREAT FIFTH DALAI LAMA NGAWANG LOBSANG GYATSO","origin":"Autochthonous","scripture_category":null,"reference":null},"SCCT_class":null}
{"id":92,"text":"གཞུང་གིས། བྱང་ཆུབ་སེམས་ཀྱི་རང་བཞིན་དང་། བྱང་ཆུབ་སེམས་ཀྱི་གཞག་ཐབས་གཉིས་ལ་ཚུལ་ཐ་དད་མེད་དེ། རང་བཞིན་ཇི་ལྟར་རྟོགས་པ་དེ་དང་མཐུན་པར་བློ་གནས་པ་ཙམ་དུ་ཟད་དོ། །དེ་ལ་མི་སྐྱེ་མི་འགག་ཅེས་བྱ་བ་ནི། བྱང་ཆུབ་ཀྱི་སེམས་ལ་རྒྱུ་རྐྱེན་མེད་པས་སྐྱེ་འགག་གི་ངོ་བོ་ཉིད་མེད་པའོ། །ངོ་བོ་ཉིད་སྐྱེ་འགག་མེད་པ་ལ་རྟོག་པའི་གནས་མེད་པས། ཅིར་མི་དགོངས་ཞེས་གསུངས་པ་ཡིན་ནོ། །ཡང་འདི་ཉིད་ལས། སྣང་བ་མེད་པའི་ཆོས་ཉིད་ནི། །མ་བརྩལ་བཞག་པས་བསྒོམས་པ་ཡིན། །ཞེས་གསུངས་པའི་ཚུལ་ཡང་དེ་འདྲའོ། །བླང་དོར་མེད་ཅིང་བཅོས་སུ་མེད་པར་གཞག་པའི་ལམ་འདི་ནི། གཞན་ལས་ཀྱང་གསུངས་ཏེ། མཐའི་མུན་སེལ་སྒྲོན་མ་ལས། འགྲོ་ལ་སེམས་རྒྱུད་གཉིས་མི་འཆང་། །དེ་ནི་མ་སྐྱེས་རང་མི་དམིགས། །དེ་ལས་གཞན་པའི་སེམས་མེད་ཕྱིར། །འཆོས་ཤིང་གནས་པ་གང་ཞིག་ཡོད། །ཅེས་གསུངས་ཏེ། འགྲོ་བ་རྣམས་ལ་ཤེས་པའི་རྒྱུད་གཉིས་དང་ནི་མི་ལྡན་ལ། གཅིག་པོ་དེའི་རང་བཞིན་ནི་མ་སྐྱེས་པ་ཡིན་ཞིང་། འཁྲུལ་པའི་དབང་ཤེས་རིག་དུ་སྐྱེ་བར་སྣང་བའི་ཚེའང་རང་ལ་རང་མི་དམིགས་ཏེ། དེའི་ཕྱིར་འཆོས་ཤིང་གནས་པའི་ངོ་བོ་ཉིད་མེད་དོ། །འོ་ན་མ་བཅོས་ན་མཚན་མའི་སྐྱོན་ཀྱིས་མི་གོས་སམ་ཞེ་ན། འཁྲུལ་རྟོག་རྐྱེན་དང་ལྡན་གྱི་བར། །སྨིགས་རྒྱུ་ལྟ་བུར་སེམས་སྣང་ལ། །རང་བཞིན་ཤེས་པས་བཅོས་སུ་མེད། །མི་ཤེས་སྨིགས་རྒྱུ་འཆོས་པ་བཞིན། །ཞེས་གསུངས་ཏེ། ཇི་སྲིད་དུ་འཁྲུལ་རྟོག་གི་རྐྱེན་མ་ཟད་པ་དེ་སྲིད་དུ། དོན་མེད་ཀྱང་དོན་དུ་སྣང་བའི་ཤེས་པ་སྨིགས་རྒྱུ་ལྟ་བུར་སྐྱེ་བ་རྒྱུན་ཆད་པར་མི་འགྱུར་ལ། དེའི་རང་བཞིན་ཤེས་ན་བཅོས་སུ་མེད་དེ། བཅོས་སུ་མེད་པ་བཞིན་དུ་འཆོས་པ་ལྟར་མེད་པ་ནི། སྨིགས་རྒྱུ་འཆོས་པར་འདོད་པ་དང་འདྲའོ། །དེས་ནི་སྣང་རྟོག་བཅོས་སུ་མེད་ཅིང་དགག་དུ་མེད་པར་བསྟན་ཏོ། །གཞན་ཡང་སྣང་རྟོག་གི་རྗེས་སུའང་འབྲང་དུ་མེད་པར་སྟོན་ཏེ། མི་རྟོག་མཚན་མེད་སེམས་ཉིད་ཀྱིས། །མཚན་མ་མེད་ལའང་གནས་མི་བྱེད། །མཚན་མ་མེད་ལའང་མི་གནས་ན། །མཚན་མར་མི་གནས་སྨོས་ཅི་དགོས། །ཞེས་གསུངས་ཏེ། དངོས་པོ་ཚོལ་བའི་བློ་མི་སྐྱེད་པས་ན་རྣམ་པར་མི་རྟོག་པའོ། །དེ་ལ་མཚན་མར་ཞེན་ཅིང་འཛིན་པ་དང་བྲལ་བས་མཚན་མ་མེད་པའི་སེམས་ཅེས་བྱ་སྟེ། དེ་ལྟ་བུའི་བློ་གང","class":"AUTO","label":1,"meta":{"source_file":"B(Autochthonous Tibetan Literature)\/B.iii (Rong-zom_gsung_bum)\/B.iii.1_tantric topics\/treatises\/theg pa chen po_i tshul la _jug pa.txt","subfolder":"treatises","origin":"Autochthonous","scripture_category":null,"reference":null},"SCCT_class":null}
{"id":93,"text":"༄༅། །ཟུང་འཇུག་པ་གཉིས་ཀྱིས་དཀྱིལ་འཁོར་རྒྱལ་མཆོག་གི་ལྷ་སྤྲོས་ནས། མ་དག་པའི་སྣོད་བཅུད་སྦྱོང་བ་དང་རྣམ་པ་མཐུན་ཞིང་། དེ་ལྟ་བུའི་རྟོགས་པ་སྐྱེ་བའི་དགེ་རྩ་སྨིན་བྱེད་ཁྱད་པར་ཅན་དུ་འགྱུར། འབྲས་བུ་སངས་རྒྱས་ཀྱི་སའི་སྐབས་སུ་ལོངས་སྤྱོད་རྫོགས་སྐུ་དེས་གཞན་དོན་དུ་རྟེན་དང་བརྟེན་པའི་དཀྱིལ་འཁོར་བྱེ་བ་ཕྲག་བརྒྱ་སྤྲུལ་ནས། སྣོད་བཅུད་ཀྱི་ཉེས་སྐྱོན་སྦྱོང་བའི་མཛད་པ་མཛད་པ་དང་རྣམ་པ་མཐུན་ཞིང་། དེ་ལྟ་བུ་ད་ལྟ་ནས་འབྲས་བུ་ལམ་བྱེད་ཀྱི་ཚུལ་དུ་བྱས་ནས་བསྒོམས་པས། མཐར་དངོས་གནས་ལ་འབྲས་བུ་འགྲུབ་པའི་ནུས་པ་ཁྱད་པར་ཅན་འཇོག་པ་ཡིན་པའི་ཕྱིར། གཉིས་པ་སྐྱེ་མཆེད་སྐུ་གསུང་ཐུགས་བྱིན་གྱིས་བརླབ་པ་ལ་གཉིས། སྐྱེ་མཆེད་བྱིན་གྱིས་བརླབ་པ་དང་། སྐུ་གསུང་ཐུགས་བྱིན་གྱིས་བརླབ་པའོ། །དང་པོ་ནི། བླ་མེད་ཀྱི་སྐབས་འདིར་སྐྱེ་མཆེད་བྱིན་རླབས་གཙོ་བོ་རྐྱང་པ་ལ་བྱེད་པ་དང་གཙོ་བོ་ཡབ་ཡུམ་ལ་བྱེད་པ་དང་། གཙོ་འཁོར་ཐམས་ཅད་ལ་བྱེད་པ་སོགས་དུ་མ་བཤད་ཀྱང་། སྐབས་འདིར་གྲུབ་ཆེན་དཔལ་འཛིན་གྱི་དགོངས་པ་ལྟར་གཙོ་འཁོར་ཐམས་ཅད་ལ་བྱེད་པ་ཡིན་ཅིང་། དེ་ལྟར་བྱས་པ་ལ་དགོས་པ་ཡོད་དེ། མིག་ལ་སོགས་པ་ལ་ཐ་མལ་གྱི་སྣང་ཞེན་སྤངས་ནས་ལྷའི་རྣམ་རོལ་དུ་འཆར་བར་བྱེད་པའི་ཆེད་ཡིན་པའི་ཕྱིར། སྐྱེ་མཆེད་བྱིན་རླབས་ཀྱི་ལྷ་རྣམས་ལ་འདུས་པ་སོགས་སུ་ས་སྙིང་སོགས་ཀྱི་ཐ་སྙད་མཛད་ཅིང་། འདིར་རྡོ་རྗེ་མིག་སོགས་ཀྱི་ཐ་སྙད་མཛད","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JIGS BYED_FRIGHTENER (BHAIRAVA)\/BSKYED RIM_CREATION STAGE (UTPATTI KRAMA)\/s05906e.txt","subfolder":"BSKYED RIM_CREATION STAGE (UTPATTI KRAMA)","origin":"Autochthonous","scripture_category":null,"reference":null},"SCCT_class":null}
{"id":94,"text":"རྨི་ལམ་ན་ནུབ་ཕྱོགས་ནས་ཉི་མའི་དཀྱིལ་འཁོར་ཆེན་པོ་གཅིག་ཤར་བྱུང་བ་དང་། ཤར་ཕྱོགས་ནས་ཟླ་བའི་དཀྱིལ་འཁོར་ཉ་གང་བ་འདྲ་བ་ཞིག་ཤར་ནས་བྱུང་བས། དེ་གཉིས་ལྷན་ཅིག་འཚོགས་མ་ཐག་སྤྲིན་དང་ཁུ་རྡུལ་ཐམས་ཅད་རང་སར་དེངས། སྐར་ཚོགས་ཐམས་ཅད་ནམ་གུང་བཞིན་དུ་གྲ་མ་ཉམས་པར་ཉི་ཟླ་གཉིས་ལ་འདུད་ཀྱིན་སྣང་བ་རྨིས། ད་ཟླ་བ་དེ་ང་ཡིན་སྙམ་ན་ཡང་། ཤར་ཕྱོགས་མ་གི་ནས་བྱུང་བ་སུ་ཡིན་གང་ཡིན་ཆ་མེད་སུ་ཡིན་ཡང་དེས་གོ་ཆོད་པར་སྣང་། རྨི་ལྟས་ཀྱང་ཤིན་ཏུ་བཟང་གསུངས། དེ་ནས་ཇོ་བོ་རྗེ་གཞིས་བྱེས་ཀྱི་རྟ་པ་ལྔ་བརྒྱ་ཙམ་གྱིས་བསྐོར་བའི་དབུས་ན་ཆིབས་མཐོང་སྨོན་རླུང་གཤོག་ལ་ཁྲུ་གང་ཙམ་མ་རེག་པར་ཉི་མའི་དཀྱིལ་འཁོར་ལྟར་ལྷམ་མེ། ཡེ་རེ། ལྷོད་དེ། ཤིག་གེ། ཡར་བགྲེས་མ་དྲགས་པ། མར་གཞོན་མ་དྲགས་པ་དང་བ་འདྲེན་པའི་སྒང་དུ་གྱུར་བ། གཙང་ཆོས་ནས་འབྱུང་བ་བཞིན་དུ་པཎ་ཆེན་གྱི་དབུ་ཞྭ་ཤིན་ཏུ་མཛེས་པ་དེས་ནམ་མཁའི་མཐོངས་སྙེག་པ། དཔོན་སློབ་སུམ་ཅུ་རྩ་བཞི་པོ་ཐམས་ཅད་ལྟ་སྤྱོད་དང་ན་བཟའི་ཆ་ལུགས་ཁྱད་པར་མེད་ནའང་། ཇོ་བོའི་ན་བཟའ་དེ་རྡོ་ཚོས་མ་སྣུམ་ཞིང་དྲི་ཞིམ་ལ་མདངས་ཆགས་པ། སྐུ་ཤ་ཆེ་བ་ལྟ་བུ་ལ་བརྗིད་ཆགས་པ། སྐུ་ལུས་དྲང་ཞིང་མཛེས་ལ་སྐབས་ཐམས་ཅད་ཕྱེད་པ། ཕྱག་དང་སོར་མོ་ཐམས་ཅད་ཟླུམ་ཞིང་རྒྱས་པ། བྱིན་གྱིས་ཕྲ་བ། དབུ་སྐྲ་གང་ཅིང་སྣུམ་ལ་མཚམས་ཕྱེད་པ། དཔྲལ་བའི་དབྱེས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.12 (BLA BRGYUD_LAMA LINEAGE)\/LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION\/S05985E1.TXT","subfolder":"LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION","origin":"Autochthonous","scripture_category":null,"reference":null},"SCCT_class":null}
{"id":95,"text":"༄༅། །མི་ནུབ་པར་བྱིན་གྱིས་བརླབས་ཏེ། དགུང་ལོ་ང་བཞི་བས་ཕོ་རྟའི་ལོ་ཆོ་འཕྲུལ་ཟླ་བའི་ཉེར་གཅིག་ལ་གོང་འཕོ་མཛད་དེ། རྗེ་བཙུན་ཙོང་ཁ་བ་ཆེན་པོ་གང་དུ་གཤགས་པའི་མཁའ་སྤྱོད་ཆོས་ཀྱི་ཕོ་བྲང་དུ་གཤེགས་པའི་ཚུལ་བསྟན་ཏེ། རབ་བྱུང་བདུན་པའི་ས་ཕག་རྗེ་གཤེགས་པ་དེ་ནས་ས་ཕོ་རྟ་དེའི་བར་ལོ་བཅུ་དགུ་སོང་། དེ་ནས་རབ་བྱུང་བདུན་པའི་སརྟ་དེ་ནས་རབ་བྱུང་བཅུ་གཉིས་པའི་ཤིང་རྟའི་བར་ལ་ལོ་སུམ་བརྒྱ་དང་སུམ་ཅུ་སོ་དྲུག་སོང་བའི་སོ་བདུན་པ་ཤིང་རྟ་འདི་ཡིན་ནོ། །དེ་ཡང་གཞན་གྱི་སྣང་ངོར་སྐུ་ཚེ་མཐར་མ་ཕྱིན་པ་ལྟར་མཛད་པ་དེ་ནི། རྫོགས་པའི་སངས་རྒྱས་ཀྱིས་ཚེ་ལོ་བརྒྱ་བའི་སྐུ་ཚེ་བརྒྱ་མ་བཞེས་པ་གདུལ་བྱའི་སྣང་ངོར་རྟག་འཛིན་ཅན་ཆོས་ལ་བསྐུལ་ཆེད་ལྟ་བུ་དང་། ཡང་གསུང་རབ་ཀྱི་རྩོམ་པ་འགའ་ཞིག་གི་འཕྲོ་བཞག་པ་ཡང་དུས་ཀུན་ཏུ་གསུང་བཤད་གནང་བར་འགྱུར་བའི་རྟེན་འབྲེལ་ཏེ། རྗེ་བདག་ཉིད་ཆེན་པོས་ས་ཕག་གི་ལོར་ཆོས་སྡེ་ཆེན་པོ་འབྲས་སྤུངས་སུ། ནན་གྱིས་འདུས་པའི་རྒྱུད་དང་ལམ་རིམ་བཤད་པ་གསུང་འཕྲོར་མཛད་པ་དང་། སེར་རྩེར་ཡང་བདེ་གསང་གི་རྒྱུད་གཉིས་ཀྱི་དབུ་ནས་ཐུན་རེ་གསུངས་ནས་བཞག་པ་ལྟ་བུ་སྟེ། འདིས་བཤད་པ་ལ་རྫོགས་པའི་དུས་མི་མཛད་པར་རྒྱུན་དུ་འཆད་པར་འགྱུར་བའི་རྟེན་འབྲེལ་གྱི་དགོས་པའི་དབང་གིས་གདུལ་བྱའི་སྣང་ངོ་ཙམ་དུ་ཟད་ཀྱི། དངོས་པོ་ལ་ཞིང་འདིར་སྐུ་དངོས་ཀྱི་གདུལ་བྱ་རྫོགས་ཤིང་། དཔའ་བོ་མི་མཐུན་པའི་གཡུལ་ལས་རྒྱལ་བའམ། དོན་མཐུན་གྱིས་ཁེ་སྤོགས་གྲུབ་པ་བཞིན་དུ་བཞེད་དོན་ཐམས་ཅད་གྲུབ་པ་ཡིན་ནོ། །ཞེས་ཤེས་པར་བྱའོ། །","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)\/s19085e.txt","subfolder":"_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)","origin":"Autochthonous","scripture_category":null,"reference":null},"SCCT_class":null}
{"id":96,"text":"དབང་གིས་བསྟན་སྲུང་རྒྱལ་ཆེན་རིགས་ལྔ་འཁོར་དང་བཅས་པ་རྣམས་ཀྱི་སྐུ་གསུང་ཐུགས་ལ་ཉམས་གྲིབ་ཕོག་པ་ཐམས་ཅད་བྱང་ཞིང་དག་པར་གྱུར་པར་བསམས་ལ། ཐུན་མོང་དང་ཐུན་མོང་མིན་པའི་གྲིབ་སེལ་གྱི་དམིགས་གནད་དང་བཅས་ཡིག་བརྒྱ་ཉེར་གཅིག་བཟླས་ལ། ཧཱུཾ༑ འཇམ་དཔལ་ཞི་ཁྲོ་རྗེ་བཙུན་བློ་བཟང་གྲགས། །ཞེས་པ་ནས། སྙིང་ནས་བཤགས་སོ་བརྩེ་བས་རྗེས་གཟུང་མཛོད། །དེ་ནས་བསྐང་ཆོག་ནས་འབྱུང་བ་ལྟར་བསྐང་རྫས་དང་བསྐང་གཏོར་བྱིན་གྱིས་བརླབས་ནས་བསྐང་པ་རྒྱས་འབྲིང་གཉིས་ཀའམ་གང་རུང་དང་། ཆོས་སྐུ་མའི་བཟློག་པ། མཐུན་གྲུབ་མ་རྣམས་སྤྱི་འགྲོ་ལྟར་བཏང་རྗེས། རྟེན་མདོས་དངོས་གཞི་འབུལ་ཞིང་བསྔོ་བ་ནི། ཧཱུཾ༑ ཀུན་ཁྱབ་ཆོས་དབྱིངས་གདོད་ནས་སྟོང་པ་དང་། །དབྱེར་མེད་ལྷན་སྐྱེས་རང་སྣང་རིག་པའི་རྩལ། །ཅིར་ཡང་འཆར་བའི་ཀུན་བཟང་རྒྱ་མཚོ་སྤྲིན། །མི་ཟད་ནམ་མཁའ་མཛོད་ཀྱིས་མཆོད་པར་བྱ། །འབྱུང་བ་རིམ་བརྩེགས་ནོར་འཛིན་ཡངས་པའི་གཞིར། །ཤེལ་དང་བཻ་ཌཱུར་པད་རག་གསེར་སྦྱངས་ལས། །ལེགས་གྲུབ་བང་རིམ་བཞི་ལྡན་ལྷུན་པོའི་སྟེང་། །ཕྱི་ལྟར་ཏིང་འཛིན་སྤྲུལ་པའི་ཕོ་བྲང་ཆེ། །ཕྱོགས་མཚམས་རིན་ཆེན་ཁང་བཟང་ལྕོག་བརྒྱད་མཛེས། །རྒྱ་ཕུབས་ནོར་བུའི་ཏོག་གི་འོད་འབར་ཞིང་། །དྲ་བ་དྲ་ཕྱེད་དྲིལ་གསིལ་དར་དབྱངས་དང་། །རྔ་ཡབ་རིན་ཆེན་འཕྱང་ཕྲུལ་གཡོ་བས་བརྒྱན། །ནང་ལྟར་དུར་ཁྲོད་རོལ་པའི་གཞལ་ཡས་ཁང་། །འཇིགས་རུང་རྔམས་བརྗིད་ལངྐའི་རྒྱལ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/RDO RJE SHUGS LDAN_DIAMOND ANGEL OF POWER (VAJRAVEGA)\/MCHOD PA_OFFERING\/s00227e.txt","subfolder":"MCHOD PA_OFFERING","origin":"Autochthonous","scripture_category":null,"reference":null},"SCCT_class":null}
{"id":97,"text":"༄༅། །དགའ་བ་ཡང་མེད། མ་རྙེད་པས་མི་དགའ་བ་ཡང་མེད། གྲགས་པས་ཡིད་སོས་བ་ཡང་མེད། མ་གྲགས་པས་སྲོ་ཤི་བ་ཡང་མེད། སྨད་པས་ཞུམ་པ་ཡང་མེད། བསྟོད་པས་དགའ་བར་སེམས་པ་ཡང་མེད། བདེ་བས་ཆགས་པར་འགྱུར་བ་ཡང་མེད། སྡུག་བསྔལ་བས་ཡིད་འབྱུང་བར་འགྱུར་བ་ཡང་མེད་དེ། གང་དེ་ལྟར་འཇིག་རྟེན་གྱི་ཆོས་རྣམས་ཀྱིས་མི་འཕོག་པ་དེ་ནི་སྟོང་པ་ཉིད་ཤེས་པ་སྟེ། དེ་ལྟར་མི་འཕྲོག་པས་སྟོང་པ་ཉིད་སྨྲ་བར་ཁོང་དུ་ཆུད་པར་བྱའོ། །ཞེས་གསུངས་པ་ལྟར། འཇིག་རྟེན་དང་འཇིག་རྟེན་ལས་འདས་པའི་ཡང་དག་པའི་ལྟ་བ་དང་བྱང་ཆུབ་ཀྱི་སེམས་ལ་ངེས་ཤེས་རྙེད་ཅིང་གོམས་པའི་མཐུས་ཆོས་བརྒྱད་ཟིལ་གྱིས་གནོན་པའི་སྒྲུབ་པའོ། །བཤད་པ་ནི་མཁས་པའི་བྱ་བ་འཆད་རྩོད་རྩོམ་གསུམ་སོགས་ཡིན་ལ། དེ་ཡང་སློབ་དཔོན་ཙནྡྲ་གོ་མིས། གང་ཕྱིར་མཁས་པའི་ལས་གསུམ་ལས། །རྩོད་འཆད་དག་ལ་མ་ངེས་པ། །སྲིད་ཕྱིར་མི་འཁྲུལ་རྩོམ་བ་སྟེ། །ཞེས་གསུངས་པ་ལྟར། དེ་གསུམ་གྱི་ནང་ནས་ཚིག་དོན་གྱི་ཆ་ལ་ནོར་འཁྲུལ་མེད་པ་དང་ཡུལ་དུས་དེ་ཙམ་མ་ཡིན་པར་ཕྱོགས་གཞན་དང་ཕྱི་རབས་ཀྱི་གདུལ་བྱ་ལ་ཕན་རླབས་ཆེ་ཞིང་ཡུན་རིང་བས་ཞལ་སྐྱིན་ལྟ་བུར་གྱུར་པ་ནི་རྩོམ་པ་ཡིན་པས། རྩོམ་པའི་རྒྱུ་ཕུན་སུམ་ཚོགས་པ་སློབ་དཔོན་སྔ་མའི་མན་ངག་དང་ལྡན་པ། ནང་གི་དོན་རྟོགས་ཤེས་རབ་དང་ལྡན་པ། ཡི་དམ་ལྷས་གནང་བ་ཐོབ་པ་སྟེ། རེ་རེས་ཀྱང་རྩོམ་ནུས་པས་གསུམ་ཀ་ཚང་ན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/ZHABS BRTAN_PRAYERS FOR THE LONG LIFE OF A HOLY BEING\/DRUNG CHEN SHES RAB RGYA MTSO PRADZNY_A_I MTSAN CAN_DRUNGCHEN SHERAB GYATSO PRAJNYE TSENCHEN\/s12001e.txt","subfolder":"DRUNG CHEN SHES RAB RGYA MTSO PRADZNY_A_I MTSAN CAN_DRUNGCHEN SHERAB GYATSO PRAJNYE TSENCHEN","origin":"Autochthonous","scripture_category":null,"reference":null},"SCCT_class":null}
{"id":98,"text":"དགེ་འདུན་ཇི་ལྟར་འཕེལ་ལུགས། ལྷ་བླ་མ་ཁུ་དབོན་གྱིས་ཇོ་བོ་སྤྱན་འདྲེན་པའི་ཕྱིར་དཀའ་སྤྱད་བྱས་ལུགས། ད་ལྟ་བོད་ན་ཆོས་ལོག་ཇི་ལྟར་དར་ལུགས་ཞིབ་རྒྱས་དང་བཅས་པ་ཞུས་ནས། ད་ཡང་བོད་ཀྱི་རྒྱལ་པོ་བྱང་ཆུབ་སེམས་དཔའ་དེས་ཚེ་དང་ལྡན་པ་འདི་མགོན་པོ་ཁྱེད་སྤྱན་འདྲེན་དུ་བཏང་ནས་གདའ་བས། ན་ནིང་སྐད་མི་གསུང་བར་བོད་ལ་ཐུགས་རྗེས་གཟིགས་པར་ཞུ་ཞུས་པས། ཇོ་བོའི་ཞལ་ནས་བོད་ཀྱི་རྒྱལ་པོ་བྱང་ཆུབ་སེམས་དཔའ་ཡིན་པར་འདུག་།ཆོས་རྒྱལ་མེས་དབོན་རྣམ་གསུམ་ཡང་བྱང་ཆུབ་སེམས་དཔའི་རྣམ་འཕྲུལ་ཡིན་ཏེ། དེ་བས་བླ་ཆེན་པོ་ཡང་བྱང་ཆུབ་སེམས་དཔའི་རྣམ་འཕྲུལ་ཡིན། དེ་མིན་ན་བསྟན་པའི་མེ་རོ་བསླང་བར་མི་ནུས། ཇོ་བོ་ལྷ་བླ་མ་དེ་ཀུན་བྱང་ཆུབ་སེམས་དཔའ་ཡིན་པར་འདུག། བྱང་ཆུབ་སེམས་དཔའི་བཀའ་བཅག་ཏུ་ཡང་མི་རུང་བ་ཡིན། རྒྱལ་པོ་དེ་ལ་ངོ་ཡང་གནོང་བར་ཡོད། ཁོང་གི་མི་ནོར་མང་པོ་ཆུད་ཟོས་ལ་སོང་། ཁྱེད་བོད་རྣམས་སྙིང་རྗེ་བར་ཡང་འདུག་སྟེ། ང་ཡང་ན་སོ་རྒས། ལྡེ་མིག་མང་པོའང་འཛིན། བྱ་བ་མང་པོའི་འཕྲོ་ཡང་ཡོད་པས་བོད་དུ་ཐོན་རེ་མི་འོང་ངམ། འོན་ཀྱང་ངས་བརྟག་བ་ཅིག་བྱ་ཡི། རེ་ཞིག་ཁྱེད་རང་གི་གསེར་ཚགས་གྱིས་གསུངས་ནས་ཕྱིར་ལ་གཏོད་པར་མཛད། དེ་ནས་ཇོ་བོ་རྗེས་བོད་ཁམས་ཀྱི་གདུལ་བྱ་རྣམས་ལ་ཐུགས་བརྩེ་པས་བོད་དུ་བྱོན་ན་སངས་རྒྱས་ཀྱི་བསྟན་པ་ལ་ཕན་མི་ཕན་དང་། དེ་ལ་གེགས་བར་ཆད་ཀྱིས་གནོད་པ་ཡོད་མེད་སོགས་བརྟག་བ་མཛད་དེ་ལྷག་བའི་ལྷ་རྣམས་ལ་གསོལ་འདེབས་ཤུགས་དྲག","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION\/TSE MCHOG GLING GI LAM RIM BLA BRGYUD_LAMAS OF LINEAGE OF THE STEPS OF THE PATH BY TSECHOK LING\/S05985E1.TXT","subfolder":"TSE MCHOG GLING GI LAM RIM BLA BRGYUD_LAMAS OF LINEAGE OF THE STEPS OF THE PATH BY TSECHOK LING","origin":"Autochthonous","scripture_category":null,"reference":null},"SCCT_class":null}
{"id":99,"text":"༄༅། །བྱམས་པ་རྒྱ་མཚོ། བྲག་རི་རྡོ་རྗེ་འཆང་བློ་བཟང་ཐུབ་བསྟན་རྣམ་རྒྱལ། བདག་གི་རྩ་བའི་བླ་མ་བཀའ་དྲིན་མཉམ་མེད་ཡོངས་རྫོགས་བསྟན་པའི་མངའ་བདག་སྐྱབས་རྗེ་ཕ་བོང་ཁ་རྡོ་རྗེ་འཆང་བྱམས་པ་བསྟན་འཛིན་འཕྲིན་ལས་རྒྱ་མཚོ་དཔལ་བཟང་པོ། དེས་བདག་ལའོ།། །།གཙུག་ཏོར་དྲི་མེད་ལྷ་ལྔ་དབང་ངམ་སྐུ་གསུམ་རིགས་གཏད་ཀྱི་བྱིན་རླབས་དམ་ཚིག་རྡོ་རྗེས་མཛད་པའི་སྒྲུབ་དཀྱིལ་སློབ་མ་རྗེས་འཛིན་ཆོ་ག་ཡིད་བཞིན་དབང་རྒྱལ་གྱི་སྟེང་ནས་ཐོབ་པའི་བརྒྱུད་པ་ནི། ཐུབ་དབང་། ཇོ་བོ། ནག་ཚོ། རོང་པ་ཕྱག་སོར་པ། སྐར་ཆུང་སྦྱིན་པ། གཟེ་བ་དོན་གྲུབ་ཡེ་ཤེས། ཁམས་པ་ཤཱཀྱ་རྡོ་རྗེ། རྗེ་སྨོན་ལམ་བསམ་གཏན། རིན་ཆེན་སྐལ་བཟང་། ངོར་པ་རིན་ཆེན་ལྷུན་གྲུབ། ཞ་ལུ་བློ་གསལ་བསྟན་སྐྱོང་། འཇམ་དབྱངས་མཁྱེན་བརྩེའི་དབང་པོ། རྒྱ་སྤྲུལ་མདོ་སྔགས་བསྟན་འཛིན། ཁེ་ཚང་འཇམ་དབྱངས་བསམ་གྲུབ་རྒྱ་མཚོ། བྱམས་མི་བསོད་ནམས་དགེ་འདུན། མཁན་པོ་ངག་དབང་ཐུབ་བསྟན་རྒྱ་མཚོ། རྗེ་བློ་གྲོས་རྒྱ་མཚོ། བཀའ་འགྱུར་བ་དཔལ་ལྡན་བཟང་པོ། ཡོངས་འཛིན་སྟག་བྲག་རྡོ་རྗེ་འཆང་།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.12 (BLA BRGYUD_LAMA LINEAGE)\/s00234m.txt","subfolder":"B.i.12 (BLA BRGYUD_LAMA LINEAGE)","origin":"Autochthonous","scripture_category":null,"reference":"lama lineage"},"SCCT_class":null}
{"id":100,"text":"༄༅། །ཡིན་དགོས་པའི་ཕྱིར་ཏེ། རྣམ་སྨིན་ལུང་དུ་མ་བསྟན་ཆོས། །ཞེས་གསུངས་པའི་ཕྱིར། ཟེར་ན། ཚེ་རབས་གཞན་དུ་རྒྱུ་སྙོམས་འཇུག་གི་བསམ་གཏན་བསྒོམས་པའི་རྒྱུ་མཐུན་གྱི་འབྲས་བུར་གྱུར་པའི་འབྲས་བུ་སྐྱེ་བའི་བསམ་གཏན་མེད་པར་ཐལ། དམ་བཅའ་འཐད་པའི་ཕྱིར། འདོད་ན། རྣམ་བཤད་ལས། གཉིས་པ་ནི། སྐྱེ་བ་གཞན་དུ་རྒྱུ་སྙོམས་འཇུག་གི་བསམ་གཏན་བསྒོམས་པའི་རྣམ་སྨིན་དང་རྒྱུ་མཐུན་གྱི་འབྲས་བུར་གྱུར་པ་དེ་ཚངས་རིགས་ནས་འོག་མིན་གྱི་བར་གྱི་སེམས་ཅན་གྱི་རྒྱུད་ཀྱི་སྐྱེས་སྟོབས་ཀྱིས་ཆོས་རྣམས་སོ། །ཞེས་གསུངས་པ་མི་འཐད་པར་ཐལ་ལོ། །གཞན་ཡང་། བསམ་གཏན་དང་པོའི་རྟེན་ཅན་གྱི་སོ་སྐྱེའི་རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་འཇུག་དག་པ་བ་ཆོས་ཅན། རྒྱུ་སྙོམས་འཇུག་གི་བསམ་གཏན་མ་ཡིན་པར་ཐལ། འབྲས་བུ་སྐྱེ་བའི་བསམ་གཏན་ཡིན་པའི་ཕྱིར། ཁྱབ་པ་ཁས། དེར་ཐལ། བསམ་གཏན་དང་པོའི་སྐྱེས་སྟོབས་ཀྱི་ཆོས་ཡིན་པའི་ཕྱིར། དེ་དེར་ཐལ། བསམ་གཏན་དང་པོའི་རྟེན་ཅན་གྱི་གང་ཟག་ཡིན་ན་བསམ་གཏན་དང་པོའི་དངོས་གཞིའི་སྙོམས་འཇུག་ཐོབ་པས་ཁྱབ་པའི་ཕྱིར། རྩ་བར་འདོད་ན། དེ་ཆོས་ཅན། དེ་ཡིན་པར་ཐལ། བསམ་གཏན་དང་པོའི་སྙོམས་འཇུག་གང་ཞིག། །རང་འབྲས་སྡུག་བསྔལ་བདེན་པ་སྐྱེད་བྱེད་ཀྱི་འཁོར་བས་བསྡུས་པའི་ཆོས་ཡིན་པའི་ཕྱིར། ཁ་ཅིག་།འབྲས་བུ་སྐྱེ་བའི་བསམ་གཏན་ཡིན་ན་རང་སའི་རྟེན་ཅན་ཡིན་པས་ཁྱབ་ཟེར་ན། བསམ་གཏན་བཞི་པའི་རྟེན་ཅན་གྱི་སོ་སོ་སྐྱེ་པོའི་རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་འཇུག་ཆོས་ཅན། དེར་ཐལ། དེའི་ཕྱིར། བསམ་གཏན་བཞི་པའི་སྐྱེས་སྟོབས་ཀྱི་ཆོས་ཡིན་པའི་ཕྱིར། དེ་དེར","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/bsam gzugs_form & formless realms\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/s06823m.txt","subfolder":"SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN","origin":"Autochthonous","scripture_category":null,"reference":null},"SCCT_class":null}
{"id":101,"text":"མ་ཐོབ། བདག་འཇུག་ལག་ལེན་གྱི་སྡོམ་ཚིག་།སྦྱིན་སྲེག་གི་ཆོ་ག་འཕགས་པ་རིན་པོ་ཆེས་མཛད་པ། སྦྱིན་སྲེག་གི་ཆོ་ག་མུས་ཆེན་གྱི་གསུང་བཞིན་རྗེ་སངས་རྒྱས་དཔལ་བཟང་གིས་མཛད་པ། ཡང་སྦྱིན་སྲེག་གི་ཆོ་ག་མཁའ་སྤྱོད་སྒྲུབ་པའི་དགའ་སྟོན་ཞེས་བྱ་བ་རྡོ་རྗེ་འཆང་དབང་ཕྱུག་རབ་བརྟན་གྱིས་མཛད་པ། ཡང་སྦྱིན་སྲེག་གི་ཆོ་ག་ཐར་རྩེ་ནམ་མཁའ་དཔལ་བཟང་གིས་མཛད་པ། མ་ཐོབ། རྗེ་བཙུན་ནཱ་རོ་མཁའ་སྤྱོད་མའི་བསྙེན་པ་བྱ་ཚུལ་རྒྱལ་རྩེ་བ་ངག་དབང་བསོད་ནམས་ཀྱི་ས་མཛད་པ། མ་ཐོབ། ཡང་བསྙེན་ཡིག་དངོས་གྲུབ་མྱུར་དུ་འགུགས་པའི་ཕོ་ཉ། མ་ཐོབ། རྫོང་ཆུང་བའི་ལུགས་ཀྱི་ཆོས་སྐོར་ལ། རྣལ་འབྱོར་བཅུ་གཅིག་ཉམས་ལེན་ལ་བརྟེན་ནས་བསྙེན་པས་མཉེས་པར་བྱས་པ། གཞན་ཡང་གཏོར་མའི་ཆོ་ག་།གཞན་དོན་སློབ་མ་ལ་ཕན་འདོགས་ཚོགས་མཆོད་དང་བཅས་པ། སློབ་མ་རྗེས་སུ་གནང་བའི་བྱིན་རླབས་ཀྱི་ཡི་གེ་།ཞར་བྱུང་སིནྡྷུ་རའི་སྒྲུབ་པ། ཞི་བའི་སྦྱིན་སྲེག་།མར་མེའི་སྦྱིན་སྲེག་།ཟ་བྱེད་མཁའ་འགྲོའི་སྦྱིན་སྲེག་།ཁྲུས་ཆོག་།འཁོར་ལོའི་མན་ངག་།ཚེས་བཅུའི་ཆོ་ག་དང་བཅས་པ་ཕྱོགས་གཅིག་ཏུ་བསྡེབས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.11 (GSAN YIG_RECORDS OF TEACHINGS RECEIVED)\/SKYABS RJE KHRI BYANG RIN PO CHE_KYABJE TRIJANG RINPOCHE\/s00237m.txt","subfolder":"SKYABS RJE KHRI BYANG RIN PO CHE_KYABJE TRIJANG RINPOCHE","origin":"Autochthonous","scripture_category":null,"reference":null},"SCCT_class":null}
{"id":102,"text":"བསད་ཀྱང་ནག་པའི་གསོད་བྱེད་བསད་པ་ཉིད་མ་ཡིན་པར་བཤད་དོ། །ནག་པ་གསོད་བྱེད་ནག་པ་ལས་སྔར་བྱུང་བའི་རྒྱུ་ཡིན་དགོས་ལ། ཕྱིས་བྱུང་བའི་མི་དེ་ནག་པའི་རྒྱུ་མ་ཡིན་པའི་ཕྱིར་ཞེས་པའོ། །གཞུང་འདི་ནི་གཞན་སྡེས་ཤིང་གི་འཇིག་པ་ཤིང་ལས་དོན་གཞན་དུ་འདོད་པ་ལ་རང་ལུགས་ཀྱིས། དེ་ལྟར་ན་མེས་བསྲེགས་རྗེས་སུ་ཡང་ཤིང་མཐོང་བ་ཉིད་དུ་འགྱུར་རོ་ཞེས་སྐྱོན་བརྗོད་དེ། ཤིང་གི་འཇིག་པ་ཤིང་ལས་དོན་གཞན་དུ་གྲུབ་ན། ཤིང་གི་འཇིག་པ་དེ་འཇིག་པ་ཡིན་ནམ་མིན། ཡིན་ན་ཁྱོད་རང་གི་སྐད་ཅིག་གཉིས་པ་དེར་ཁྱོད་ཞིག་པར་གྱུར། འདོད་ན། དུས་དེར་ཤིང་མཐོང་བར་ཐལ། ཤིང་གི་འཇིག་པ་དེ་མེད་པའི་ཕྱིར། དཔེར་ན་བུམ་པའི་སྒྲིབ་བྱེད་གོས་བསལ་བ་ན་བུམ་པ་མཐོང་བ་བཞེན་ནོ། །གཞན་སྡེས༑ ནག་པའི་གསོད་བྱེད་བསད་པ་ན། བསད་ཟིན་གྱི་ནག་པ་སླར་འབྱུང་བ་མིན་པ་བཞིན་དུ་ཤིང་གི་འཇིག་པ་ཞིག་ཀྱང་ཤིང་སླར་འབྱུང་བ་མིན་ནོ་ཞེས་ཟེར། རང་ལུགས་ཀྱིས་དཔེ་དོན་མི་མཚུངས་པའི་ལན་བཏབ་སྟེ། ནག་པའི་གསོད་བྱེད་ནག་པའི་བསད་པ་དེ་སྲོག་འགག་པའི་ཆ་ཉིད་མ་ཡིན། ཤིང་གི་འཇིག་པ་དེ་ཤིང་ཞིག་པའི་ཆ་ཡིན་པར་ཁས་ལེན་པའི་ཕྱིར། བརྟག་པ་འདི་ལྟར་བྱ་སྟེ། ནག་པ་གསོད་བྱེད་ཀྱི་མི་དེ་ནག་པ་འགག་རྗེས་སུ་མེད་ན། གསོད་བྱེད་སྔོན་དུ་གྲུབ་ནས་དེ་རྗེས་གསད་བྱ་གྲུབ་པར་འགྱུར་བས་གསད་བྱ་དེ་བསད་པའི་ཚེ་གསོད་བྱེད་འགགས་ཟིན་པར་ཐལ། གསོད་བྱེད་དེ་བསད་པ་དེའི་རྒྱུ་ཡིན་པའི་ཕྱིར། འདོད་ན། བཅས་ལྡན་དགེ་སློང་གིས་སྲོག་ཆགས་གཅིག་བསད་པ་ན་དགེ་སློང་དེའི་རྒྱུད་ལ་སྲོག་གཅོད་ཀྱི་ལྟུང་བ་དངོས་གཞི་མི་འབྱུང་བར་ཐལ། གསོད་བྱེད་ཀྱི་དགེ་སློང་མེད་པའི་ཕྱིར། འདོད་མི་ནུས་ཏེ། བསད་བྱ་སྲོག་འགགས་པ་དང་ལྟུང་བ་བྱུང་བ་དུས་མཉམ་པའི་ཕྱིར། དེར་ཐལ། གསོད་བྱེད་རང་ཉིད་བསད་བྱའི་སྔོན་དང་མཉམ་དུ་ཤི་བ་ལ་ལྟུང་བ་དངོས་གཞི་བྱུང་བ་མེད་པའི་ཕྱིར། དེར་ཐལ།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/DGE BSHES YE SHES DBANG PHYUG_GESHE YESHE WANGCHUK\/se00023m1.txt","subfolder":"DGE BSHES YE SHES DBANG PHYUG_GESHE YESHE WANGCHUK","origin":"Autochthonous","scripture_category":null,"reference":null},"SCCT_class":null}
{"id":103,"text":"གྱི་ཆོས་སུ་མི་རུང་བའི་ཕྱིར། ཞེས་པ་ཇི་ལྟར་མ་སྐྱེས་པ། སོགས་ཀྱིས་བསྟན་ཏོ། །དེ་བཞིན་དུ་གཞན་དབང་ཆོས་ཅན། ཁྱོད་ལ་མ་སྐྱེས་མ་འགགས་ཞེས་བྱ་སྟེ། ཁྱོད་རྐྱེན་ལ་ལྟོས་མེད་དུ་མ་སྐྱེས་ཤིང་མ་འགགས་པའི་ཕྱིར། དེ་ཆོས་ཅན། ཁྱོད་ལ་གཟོད་མ་ནས་ཞི་བ་དང་རང་བཞིན་གྱིས་མྱ་ངན་ལས་འདས་པ་ཞེས་བྱ་སྟེ། ཁྱོད་རྐྱེན་ལམ་ལྟོས་པར་ཀུན་ཉོན་གྱི་ཆོས་སུ་མེད་པའི་ཕྱིར། ཡོངས་གྲུབ་ཆོས་ཅན། ཁྱོད་ལ་མ་སྐྱེས་མ་འགགས་ཞེས་བྱ་སྟེ། ཁྱོད་བདག་གཉིས་གང་གི་ངོ་བོར་ཡང་མ་སྐྱེས་ཤིང་མ་འགགས་པའི་དེ་བཞིན་ཉིད་ཡིན་པའི་ཕྱིར། དེ་ཆོས་ཅན། ཁྱོད་ལ་གཟོད་མ་ནས་ཞི་བ་དང་རང་བཞིན་གྱིས་མྱ་ངན་ལས་འདས་པ་ཞེས་བྱ་སྟེ། ཁྱོད་བདག་གཉིས་གང་རུང་དུ་གྲུབ་པའི་སྒོ་ནས་ཀུན་ཉོན་ལས་རང་བཞིན་གྱིས་འདས་པ་ཡིན་པའི་ཕྱིར། ཞེས་པའོ། ༈ །སྤྲོ་ན། ཡང་སྙིང་དུ། སྐྱེ་སོགས་རང་བཞིན་མེད་ཅེས་པ་དེ་རང་གི་ངོ་བོས་གྲུབ་པའི་རང་བཞིན་མེད་པ་མིན་གྱི། དགག་བྱའི་རང་བཞིན་དང་གནས་ལུགས་ལ་རང་བཞིན་དུ་བྱས་པའི་རང་བཞིན་དེ་གཉིས་ཀྱི་དབང་དུ་བྱས་པར་གསུངས་པ་གཞུང་དོན་ལ་ཞུགས་ཚབས་ཆེ་ཚུལ་དང་། གཞུང་དུ་ཀུན་བཏགས་ལ་སྐྱེ་འགག་མེད་པ་དགོངས་གཞིར་གསུངས་པའི་སྒྲས་ཟིན་སྣོན་ཕྲི་མེད་པའི་བཤད་ཚུལ་ཡིན་མིན་བརྟག་གོ་།གཞུང་ལས། གཞན་དབང་ལ་རང་གི་མཚན་ཉིད་ཀྱིས་སྐྱེ་བ་དང་འགག་པ་ཡོད་པས་སྐྱེ་འགག་མེད་པར་གསུངས་པ་གཞན་དབང་ལ་དགོངས་པ་མིན་ལ། ཞེས་པའི་དོན། ཡིག་ཆར། དགོངས་འགྲེལ་གྱིས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/_JIGS MED DAM CHOS RGYA MTSO_Jigme Damchu Gyatso (1898-1946)\/s00302m.txt","subfolder":"_JIGS MED DAM CHOS RGYA MTSO_Jigme Damchu Gyatso (1898-1946)","origin":"Autochthonous","scripture_category":null,"reference":null},"SCCT_class":null}
{"id":104,"text":"༄༅། །ལུས་པར་སྤངས་པའི་རང་བཞིན་མངའ་བའི་སངས་རྒྱས་ཉིད་དོ། །དེར་སོན་པ་ནི་དེར་ཕྱིན་པའོ། །ཚུལ་ཁྲིམས་ལ་སོགས་པ་འཆད་པར་འགྱུར་བ་དག་ཀྱང་དེ་བཞིན་དུ་རིག་པར་བྱའོ། །ཞེས་གསུངས་པའི་ཕྱིར། དེས་ན་ཕར་ཕྱིན་བཅུ་ནི་ཡིན་ཁྱབ་སྙམས་ཡིན་པའི་ཕྱིར་ཏེ། ཕར་ཕྱིན་ལ་སངས་རྒྱས་ཀྱི་མཁྱེན་པས་ཁྱབ་པ་ནི་གང་ཞིག་།སངས་རྒྱས་ཀྱི་མཁྱེན་པ་ལ་ཕར་ཕྱིན་གྱི་ཁྱབ་པའི་ཕྱིར་ཏེ། ཤེར་ཕྱིན་གྱི་སྒྲ་དངོས་སུ་འཇུག་ན། ཤེར་ཕྱིན་གྱི་སྒྲ་བཤད་དུ་ཡོད་མི་དགོས་པའི་ཕྱིར། ཤེར་ཕྱིན་གྱི་སྒྲ་དངོས་སུ་འཇུག་པའི་གཞི་ཡིན་ན། ཤེས་རབ་ཡིན་མི་དགོས་སོ། ཤེར་ཕྱིན་གྱི་སྒྲ་བཤད་དུ་ཡོད་པའི་གཞི་ཡིན་ན། ཤེས་རབ་ཡིན་དགོས་པའི་ཕྱིར། སྦྱིན་སོགས་བཅུ་ནི། འགལ་སྙམ་སྟེ། སྦྱིན་པ་དང་ཚུལ་ཁྲིམས་འགལ་བའི་ཕྱིར་ཏེ། དེ་ལ་དམན་མཆོག་གི་རིམ་པ་ཡོད་པའི་ཕྱིར། ༈ །གཉིས་པ་ལ། མཚམས་སྦྱར། རྩ་བ། འགྲེལ་པ་དང་གསུམ། དང་པོ་ནི། དེ་ལྟར་འགྲེལ་པ་ལ་སོགས་པ་སྙད་ནས། ཞེས་སོགས་ལ། ཤེས་རབ་ཕ་རོལ་ཕྱིན་པ་ནི། ཞེས་སོགས་ཀྱི་ཚིག་ལེའུར་བྱས་པ་བཅོ་ལྔས། བསྟན་བཅོས་མངོན་པར་རྟོགས་པའི་རྒྱན་གྱི་ལུས་རྣམ་གཞག་གསུངས་པ་ཆོས་ཅན། དགོས་པ་ཡོད་དེ། མངོན་པར་རྟོགས་པའི་རྒྱན་ལ་ཉན་བཤད་བྱ་སླ་བ་ལ་སོགས་པའི་དགོས་པ་ཡོད་པའི་ཕྱིར། གཉིས་པ་ནི། ཤེས་རབ་ཕ་རོལ་ཕྱིན་པ་ནི། དངོས་པོ་བརྒྱད་ཀྱིས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/KUN MKHYEN CHOS _BYOR DPAL BZANG_KUNKYEN CHUNJOR PELSANG\/s00999e.txt","subfolder":"KUN MKHYEN CHOS _BYOR DPAL BZANG_KUNKYEN CHUNJOR PELSANG","origin":"Autochthonous","scripture_category":null,"reference":null},"SCCT_class":null}
{"id":105,"text":"རྩོམ་པ་པོའི་ལོ་རྒྱུས་མདོར་བསྡུས། ཨ་རོལ་བློ་བཟང་ལུང་རིགས་རྒྱ་མཚོ་ནི་ཨ་མདོ་རེབ་ཀོང་ཡར་ནང་ལྕང་ལུང་ཨ་རོལ་ཟེར་བའི་སྡེ་ཚོར་ལྡོང་གི་རིགས་རྒྱུད་ཡབ་བོང་ཤུལ་ཆོས་འབུམ་རྒྱལ་དང་ཡུམ་ཀླུ་མོ་རྒྱལ་གཉིས་ཀྱི་སྲས་སུ་རབ་བྱུང་བཅུ་གསུམ་པའི་ཤིང་གླང་ལོ་༡༨༠༥་ཟླ་བ་བདུན་པའི་ཚེས་བཞི་ལ་སྐུ་འཁྲུངས། ཨ་མགྲོན་གཅོད་རྒན་གྱིས་དཀོན་མཆོག་ཚེ་རིང་ཞེས་མཚན་གསོལ། དགུང་ལོ་གསུམ་གྱི་སྟེང་རོང་དབོན་འཇིགས་མེད་ཚང་དབུས་སུ་ཕེབས་ཏེ་རྒྱལ་སྲས་བསྐལ་བཟང་ཐུབ་བསྟན་འཇིགས་མེད་དང་། ལ་མོ་ཆོས་སྐྱོང་གཉིས་ལ་ཡང་སྲིད་ཡིན་མིན་བརྟག་པ་ཞུས་པས་ཡིན་པར་ཐག་བཅད། དགུང་ལོ་བཞི་བར་རོང་བོ་ཤར་བླ་བྲང་ཆེན་པོ་དང་། ནང་ཆེན་ཁག་གྲྭ་ཚང་ཕན་ཚུན་གྱི་སྐུ་ཚབ་བཅས་ནས་ཁ་དར་བཏང་ཞིང་། དགུང་ལོ་དྲུག་པར་རོང་བོ་དགོན་ཆེན་གྱི་བསེ་བླ་བྲང་གི་ཤར་ལྟའི་ཚོམས་ཆེན་དུ་གདན་སར་བཀོད་དེ་སྐུ་གོང་མ་ཨ་རོལ་གྲགས་པ་རྒྱ་མཚོ་ཞེས་རྒྱ་མ་རིན་ཆེན་སྒང་གི་མཁན་པོ་དེ་ཉིད་ཀྱི་སྤྲུལ་པའི་རྣམ་རོལ་དུ་ངོས་འཛིན་བྱས། ཡི་གེ་འབྲི་ཀློག་དང་འདོན་ཆོས་སོགས་སྦྱངས། དགུང་ལོ་བདུན་པའི་དུས་སུ་རོང་བོ་ཁྲི་ཆེན་དགེ་འདུན་མཁྱེན་རབ་ལས་རབ་ཏུ་བྱུང་སྟེ་དགེ་ཚུལ་དུ་བསྒྲུབས། མཚན་དགེ་འདུན་ལུང་རིགས་རྒྱ་མཚོར་གསོལ། བསེ་ངག་དབང་འཇམ་དབྱངས་བཀྲ་ཤིས་ལས་ཆོས་བཀའ་མང་དུ་གསན། དགུང་ལོ་བརྒྱད་པའི་དུས་སུ་མཁན་ཆེན་དོན་ཡོད་རྒྱ་མཚོའི་མདུན་འཇིགས་བྱེད་བཅུ་གསུམ་མའི་དབང་ཞུ་སྐབས་མཎྜལ་བཤད་པ་གནང་བས་ཀུན་གྱི་ཡིད་འཕྲོག་ནས་རིམ་བཞིན་རོང་བོ་ཁྲི་ཆེན་དགེ་འདུན་མཁྱེན་རབ། ཤིང་བཟའ་པཎྜི་ཏ། ཁྲི་སྤྲུལ་བློ་བཟང་རྒྱལ་མཚན་སེང་གེ་གསེར་ཁང་རྡོ་རྗེ་འཆང་ཡབ་སྲས། བསོད་གྲགས་དཀོན་མཆོག་རྒྱ་མཚོ། རྗེ་པྲཛྙཱ་མཚན་ཅན་སོགས་ཀྱི་ཞབས་པད་བསྟེན་ཏེ། དབང་ལུང་མན་ངག་ངོམས་མེད་དུ་བཞེས། རོང་བོ་གྲྭ་ཚང་ནས་གཞུང་ལུགས་ལ་སྦྱངས་ཏེ་རྗེ་བཙུན་པའི་ཡིག་ཆ་ཞིབ་སྦྱངས་དང་། ཁྱད་པར་བསྡུས་གྲྭ་རྒྱས་བསྡུས། བྱང་རྩེའི་བློ་རྟགས། དཀའ་ཆེན་བཞིའི་རྩ་བ། ཕར་ཕྱིན་འགྲེལ་ཆུང་། རྣམ་བཤད་སྙིང་པོའི་རྒྱན། རྗེ་བཙུན་ཐལ་ཕྲེང་། བསོད་གྲགས་སྤྱི་དོན། ལེགས་བཤད་སྙིང་པོ་སོགས་ཐུགས་འཛིན་གྱི་སྟེང་ནས་རྗེ་ཡབ་སྲས་ཀྱི་ལེགས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/RNAM THAR SNA TSOGS_COMPILATIONS OF BIOGRAPHIES\/TREASURE OF KNOWABLE THINGS\/r00003e3.txt","subfolder":"TREASURE OF KNOWABLE THINGS","origin":"Autochthonous","scripture_category":null,"reference":null},"SCCT_class":null}
{"id":106,"text":"༄༅། །དམན་པ་ལ་གསུངས་པ་ནི་མཚོན་པ་ཙམ་མོ། །རྒྱུད་སྡེ་འོག་མ་གསུམ་ལས་ལས་རྒྱ་དང་། བསྒོམས་པའི་ལྷ་མོ་དང་མཉམ་པར་སྦྱོར་བ་མ་བཤད་ཀྱང་། སྤྱིར་མདུན་དུ་བསྒོམས་པའི་ལྷ་མོའི་ཡུལ་ལྔ་ལ་དམིགས་པའི་ཆགས་པ་ལམ་བྱེད་ཙམ་ཞིག་ཡོད་པས། དེ་དག་གི་ལམ་ཡང་འདོད་ཡོན་ལ་ཆགས་པ་ལམ་བྱེད་ཙམ་དུ་བསྡུའོ། །ཐུན་མོང་མ་ཡིན་པའི་བདེན་པ་གཉིས་ཀྱི་དོན་མ་ལུས་པ་ཡོངས་སུ་སྤྱོད་ཅིང་། བདེ་བ་ཆེན་པོའི་འབྲས་བུ་མཆོག་ལ་དགའ་བའི་གདུལ་བྱ་རྣམས་ལ། ཉན་ཐོས་དང་ལྡན་པ་དང་། ཕར་ཕྱིན་གྱི་མདོ་སྡེའི་ཚུལ་དང་ལྡན་པའི་ཆགས་བྲལ་གྱི་སྤྱོད་པ་མ་གསུངས་ཏེ། དེ་དག་གིས་འདུལ་བའི་གདུལ་བྱ་ནི་འདོད་ཡོན་ལ་ཆགས་པ་ལམ་དུ་བྱས་པའི་བདེ་བ་ཆེན་པོའི་རྫོགས་རིམ་མ་རྟོགས་པས་སྦྱངས་པའི་ཡོན་ཏན་བཅུ་གཉིས་ལ་སོགས་པ་སྤྱོད་པ་བྱ་དཀའ་བ་རྣམས་ཀྱིས། དུས་རིང་པོས་བྱང་ཆུབ་འཚོལ་བར་བྱེད་ཀྱང་། མཐར་ཐུག་པའི་བྱང་ཆུབ་ལམ་གཞན་ལ་མ་བརྟེན་པར་ཐོབ་པར་མི་ནུས་པའི་སྤྱོད་པ་ཅན་ཡིན་པའི་ཕྱིར་རོ། །དེ་བས་ན་རྡོ་རྗེ་མཁའ་འགྲོ་ལས། གང་ཞིག་དགེ་སློང་དངོས་གནས་དང་། །གང་ཡང་རྟོག་ལ་དགའ་བའི་མི། །གང་ཞིག་རྒན་པོར་གནས་གྱུར་པ། །དེ་ལ་དེ་ཉིད་མི་བསྟན་ཏོ། །ཞེས་གསུངས་ཏེ་ཆགས་བྲལ་གྱི་ལམ་གྱིས་འདུལ་བའི་རབ་བྱུང་ནི་ཆགས་ཅན་གྱི་ལམ་ལ་མོས་པར་མི་ནུས་པ་དང་། ས་བོན་ཉམས་པའི་རྒན་པོ་ནི་བདེ་སྟོང་སྦྱོར་བའི་ནུས་པ་མེད་པ་དང་། ཕྱི་རོལ་གྱི་རྟོག་གེ་ལྷུར་ལེན་པ་ནི་ཆོས་འདི་ལ་མི་འཇུག་པས། ལམ་མཆོག་གི་སྣོད་མིན་པར་བཤད་དོ། །","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/RIM LNGA_FIVE STAGES (PANCHAKRAMA)\/s05302e.txt","subfolder":"RIM LNGA_FIVE STAGES (PANCHAKRAMA)","origin":"Autochthonous","scripture_category":null,"reference":null},"SCCT_class":null}
{"id":107,"text":"༄༅། །རྣམ་ཤེས་གསུམ་མ་གཏོགས་པའི་དུས་རྟག་ཏུ་ངར་རློམ་སེམས་པའོ། །སྒྲ་བཤད་འཇུག་འདི་རྣམ་ཤེས་གཞན་ལ་མེད་པས་དོན་དམ་པའི་ཡིད་མ་ཡིན་ནོ། །གཉིས་པ་ནི། ཀུན་གཞི་རྣམ་པར་ཤེས་པ་ལ་དམིགས་པ་སྟེ། དེ་ལ་དམིགས་ནས་ངའོ་སྙམ་དུ་ཞེན་པའི་ཕྱིར་རོ། །ཀུན་གཞི་ཁས་ལེན་པའི་ཚེ། ཀུན་གཞིའི་རྒྱུན་དེ་ཉིད་གང་ཟག་ཏུ་འདོགས་པའི་གཞི་ཡིན་གྱི། གང་ཟག་ཡིན་ན་ཀུན་གཞི་ཡིན་པས་ཁྱབ་པ་སོགས་ཁས་བླངས་པར་མི་བྱའོ། །གསུམ་པ་ནི། ཉོན་མོངས་པ་ཞེས་ཏེ། །ཉེན་ཡིད་ཆོས་ཅན། གྲོགས་བཞི་དང་མཚུངས་པར་ལྡན་ཏེ། ཀུན་གཞི་ལ་བདག་ཏུ་ལྟ་བར་བྱེད་པའི་འཇིག་ལྟ་དང་། བདག་དང་མི་འབྲལ་བའི་སྲེད་པས་བསྡུས་པ་བདག་ལ་ཆགས་པ་དང་བདག་དེས་སེམས་ཁེངས་པའི་ངའོ་སྙམ་པའི་ང་རྒྱལ་དང་། བདག་ཏུ་རྨོངས་པར་བྱེད་པའི་མ་རིག་པ་དང་མཚུངས་པར་ལྡན་པའི་ཕྱིར། མན་ཐུང་དུ་ཡིད་དང་། མཱ་ན་རིང་པོ་ང་རྒྱལ་ལ་འཇུག་པས་ང་རྒྱལ་དང་མཚུངས་ལྡན་གྱི་ཡིད་བརྟེན་པ་ཡིན་ནོ། །སྔར་བཤད་པའི་ཀུན་འགྲོ་ལྔ་དང་བཅས་པའི་འཁོར་སེམས་བྱུང་དགུའོ། །བཞི་པ་ནི། ཉོན་ཡིད་དེ་ཡང་གནས་གྱུར་མཐར་ཕྱིན་པ་མ་ཐོབ་པའི་བར་ཐམས་ཅད་དུ་མངོན་གྱུར་དུ་རྗེས་སུ་འཇུག་པ་མ་ཡིན་ཏེ། བདག་མེད་ལ་ངོན་སུམ་དུ་མཉམ་པར་བཞག་པའི་ལམ་མངོན་གྱུར་པ་དང་། འགོག་པའི་སྙོམ་པར་འཇུག་པ་ལ་སྙོམས་པར་ཞུགས་པའི་དུས་ན་གནས་སྐབས་ལྡོག་པ་དང་མི་སློབ་པའི་ས་ཐོབ་པ་ན། ཟད་པར་སྤངས་པས་དེ་གསུམ་མ་གཏོགས་པར་སེམས་དགེ་བ་དང་མི་དགེ་བ་དང་ལུང་དུ་མ་བསྟན་པ་ཐམས་ཅད་དུ་རྗེས་སུ་འགྲོ་བའི","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/RGYAL TSAB DAR MA RIN CHEN_GYALTSAB DARMA RINCHEN\/s5435i.txt","subfolder":"RGYAL TSAB DAR MA RIN CHEN_GYALTSAB DARMA RINCHEN","origin":"Autochthonous","scripture_category":null,"reference":null},"SCCT_class":null}
{"id":108,"text":"སྟོན་པ་ཡིན་ནོ། ཞེས་གསུངས་པ་ལྟར་ཡིན་ཏེ། ཕྱི་རོལ་དོན་ལ་ཞེན་པ་རྣམས་ལ་ཐོག་མར་ཕྱི་ནང་གི་སྐྱེ་མཆེད་ལས་གཟུགས་ལྟ་བ་སོགས་ཀྱི་རྣམ་ཤེས་འབྱུང་བར་བསྟན་པ་ན་དེ་འདྲའི་སྐྱེ་བོས་མངོན་སུམ་དུ་མྱོང་བས་གྲུབ་ཅིང་དེ་གྲུབ་པ་ན་དེ་དག་ལས་མ་གཏོགས་པའམ་གཟུང་འཛིན་རྫས་གཞན་པའི་ལྟ་བ་པོ་ལ་སོགས་པ་མེད་པར་བསྟན་པ་ན་རྟོགས་ནུས་པའི་དོན་དུ་འོ། འཁོར་ལོ་དང་པོའི་དངོས་ལ་གནོད་བྱེད་ནི། སྒྲ་ཇི་བཞིན་པ་ལ་གནོད་བྱེད་ནི་ཕྱི་རོལ་འགོག་པའི་རིགས་པ་རྣམས་སོ། །འཁོར་ལོ་དང་པོར་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་གསུངས་པ་དྲང་དོན་དུ་བསྟན་པ་ནི་ཆོས་རྣམས་ལ་ངོ་བོ་དང་ཁྱད་པར་དུ་བཏགས་པའི་ཀུན་བཏགས་ཙམ་དེ་ནི་ཆོས་ཀྱི་ཁམས་དང་སྐྱེ་མཆེད་ཡིན་པས་དེ་གཉིས་ལ་མ་ཕྱེ་བར་རང་གི་མཚན་ཉིད་ཀྱིས་གྲུབ་པར་གསུངས་པ་ཡང་དྲང་དོན་ནོ། །དྲང་དོན་དུ་འགྲེལ་རྒྱུའི་འཁོར་ལོ་བར་པ་ངོས་གཟུང་པ་ནི་ཀུན་ལས་བཏུས་ལས་ཤིན་ཏུ་རྒྱས་པ་ལས་ཆོས་ཐམས་ཅད་ངོ་བོ་ཉིད་མེད་པར་གསུངས་པ། གོང་དུ་བཤད་པའི་ངོ་བོ་ཉིད་མེད་པ་གསུམ་ལ་དགོངས་ནས་གསུངས་པར་བཤད་ཅིང་། ཐེག་བསྡུས་ལས་ཤིན་ཏུ་རྒྱས་པ་ལས་མེད་ཅེས་གསུངས་པ་ཐམས་ཅད་ཀྱིས་ཀུན་བཏགས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/DGE BSHES RTA MGRIN RAB BRTAN_Geshe Tamdrin Rabten (1920-1986)\/s00192m.txt","subfolder":"DGE BSHES RTA MGRIN RAB BRTAN_Geshe Tamdrin Rabten (1920-1986)","origin":"Autochthonous","scripture_category":null,"reference":null},"SCCT_class":null}
{"id":109,"text":"བཟོ་བོ་རྣམས་ལ་ལྷ་ཐོར་འདེབས་སུ་བཅུག་པས། ལུས་ལ་ཚེར་མ་ཟུག་པའི་སྡུག་བསྔལ་ཙམ་ཡང་མ་མྱོང་པར་བདེ་བར་གྲོལ་ཏེ་ཐམས་ཅད་ཀྱིས་བླ་མའི་ཐུགས་རྗེར་དེས་པའི་ཡིད་ཆེས་ཀྱི་དད་པ་བརྟན་པོ་ཐོབ། བཅུ་པའི་ཚེས་ནས་བཟུང་བདུན་གསུམ་གྱི་རིང་བཅད་རྒྱ་གནང་སྟེ་ཟབ་ལམ་རྡོ་རྗེའི་རྣལ་འབྱོར་ལ་རྩེ་གཅིག་ཏུ་གཞོལ་བར་མཛད། དེའི་ཉི་ཤུ་ལྔའི་དགེ་ལྡན་དུས་མཆོད་ཆེན་མོའི་ཉིན་ཁྲི་ཟུར་བསོད་ནམས་དབང་རྒྱལ་སོགས་ཞབས་འབྲང་པ་བཅུ་སྐོར་དང་བཅས་འཇིགས་བྱེད་བཅུ་གསུམ་མའི་བདག་འཇུག་བཞེས། ཧོར་ཟླ་བཅུ་གཅིག་པའི་ཚེས་གཅིག་གི་ཉིན་གཟའ་སྐར་འཕྲོད་སྦྱོར་ལེགས་པའི་ཐོག་བྱམས་ཆེན་མཐོང་བ་དོན་ལྡན་གསར་བཞེངས་ཀྱི་ལས་མགོ་དངོས་གཞི་ཚུགས་པར་སྟོན་ཆེན་དང་ལག་དཀར་གྱི་གནང་སྦྱིན་གྱ་ནོམ་པ་མཛད། དེ་སྐབས་གྲུབ་པའི་དབང་ཕྱུག་ཁྲི་ཟུར་བསོད་ནམས་གྲགས་པ་ཚང་ནས་གསེར་དངུལ་གོས་དར་རྟ་ནོར་སོགས་ཀྱི་ཞལ་འདེབས་གཏོས་ཆེ་བ་ཕུལ། ཁོང་གིས་འགའ་ཞིག་ལ་གསུང་འཕྲོས་ཀྱི་ཚེ་ངེད་སྔོན་དཀར་པོ་གཤོང་དུ་ཡོད་སྐབས་རྨི་ལམ་དུ་ངེད་རང་དང་བཅས་མི་མང་པོ་ཞིག་སྐུ་ཕྱོགས་རིན་པོ་ཆེས་ཁྲིད་དེ་དགའ་ལྡན་དུ་འགྲོ་རྒྱུ་ཡིན་ཟེར་ནམ་མཁའ་ལ་འཕུར་ནས་འགྲོ་པའི་རྨི་ལམ་ཞིག་བྱུང་། ད་རེས་བྱམས་ཆེན་བཞེངས་རྒྱུའི་ཞལ་འདེབས་ཡང་དང་པོ་ང་རང་གིས་འབུལ་རྒྱུ་བྱུང་བས་ཤིན་ཏུ་ལེགས་པ་འདྲ་གསུངས་ཤིང་། དེའི་ཕྱི་ལོ་ཁོང་སྐུ་འདས་སོང་བས་རྨི་ལམ་དེ་དོན་ལ་གནས་པ་གོར་མ་ཆག་གོ་།དེས་མཚོན་སྐྱབས་མགོན་ཉིད་ནས་བྱམས་ཆེན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/DKON MCHOG _JIGS MED DBANG PO_KONCHOK JIGME WANGPO\/sa00949e.txt","subfolder":"DKON MCHOG _JIGS MED DBANG PO_KONCHOK JIGME WANGPO","origin":"Autochthonous","scripture_category":null,"reference":null},"SCCT_class":null}
{"id":110,"text":"༄༅། །སློབ་ལམ་ན་སྦྱིན་པའི་ཕར་ཕྱིན་ཡོད་དེ། སེམས་བསྐྱེད་བསྔོ་བ་སྟོང་ཉིད་མངོན་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་སྦྱིན་པ་དེ་ཡིན་ན་སྦྱིན་པའི་ཕར་ཕྱིན་ཡིན་དགོས་པའི་ཕྱིར་ཏེ། དེ་ཡིན་ན་འཇིག་རྟེན་ལས་འདས་པའི་སྦྱིན་པའི་ཕར་ཕྱིན་ཡིན་དགོས་པའི་ཕྱིར། རྟགས་གྲུབ་སྟེ། སྦྱིན་པ་སྦྱིན་བྱ་ལེན་པོ་གཏོང་པོས་སྟོང་། །ཞེས་སོགས་ཀྱིས་སེམས་བསྐྱེད་བསྔོ་བ་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་སྦྱིན་པ་དེ་འཇིག་རྟེན་ལས་འདས་པའི་སྦྱིན་པའི་ཕར་ཕྱིན་དང་། སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་མ་ཟིན་པའི་ཐེག་ཆེན་སེམས་བསྐྱེད་ཀྱིས་ཟིན་པའི་སྦྱིན་པ་དེ་འཇིག་རྟེན་པའི་ཕར་ཕྱིན་དུ་གསལ་བར་བསྟན་པའི་ཕྱིར། ཡང་འགོག་སྙོམས་ཀྱི་དོན་སྔར་ལྟར་ཁས་བླངས་པ་ལ། ཁ་ཅིག། འགོག་སྙོམས་ཡིན་ན་ཐུན་མོང་མ་ཡིན་པའི་འགོག་སྙོམས་ཡིན་དགོས་པར་ཐལ། མཚན་ཉིད་དེ་འཐད་པའི་ཕྱིར། འདོད་ན། རང་རྒྱུད་པ་དང་ཐལ་འགྱུར་བ་གཉིས་ཀས་འགོག་སྙོམས་སུ་ཁས་ལེན་པའི་འགོག་སྙོམས་ཤིག་མེད་པར་ཐལ་ལོ། །འདོད་ན། འགོག་སྙོམས་ལ་ཐུན་མོང་བའི་འགོག་སྙོམས་དང་ཐུན་མོང་མ་ཡིན་པའི་འགོག་སྙོམས་གཉིས་སུ་དབྱེར་མེད་པར་ཐལ། འདོད་པའི་ཕྱིར། འདོད་ན། ཊཱིཀ་ཆེན་ལས། འགོག་པ་ལ་སྙོམས་པར་འཇུག་པ་ཐུན་མོང་མ་ཡིན་པ་འདི་ནས་འཐོབ་པ་ཡིན་ནོ། །ཞེས་འགོག་སྙོམས་ལ་ཐུན་མོང་བ་དང་ཐུན་མོང་མ་ཡིན་པ་གཉིས་སུ་གསུངས་པ་མི་འཐད་པར་ཐལ། འདོད་པའི་ཕྱིར་ན་སྐྱོན་མེད་དེ། དགག་གཞི་ཡིད་ཀྱི་རྣམ་ཤེས་ཕྲ་མོའི་སྟེང་དུ་དགག་བྱ་ཚོགས་དྲུག་རགས་པ་འཁོར་བཅས་བཀག་པའི་སྙོམས་འཇུག་དེ་ཐེག་པ་ཐུན་མོང་བའི་མདོ་ནས་འགོག་སྙོམས་སུ་བཤད་པས་དེ་ལ་ཐུན་མོང་བའི་འགོག་སྙོམས་ཞེས་གསུངས་པ་ཡིན་གྱི། དེ་འགོག་སྙོམས་སུ་ཁས་མི་ལེན་པའི་ཕྱིར། དཔེར་ན། ཊཱིཀ་ཆེན་ལས། གང་ཟག་རང་སྐྱ་ཐུབ་པའི་རྫས་ཡོད་དུ་འཛིན་པའི་བློ་ལ་ཐུན་མོང་བའི་འཇིག་ལྟ་ཞེས་གསུངས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/_GREL PA SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/ss06838i.txt","subfolder":"SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN","origin":"Autochthonous","scripture_category":null,"reference":null},"SCCT_class":null}
{"id":111,"text":"གྱི་ཡིད་ལམ་དུ་མི་འགྱུར་པའི་གནས་ཇི་ལྟ་བར་བཞག་པར་མཛད་པ་དེ་ནི་འདི་ཡིན་ཏེ། རྗེ་བཙུན་འཇམ་པའི་དབྱངས་ལ་གུས་པས་ཕྱག་འཚལ་ལོ། །བྱ་གྷའི་གོང་གི་ཙནྡྲ་ནི། ། མིག་དང་ཟླ་བའི་གྲངས་གསུམ་ལ། །བགྲོ་བ་མཛད་པའི་ཆུ་འདྲེས་ཆུས། །ཀ་ལ་ཤ་བཀང་སྟེར་རྩིས་བྱེད། །ཕུལ་བྱུང་ནས་ནི་སུམ་བརྒྱ་བཅུ། །སོང་ཟེར་ཡབ་གཅིག་དཀྱིལ་འཁོར་གཙོ། །བགྲོ་བ་མཛད་པ་གཉིས་ཀྱང་སྣང་། །གྲངས་བཞི་པ་ལ་རྣམ་པ་ཅན། །ཁྲི་ཡི་སྟེང་ནས་རྩ་བ་ནི། །གཏད་ནས་འདི་དག་གྱིས་ཞེས་ཚེ། །སྔགས་རྒྱས་ལན་གསུམ་བཏེག་སྔོན་གྱི། །དེ་འདྲའི་ལྟས་གོ་ལྔ་པ་ལ། །ལྷོ་ཡི་ཐུགས་བཅུད་དམ་པ་ལ། །འཕྲིག་ཚུད་དེ་ནས་དྲུག་པ་ལ། ། ངེས་རྙེད་དེ་ནས་བདུན་པ་ལ། །རྟོགས་བསྲེས་ལས་ནི་ཤིན་ཏུ་ངེས། །ཤིད་ཟན་ཞེས་པའང་དེ་ནས་གོ་།དེ་འདྲའི་ངོ་མཚར་རྨད་དུ་བྱུང་། །བརྗེད་ཀྱི་དོགས་ནས་ཡི་གེར་བཀོད། །དེ་དོན་སྒྲུབ་པ་མཐར་ཕྱིན་ཤོག་།ཅེས་གླང་གི་ཟླ་བ་བཅུ་གཉིས་པའི་ཚེས་བདུན་ལ་འོལ་ཁའི་བསམ་གཏན་གླིང་དུ་བྲིས་པ་དགེ་ལེགས་སུ་གྱུར་ཅིག་།ཅེས་བྱ་བའོ། །དེ་དག་གི་དོན་རྗེ་ཐམས་ཅད་མཁྱེན་པའི་གསུང་ངག་ཇི་ལྟ་བ་བཞིན་དུ་མཁས་གྲུབ་ཐམས་ཅད་མཁྱེན་པས་དགྲོལ་བར་མཛད་པ་ནི་འདི་ལྟར། དེ་ཡང་བྱ་གྷ་ནི་སྟག་གི་སྐད་དོད་ཡིན་ལ། དེའི་གོང་ཞེས་པ་གླང་གི་ལོ་གོ་བར་བྱ་བའོ། །ཙནྡྲ་ནི་ཟླ་བའི་མིང་ཡིན་ལ། མིག་ནི་གཉིས་དང་། ཟླ་བ་ནི་གཅིག་ཡིན་ཏེ། གཅིག་གི་བརྡའ་ཡིག་ག་འོག་ཏུ་གཉིས་ཡིག་བཞག་པ་ནི་བཅུ་གཉིས་ཡིན་པས་ཟླ་བ་བཅུ་གཉིས་པ་གོ་བར་བྱེད་པའི། །གསུམ་པ་ཞེས་བྱ་བ་ནི་ཟླ་བ་དེའི་ཚེས་གསུམ་གྱི་མཚན་མོའོ། །དེའི་ཚེ་རྒྱལ་བ་ཀུན་གྱི་ཡབ་གཅིག་རྗེ་བཙུན་འཇམ་པའི་རྡོ་ལྷ་བཅུ་དགུའི་དཀྱིལ་འཁོར་ཡོངས་སུ་རྫོགས་པར་སྣང་ཞིང་།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/sl00191i.txt","subfolder":"RJE TZONG KHA PA BLO BZANG GRAGS PA_JE TSONGKAPA LOBSANG DRAKPA","origin":"Autochthonous","scripture_category":null,"reference":null},"SCCT_class":null}
{"id":112,"text":"༄༅། །པོའི་རྩོམ་པ་མི་གསུངས་བ་ལ་རྒྱུ་མཚན་མེད་པས་ཐོག་མ་ཡོད་པར་བཤད་པའི་རིགས་པ་དང་འདྲའོ། །གལ་ཏེ་སྟོན་པས་འཁོར་བའི་སྔོན་དང་ཕྱི་མ་བཀག་ན་དགེ་སློང་དག་དེ་ལྟ་བས་ན་འཁོར་བ་ཟད་པར་བྱ་བའི་ཕྱིར་ནན་ཏན་དུ་བྱའོ་སྙམ་དུ་ཁྱེད་ཀྱིས་དེ་ལྟར་བསླབ་པར་བྱའོ་ཞེས་ཐ་མར་ཟད་པ་ཡོད་པར་གསུངས་པ་དང་འགལ་ལོ་ཞེ་ན། མི་འགལ་ཏེ་སྔར་མདོ་དྲངས་པ་ལས་སེམས་ཅན་མ་རིག་པ་དང་ལྡན་པ་ཞེས་སོགས་ཀྱིས་ཁྱད་པར་དུ་བྱས་པ་དེ་དག་ཁོ་ནའི་འཁོར་བ་ཐ་མ་མེད་པར་སྟོན་གྱི་ཉོན་མོངས་པ་མ་ལུས་པར་སྤངས་པ་རྣམས་ལ་ནི་ཟད་པའི་མཐའ་ཡོད་དོ། །གལ་ཏེ་ཐོག་མ་དང་བྲལ་བ་རྣམས་ལ་ཐ་མ་ཡོད་པ་མི་འགལ་ལམ་སྙམ་ན། མི་འགལ་ཏེ། བརྒྱ་པ་ལས། ཇི་ལྟར་ས་བོན་མཐའ་མཐོང་ཞིང་། །དེ་ལ་ཐོག་མ་ཡོད་མིན་ལྟར། དེ་བཞིན་རྒྱུ་ནི་མཚང་ཕྱིར། །སྐྱེ་བའང་འབྱུང་བར་མི་འགྱུར་རོ། །ཞེས་ས་བོན་ལ་ཐོག་མ་མེད་ཀྱང་མེས་ཚིག་པ་ལས་ཐ་མ་ཡོད་པ་བཞིན་དུ། སྐྱེ་བ་ལ་ཐོག་མ་མེད་ཀྱང་ཉོན་མོངས་པ་ཟད་ནས་རྒྱུ་མ་ཚང་བ་ལ་ཕྱིས་ཉོན་མོངས་ཀྱི་དབང་གིས་སྐྱེ་བ་ཟད་པའི་ཐ་མ་ནི་ཡོད་པར་བཤད་དོ། །འདིར་དངོས་པོའི་དེ་ཁོ་ན་ཉིད་སེམས་པའི་དབང་དུ་བྱས་ན་ཐོག་མཐའ་གཉིས་མེད་པར་འདྲ་ཡང་ཐ་སྙད་དུ་ཐོག་མཐའ་གཉིས་ཡོད་མེད་ཀྱི་མི་འདྲའོ། །གལ་ཏེ་འཁོར་བ་ལ་ཐོག་མཐའ་རང་བཞིན་གྱིས་མ་གྲུབ་མོད་ཀྱང་དབུས་ནི་རང་བཞིན་གྱིས་ཡོད་དེ་མ་བཀག་པའི་ཕྱིར་རོ་ཞེ་ན། འཁོར་བ་གང་ལ་ཐོག་མ་དང་ཐ་མ་རང་བཞིན་གྱིས་མེད་པ་དེ་ལ་དབུས་རང་བཞིན་གྱིས་གྲུབ་པ་ག་ལ་ཡོད་དེ་མེད་དོ། །དེའི་ཕྱིར་འཁོར་བ་ནི་ནམཁའ་བཞིན་དུ་ཐོག་མཐའ་དབུས་ཀྱི་ངོ་བོ་ཉིད་ཀྱིས་ཡོད","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/RTZA BA SHES RAB GYI _GREL PA_COMMENTARIES ON THE ROOT TEXT CALLED _WISDOM_ (MULAPRAJNA)\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/s05401d.txt","subfolder":"RJE TZONG KHA PA BLO BZANG GRAGS PA_JE TSONGKAPA LOBSANG DRAKPA","origin":"Autochthonous","scripture_category":null,"reference":null},"SCCT_class":null}
{"id":113,"text":"ཆད་དགོས་པའི་ཕྱིར། དང་པོ་གྲུབ་སྟེ། མཚམས་མ་བཅད་པར་མཚམས་ཀྱི་སྒོ་ནས་ཕྱེ་ཟིན་པའི་ཕྱིར། མཛོད་ལས། མཚམས་མ་བཅད་པ་དག་ཏུ་ཡང་། ཞེས་དང་། རྩ་བར། དབྱེ་བར་བྱ་བ་དག་དགེ་འདུན་གྱི་ཚད་ཉིད་མ་ཡིན་པ་དང་། མཚམས་ཀྱི་ནང་ན་གཞན་དགེ་འདུན་གྱི་ཚད་དག་ཀྱང་མེད་པ་ཉིད་ཡིན་ན་དེ་མི་ཆགས། ཞེས་དང་། བསླབ་བྱ་གནམ་རྩེད་སྟེང་ལས། དང་པོ་མཚམས་ནང་གཅིག་ཡིན་པ་དང་། ཞེས་གསུངས་པའི་ཕྱིར། གཉིས་པ་གྲུབ་སྟེ། བསྟན་པ་ལ་སྐྱོན་མ་བྱུང་དུས་མི་རྣམས་གུས་པ་ཆེ་བས་དབྱེ་མི་ནུས་པའི་ཕྱིར། བསླབ་བྱ་ཆེན་མོ་ལས། གཉིས་པ་ནི་བསྟན་པ་ལ་སྐྱོན་བྱུང་བའི་དུས་ཡིན་བ། ཞེས་གསུངས་པའི་ཕྱིར། གསུམ་པ་གྲུབ་སྟེ། དེ་ཉིད་ལས། གསུམ་པ་ནི་དགེ་སློང་ཁ་སྐོང་བར་འོས་པ་ཞེས་གསུངས་པའི་ཕྱིར། བཞི་པ་གྲུབ་སྟེ། དེ་ཉིད་ལས། བཞི་པ་ནི་ཆོས་མ་ཡིན་པར་ལྟ་བའོ། །ཞེས་གསུངས་པའི་ཕྱིར། ལྔ་པ་གྲུབ་སྟེ། ཆོས་མིན་ཕྱོགས་པ་སོ་སོ་སྐྱེ་བོ་དང་དགེ་འདུན་ལོངས་པ་དགོས་པས་ཕན་ཚུན་དགུ་ཡན་ཆད་དགོས་འཕགས་པ་དབྱེ་མི་ཐུབ་པའི་ཕྱིར། ལུང་ལས། བདུད་རིགས་ཀྱིས་མི་ཕྱེང་པས་དགེ་འདུན་དུ་བཤད་པའི་ཕྱིར། མཛོད་ལས། བྱིས་པ་རྣམས། ཞེས་དང་། དགུ་སོགས་ཀྱིས། ཞེས་གསུངས་པའི་ཕྱིར། དེ་ཉིད་ལས། གང་དབྱེ་བའི་ཡུལ་ནི་རང་མ་གཏོགས་པ་གྲངས་བརྒྱད་ཡན་ཆད་དུ་ཚང་བ། ཐ་སྙད་གསུམ་དང་ལྡན་པ། ལུས་ཐ་མལ་ཅད་དུ་གནས་པ། བསྙེན་རྫོགས་ཀྱི་སྡོམ་པ་རྣམ་དག་དང་ལྡན་པ། ལྟ་བ་དང་མཚན་མཐུན་པ་སྟེ། ཆོས་དྲུག་ལྡན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/’JAM DBYANGS BZHAD PA_I RDO RJE_JAMYANG SHEPAY DORJE\/s00839d1.txt","subfolder":"’JAM DBYANGS BZHAD PA_I RDO RJE_JAMYANG SHEPAY DORJE","origin":"Autochthonous","scripture_category":null,"reference":null},"SCCT_class":null}
{"id":114,"text":"གཉིས་སུ་སྟེ། །སློབ་པ་དང་ནི་མི་སློབ་པའོ། །སློབ་པ་བསམ་གཏན་རྣམ་པ་གཉིས། །རིལ་འཛིན་དང་ནི་རྗེས་གཞིག་གོ་། གནས་བཞི་སོ་སོའམ་གཅིག་ཏུ་ནི། །བསམ་སྟེ་འབྱུང་བ་ནམ་མཁར་རྒྱུད། །དེ་ནི་རིལ་པོར་འཛིན་པའོ། ། ལུས་རྣམས་བྱང་ཆུབ་སེམས་ཀྱིས་ནི། །ཏིལ་གྱི་འབྲུ་བཞིན་གང་གྱུར་ནས། །ཐམས་ཅད་དེའི་ངོ་བོར་གྱུར། ། དེ་ཉིད་སྒྱུ་མ་རང་བཞིན་མེད། །རྗེས་སུ་གཞིག་པའི་དབང་དུའོ། །དེའི་ཡེ་ཤེས་གང་ཡིན་པ། །དེ་ནི་ཡེ་ཤེས་འོད་གསལ་ལོ། །དེའི་འབྲས་བུ་གང་ཡིན་པ། །སྒྱུ་འཕྲུལ་ལྷ་ཡི་རྣམ་པའོ། །འོད་གསལ་གཏན་ལ་དབབ་པ་ནི། །སྒྱུ་འདྲའི་དངོས་པོར་གང་འདོད་པ། །མཐར་ཕྱིན་བྱེད་ན་ཚད་མ་མེད། །མཉམ་པར་བཞག་པའི་རྣལ་འབྱོར་པ། །དེ་ནི་དོན་དམ་ཤེས་བྱ་སྟེ། །རྗེས་ལ་སངས་རྒྱས་སྐུ་འབྱུང་བའོ། །འདི་ནི་ཀུན་རྫོབ་བདེན་པར་འདོད། །ཡང་ན་བདེན་གཉིས་སོ་སོ་རུ། །ཡུལ་དུ་བྱེད་པ་འདི་ཡི་དུས། །ཕྱིས་ནི་གཉིས་ཀ་གཅིག་འདུས་ནས། །ཡུལ་དུ་བྱེད་ཕྱིར་དེ་སྐད་དོ། །ཞེས་སོ། །མན་ངག་གི་པྲ་ཁྲིད་ཀྱིས་གཏན་ལ་དབབ་བའི་ཕྱིར་ཤེས་རབ་ཡེ་ཤེས་ཀྱི་སྒོ་ནས་དབང་བསྐུར་བ་ཚད་དང་ཕན་ཡོན་རྣམ་གྲངས་ངེས་ཚིག་ལ་སོགས་པའི་སྒོ་ནས་སྤྲོས་པ་མང་ཡང་མང་རྟགས་དང་རྟགས་ཅན་རྫོགས་པར་བསྒོམ་པར་བྱ་སྟེ་ཡང་། བསྡུ་ན། ཀུན་རྫོབ་བདེན་པའི་དག་བྱེད་ནི་རིམ་པ་བཞི་པ་ཞེས་བརྗོད་དོ། །ཞེས་བྱ་བར་འདུས་སོ། །ཡང་བདེན་གཉིས་སྦྱོར་བ་གང་ཡིན་པ། །ཟུང་འཇུག་ཅེས་བྱ་ལྔ་པ་སྟེ། །ཞེས་བྱ་བ་རིམ་པ་ལྔ་པ་དེ་ལ་སྤྲོས་པའི་རིམ་པའི་དབྱེ་ན་རྣམ་པ་མང་བ་སྟེ་བརྩོན་འགྲུས་ཅན་མཐོང་བའི་ཆོས་ལ་སངས་རྒྱ་བ་དང་། ལེ་ལོ་ཅན་བར་དོར་སངས་རྒྱ་བའི་དབྱེ་བས་མང་བ་དང༌། ཡང་དང་པོ་རང་ལ་ཡང་མཚན་ཉིད་དང་། མིང་གི་རྣམ་གྲངས་དང༌། སྤྱོད་པའི་སྒོ་ནས་མང་བ་དང་། བདུན་ཏེ། ཤེས་བྱ། སྤང་བྱ། མཚན་ཉིད་བསླབ་ཚུལ་ཚད། ཕན་ཡོན། རྣམ་གྲངས། ངེས་ཚིག་།མཚན་ཉིད་ལ་ཡང་སྣང་བ་ཟུང་དུ་འཇུག་པ་དང་། འགོག་པ་ཟུང་དུ་འཇུག་པ་དང་། འབྲེལ་པ་ཟུང་དུ་འཇུག་པའི་དབྱེ་བས་མང་བ་སྟེ་བསྡུ་ན་བདེན་གཉིས་སྦྱོར་ཁ་གང་ཡིན་པ་ཟུང་འཇུག་ཅེས་བྱ་ལྔ་པ་སྟེ་ཞེས་པའི་རིམ་པ་ལྔ་པར་འདུས་སོ། ། ཡང་ན་འདིའི་བཤད་ལུགས་གཉིས་པ་ལྟར་ན། དེ་ལྟར་ན་འཕགས་པ་ཡབ་སྲས","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2700_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":115,"text":"༄༅། །ངོ་མཚར་བའི་ལྟས་མང་དུ་བྱུང་ངོ། །དུས་དེ་ཉིད་ནས་བཟུང་སྟེ་ལྟུང་བ་སྡེ་ལྔ་དང་བཅས་པའི་སྤང་བྱའི་གཉེན་པོར་ཁྲིམས་ཉིས་བརྒྱ་དང་ལྔ་བཅུ་རྩ་གསུམ་ཆར་གཏོགས་དང་བཅས་པ་མིག་གི་འབྲས་བུ་ལྟར་གཅེས་པར་བསྲུང་བར་མཛད་ཅིང་། དགོན་པར་བཞུགས་རིང་སྐབས་འགའ་ཞིག་མ་གཏོགས་གསོ་སྦྱོང་ལ་མ་ཆག་པར་ཕེབས་ཤིང་དབྱར་ཞལ་གྱིས་བཞེས་པ་ཡང་མཛད་ནས་གཞི་གསུམ་གྱི་སྒོ་ནས་རྒྱལ་བའི་བསྟན་པ་རིན་པོ་ཆེ་སྤྲིན་དང་བྲལ་བའི་ཟླ་བ་ལྟར་མཛད་དོ། །འདིར་སྨྲས་པ། སྔགས་དང་བྱང་སེམས་ཚུལ་ཁྲིམས་ཉལ་འགྲོའི་ཀླུང་། །འཐུང་བས་མ་ངོམས་དྲི་བྲལ་ཁྱོད་ཀྱི་ཐུགས། །རྟ་གདོང་གང་དེ་སོ་ཐར་ཆུ་གཏེར་ལ། །སྲེད་པས་མེ་ལྕེའི་གདེངས་ཀ་སྟོང་དུ་འབར། །བརྟན་མཁས་འདུལ་འཛིན་མཁན་སློབ་དེད་དཔོན་དང་། །གསོལ་བཞིའི་ལས་ཀྱི་ཆོ་གའི་གྲུ་རྫིངས་ལ། །བརྟེན་ནས་ཆོས་འདུལ་རྒྱ་མཚོའི་དབུས་སོན་ཏེ། །སྤོང་བདུན་ནོར་བུའི་ཅོད་པན་བདག་གིར་མཛད། །རྒྱ་ཆེན་ལྷག་བསམ་ཙནྡན་ཡུ་བའི་ཤིང་། །གཞུང་ལུགས་མང་ཐོས་འཇམ་མཉེན་དར་གྱིས་བཀྲ། སྡོམ་གསུམ་ནོར་བུའི་གཟི་འོད་མཆོག་ཏུ་འབར། །བསྟན་པའི་རྒྱལ་མཚན་སྲིད་པའི་རྩེ་མོར་བསྒྲེངས། ཞེས་བྱ་བ་ནི་རྗེ་བླ་མ་སྲིད་ཞིའི་གཙུག་རྒྱན་པཎ་ཆེན་ཐམས་ཅད་མཁྱེན་པ་བློ་བཟང་དཔལ་ལྡན་ཡེ་ཤེས་དཔལ་བཟང་པོའི་ཞལ་སྔ་ནས་ཀྱི་རྣམ་པར་ཐར་པ་ཉི་མའི་འོད་ཟེར་ལས། བསྙེན་པར་རྫོགས་པ་དགེ་སློང་གི་དངོས་པོ་བཞེས་པའི་ལེའུ་སྟེ་དྲུག་པའོ།། །།དེ་ནས་གཟིམས་ཆུང","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/PAn CHEN GSUM PA BLO BZANG DPAL LDAN YE SHES\/sn12135e.txt","subfolder":"PAn CHEN GSUM PA BLO BZANG DPAL LDAN YE SHES","origin":"Autochthonous","scripture_category":null,"reference":null},"SCCT_class":null}
{"id":116,"text":"༄༅། །གཏི་མུག་གི་ཞེས་ཏེ། ངོ་བོ་དང་དམིགས་པ་དང་རྣམ་པས་ཤེས་པར་བྱའོ། །གཏི་བུག་གི་ཆར་གཏོགས་གང་ཞིག་།དགེ་བའི་ཆོས་ལ་ཡིད་ཆེས་པ་དང་། མ་དད་པ་དང་། མི་འདོད་པར་བྱེད་པས་རབ་ཏུ་ཕྱེ་བའི་སེམས་བྱུང་ངོ། ། བྱེད་ལས་ནི་ག་བར་ཟད་དོ། །གཉིས་པ་ལ་དྲི་བ་ནི། ལེ་ལོ་གང་ཞེ་ན་ཞེས་སོ། །ལན་ལ་མཚན་ཉིད་ནི། བདག་རྐྱེན་དང་ངོ་བོ་དང་རྣམ་པས་ཤེས་པར་བྱའོ། །གཏི་མུག་གི་ཆར་གཏོགས་གང་ཞིག་།ཉལ་བ་སོགས་ལ་བརྟེན་ནས་དགེ་བ་ལ་སེམས་མི་དགེ་བར་བྱེད་པས་རབ་ཏུ་ཕྱེ་བའི་རིག་པའོ། །བྱེས་ལས་ནི། དེ་ཡོད་ན་དགེ་བ་གང་ཡང་བྱེད་མི་འདོད་པས་དགེ་བའི་ཞེས་སོ། །གསུམ་པ་དྲི་བ་ནི། བག་མེད་པ་གང་ཞེ་ན་ཞེས་སོ། །ལན་ལ་མཚན་ཉིད་ནི། ཆགས་པ་དང་ཞེས་ཏེ། ངོ་བོ་དང་ལྡོག་པ་དང་འཇུག་པའི་དམིགས་པ་དང་རྣམ་པས་རིག་པར་གྱའོ། །དུག་གསུམ་གང་རུང་ལེ་ལོ་དང་བཅས་པ་ལ་གནས་ནས་དགེ་བ་མི་བསྒོམ་ཞིང་། ཟག་བཅས་ཀྱི་ཆོས་ལ་སེམས་མི་བསྲུང་བར་བག་ཡངས་སུ་གཏོང་བས་རབ་ཏུ་ཕྱེ་བའི་རིག་པའོ། །བྱེད་ལས་ནི༑ དེ་ཡོད་ན་མི་དགེ་བ་ཞེས་སོ། །བཞི་པ་ལ་དྲི་བ་ནི། བརྗེད་ངས་པ་གང་ཞེ་ན་ཞེས་སོ། །ལན་ལ་མཚན་ཉིད་ནི། ཉོན་མོངས་པ་ཞེས་ཏེ། དམིགས་པ་དང་རྣམ་པས་ཤེས་པར་བྱའོ། །ཉོན་མོངས་ཀྱི་རྣམ་དམིགས་དྲན་པའི་སྒོ་ནས་དགེ་པ་ལ་སེམས་མི་གསལ་བར་བྱེད་པས་རབ་ཏུ་ཕྱེ་བའི་རིག་པའོ། །བྱེད་ལས་ནི། དགེ་བའི་མི་མཐུན་ཕྱོགས་ལ་སེམས་གཡེང་བའི་ཞེས་སོ། །ལྔ་པ་ལ་དྲི་བ་ནི། ཤེས་པ་ཞིན་མ་ཡིན་པ་གང་ཞེ་ན་ཞེས་སོ། །ལན་ལ་མཚན་ཉིད་ནི། ཉོན་མོངས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/RGYAL TSAB DAR MA RIN CHEN_GYALTSAB DARMA RINCHEN\/s05435e.txt","subfolder":"RGYAL TSAB DAR MA RIN CHEN_GYALTSAB DARMA RINCHEN","origin":"Autochthonous","scripture_category":null,"reference":null},"SCCT_class":null}
{"id":117,"text":"༄༅། །ཐམས་ཅད་གཡོགས་པ་སྟེ་ཁྱབ་པར་རྣམ་པར་བཞུགས་ཞེས་མན་སྙེ་ལས་འཆད་དོ། །དེ་ལྟར་ན་ཕྱག་གིས་ལེན་པའི་བྱ་བ་བྱེད་པ་ཡང་འཇིག་རྟེན་ཐམས་ཅད་དུ་ཡིན་ལ། དེས་ལྷག་མ་རྣམས་ཀྱང་ཤེས་པར་བྱའོ། ། གཡོགས་པ་ལ་འགྱུར་གཞན་ལས་ཁྱབ་པར་ཞེས་འབྱུང་ངོ། །དེ་རྣམས་ཀྱི་ཤེས་བྱེད་དུ། དད་པའི་སྟོབས་བསྐྱེད་པའི་མདོར། དེ་བཞིན་གཤེགས་པས་གཙུག་ཏོར་གྱིས་ཀྱང་གཟིགས་སོ། །དེ་བཞིན་དུ་མཛོད་སྤུས་ཀྱང་གཟིགས་སོ། ། དེ་ལྟར་མཚན་རེ་རེས་སོ། །དེ་ལྟར་དུས་ཅིག་ཅར་དུ་ཕྱོགས་བཅུ་རྣམས་སུ། འཇིག་རྟེན་གྱི་ཁམས་རབ་འབྱམས་ཐམས་ཅད་དུ་གཟིགས་སོ། །ཞེས་གསུངས་པ་མན་སྙེར་དྲངས་སོ། །གསུམ་པ་ནི། དེ་འདྲ་བའི་ཧེ་རུ་ཀའི་རྣལ་འབྱོར་བརྟན་པར་བྱས་པ་དེ་ནས། རིམ་གཉིས་ཀྱི་བསམ་གཏན་དང་ལྡན་པའི་སེམས་ཀྱིས་དངོས་གྲུབ་ཐམས་ཅད་བསྒྲུབ་པར་བྱ་བ་ནི། སྒྲུབ་པ་པོ་རྣམས་ལ་ཕན་པར་བྱ་བའི་ཕྱིར་དུ། གསང་བའི་དེ་ཉིད་འདི་བཅོམ་ལྡན་འདས་ཀྱིས་གསུངས་པ་ཡིན་ནོ། །བཞི་པ་ནི། དཔལ་ཧེ་རུ་ཀ་མངོན་པར་བརྗོད་པ་བསྡུས་པའི་རྒྱུད་ལས། དབང་གི་སྦྱིན་སྲེག་ལ་སོགས་པའི་སྦྱིན་སྲེག་དང་། གནས་ལ་སོགས་པའི་བརྡ་བཅུས་ས་བཅུ་བསྟན་པའི་ཆོ་གའི་ལེའུ་སྟེ། ལྔ་བཅུ་པའོ། །འཁོར་ལོ་སྡོམ་པར་བརྗོད་པ་བདེ་མཆོག་བསྡུས་པའི་རྒྱུད་ཀྱི་རྒྱ་ཆེར་བཤད་པ་སྦས་པའི་དོན་ཀུན་གསལ་བ་ལས། ལེའུ་ལྔ་བཅུ་པའི་བཤད་པའོ།། ༈ །།གསུམ་པ་ལེའུ་ང་གཅིག་པས་སྔ་མ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/BDE MCHOG_HIGHEST BLISS (SHANVARA)\/_GREL PA_COMMENTARIES\/s05316e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":118,"text":"གི་ཡ་གྱལ་ཞིག་ཡིན་ནོ། ། འོད་ཟེར་ལྡེ། ཁོང་ནི་སྤྱི་ལོའི་དུས་རབས་བཅུ་པའི་དུས་དཀྱིལ་ཙམ་དུ་ཡབ་དཔལ་ལྡེ་དང་། ཡུམ་ཅོག་རོ་བཟའ་འབའ་རེ་གཉིས་ཀྱི་སྲས་སུ་སྐུ་འཁྲུངས། དེ་ནས་ཁོང་དགུང་ལོ་ཉེར་གྲངས་ལ་ཕེབས་སྐབས། མང་ཡུལ་གུང་ཐང་གི་ཡུལ་མི་རྣམས་བགྲོས་ནས་འུ་ཅག་ཐུན་མོང་སྐྱོང་བའི་རྗེ་བོ་ཞིག་དགོས་པ་འདུག་ཅེས་ཁ་འཆམས་ཏེ། མེས་པོ་སྟོད་ཀྱི་ཁྲི་རྗེ་དང་ཞང་བརྗིད་ལྡན་རིང་མོ་བྱ་བ་གཉིས་དཔལ་ལྡེའི་དྲུང་དུ་ཡོང་ནས་འོད་ཟེར་ལྡེ་མང་ཡུལ་གུང་ཐང་གི་རྗེ་པོ་བྱེད་དགོས་པར་ཞུས་པས་གནང་བ་ཐོབ་སྟེ། འོད་ཟེར་ལྡེ་མང་ཡུལ་གུང་ཐང་དུ་གདན་དྲངས་ནས་ཐང་སྟོད་ཐོ་ལེ་ཞེས་པའི་ས་ཆར་གདན་ཕབ་སྟེ་སྐུ་མཁར་བརྩིགས་ཤིང་། བཙུན་མོ་ཞིག་ཁབ་ཏུ་བཞེས་ཏེ་རིགས་སྲས་དབང་པོ་ལྡེ་སྐུ་འཁྲུངས། མེས་པོ་སྟོད་ཀྱི་ཁྲི་རྗེ་དང་ཞང་བརྗིད་ལྡན་རིང་མོ་གཉིས་ཀྱིས་བློན་པོ་བྱས་ཏེ་ཆབ་སྲིད་བསྐྱངས་ཤིང་། དེ་ནས་བཟུང་མང་ཡུལ་གུང་ཐང་གི་རྒྱལ་རབས་བྱུང་བ་ཡིན་ནོ། ། འོད་བསྲུངས། ཁོང་ནི་བོད་ལུགས་ཆུ་ཕོ་ཁྱི་ལོ་སྟེ་སྤྱི་ལོ་༨༤༢་ལོར་ཡུམ་བུ་བླ་སྒང་དུ་ཡབ་རྒྱལ་པོ་གླང་དར་མ་འུ་དུམ་བཙན་པོ་དང་། ཡུམ་ཚེ་སྤོང་བཟའ་བཙན་མོ་འཕན་གཉིས་ཀྱི་སྲས་སུ་སྐུ་འཁྲུངས། བོད་ལུགས་ཤིང་མོ་གླང་ལོ་སྟེ་སྤྱི་ལོ་༩༠༥་ལོར་སྐུ་གཤེགས། ཁོང་བོད་ལུགས་མེ་ཕོ་སྟག་ལོ་སྟེ་སྤྱི་ལོ་༨༤༦་ལོར་ཡབ་རྒྱལ་པོ་གླང་དར་མ་འུ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/SPYI_GENERAL PRESENTATIONS\/s12327e.txt","subfolder":"SPYI_GENERAL PRESENTATIONS","origin":"Autochthonous","scripture_category":null,"reference":null},"SCCT_class":null}
{"id":119,"text":"དུ་བྱས་པའི་གཟུགས་བརྙན་ནོ། །རྐང་པས་མནན་པ་སྟེ། སྣ་ཚོགས་རྡོ་རྗེས་མཚན་པའི་གཡས་པའི་རྐང་མཐིལ་གྱིས་མནན་ན་ས་རང་རང་གི་སྔགས་སྤེལ་ཚིག་དང་བཅས་པ་ཐུན་གསུམ་དུ་བཟླས་ན་ནི། ནམ་མཁའི་དབྱིངས་ཞེས་བྱ་བ་གཟུགས་ཅན་མ་ཡིན་པའི་ནམ་མཁའ་ཡང་འཇིག་པར་འགྱུར་ན། གཟུགས་ཅན་ལྟ་སྨོས་ཀྱང་ཅི་དགོས་ཞེས་བྱ་བ་སྟེ། འདི་ཉིད་ཕུལ་དུ་བྱུང་བ་ཡིན་པར་གསུངས་པ་ཡིན་ཏེ། འདིས་ནི་བསམ་གཏན་གྱི་ཆེ་བ་ཉིད་གསལ་བར་བྱས་པ་ཡིན་ནོ།། ༈ མ་མོའི་གནས་ཞེས་བྱ་བ་ལ་སོགས་པས་ནི། བྱ་བར་བརྩམས་པའི་དྲག་པོའི་ལས་སྒྲུབ་པའི་ཀྱི་གནས་གསུངས་པ་ཡིན་ཏེ། ཚངས་པ་མོ་ཚངས་པའི་ཆུང་མ་དང་ཁྱབ་འཇུག་མོ་ཁྱབ་འཇུག་གི་ཆུང་མ་དང་དྲག་མོ་དྲག་པོ་དབང་ཕྱུག་གི་ཆུང་མ་དང་དབང་མོ་བརྒྱ་བྱིན་གྱི་ཆུང་མ་དང་། གཞོན་ནུ་མ་གཞོན་ནུ་གདོང་དྲུག་གི་ཆུང་མ་དང་ཕག་མོ་དང་རྒན་བྱད་མ་སྟེ་འཇིག་རྟན་གྱི་མ་མོ་བདུན་པོ་སྟེ། དེ་རྣམས་ཀྱི་གནས་སམ་ནི་དེ་དག་གི་ལྷ་ཁང་ངོ། ། དུར་ཁྲོད་དང་ཁང་སྟོང་དང་། ལམ་བཞིའི་མདོ་ལམ་རྒྱ་གམ་དངཿ་ལུས་ངན་མོ་ཟེར་ཏེ། དེ་ལྟར་ན་ལུས་ངན་གྱི་ཆུང་མའོ། ། ༸ནི་ཁ་ཅིག་གཤིན་རྗེའི་ཆུང་མར་འདོད་དོ། །༸ཙ་མུན་དྲི་ཟེར། འདི་དབང་ཕྱུག་གི་ཆུང་མར་སྨྲ་ཡང་སྔར་དྲག་མོ་བཤད་ཟིན་པས་མི་འགྲིག་གམ་སྙམ་མོ། ། མཚན་མ་གཅིག་པ་དབང་ཕྱུག་གི་སིང་ག་གནས་པ་དང་ཤིང་གཅིག་ཏུའོ།། ༈ མི་རུས་ཞེས་བྱ་བ་ལ་སོགས་པ་ལ། ཁྲོ་བོ་བཅུ་དང་། ཞེ་སྡང་རྡོ་རྗེ་ཤིན་ཏུ་དྲག་པོ་གང་རུང་གི་ཏིང་ངེ་འཛིན་གཞན་གཉིས་སྔོན་དུ་བྱ། ལས་སྦྱོར་གྱི་དུས་སུ། མིའི་རྗེ་ངར་གྱི་ཕྱོགས་ཀྱི་རུས་པ་ལས་སོར་བརྒྱད་པའི་ཚད་ཙམ་བླངས་ལ། ངུར་ཁྲོད་ཀྱི་རས་ལ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GSANG _DUS_SECRET COLLECTION (GUHYASAMAJA)\/_GREL PA_COMMENTARIES\/s05282e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":120,"text":"༄༅། །འཇམ་དཔལ་དཀར་པོ་ལྷ་ལྔའི་སྒྲུབ་ཐབས་ཚིག་བཅད་མ་ལུང་རྐྱང་། གུར་ནས་གསུངས་པའི་ཡན་ལག་མེད་པའི་རྡོ་རྗེ་སེར་པོ་ཕྱག་དྲུག་པའི་སྒྲུབ་ཐབས། ཡང་དེའི་སྒྲུབ་ཐབས་གཉིས་ཐུན་མོང་ལ་རྗེས་གནང་གཅིག་།ཆོས་དབྱིངས་ངག་གི་དབང་ཕྱུག་དཀར་པོ་ཞལ་བཞི་ཕྱག་བརྒྱད་པའི་རྗེས་གནང་། ཆོས་དབྱིངས་ངག་གི་དབང་ཕྱུག་དམར་པོ་ཞལ་བཞི་ཕྱག་བརྒྱད་པའི་རྗེས་གནང་། སེམས་ཅན་ཐམས་ཅད་དབང་དུ་བྱེད་པའི་ཏིང་ངེ་འཛིན་ལུང་རྐྱང་། ཆོས་དབྱིངས་ངག་གི་དབང་ཕྱུག་དཀར་པོའི་རྗེས་གནང་། ཨ་ར་པ་ཙ་ན་དཀར་པོ་ཕྱག་གཉིས་པའི་རྗེས་གནང་། ངག་གི་རྒྱལ་པོ་དམར་པོ་ཕྱག་གཉིས་པ། འདི་དང་འོག་གི་ངག་གི་དབང་ཕྱུག་དམར་པོ་ཕྱག་གཉིས་པའི་སྒྲུབ་ཐབས་གཉིས་ལ་རྗེས་གནང་གཅིག་།འཇམ་དཔལ་དཔའ་བོ་སྒྲུབ་པ་ཕྱག་གཉིས་པའི་རྗེས་གནང་། འཇམ་དཔལ་དཔའ་བོ་གཅིག་སྒྲུབ་ཀྱི་རྗེས་གནང་། འཇམ་དཔལ་རྒྱལ་པོ་རོལ་པ་སེར་པོ་ཕྱག་གཉིས་པ་དང་། ཡང་དེའི་སྒྲུབ་ཐབས་ཐུན་མོང་ལ་རྗེས་གནང་གཅིག་།བུང་བ་མྱོས་པ་དམར་པོ་ཞལ་གསུམ་ཕྱག་དྲུག་པ། ལྷག་པར་དབང་དུ་བྱེད་པ་དམར་པོ་ཕྱག་དྲུག་པ། འཇམ་དཔལ་དམར་པོ་ཞལ་གསུམ་ཕྱག་དྲུག་པ་གསུམ་བསྡོམས་པར་བུང་བ་མྱོས་པའི་རྗེས་གནང་གཅིག་།རིག་འཛིན་སྡེ་སྣོད་ལས་འབྱུང་བའི་འཇམ་དཀར་ཕྱག་གཉིས་པ། རིག་འཛིན་སྡེ་སྣོད་སོ་སོ་ནས་བསྡུས་པའི་འཇམ་དཔལ། ཤེས་རབ་འཁོར་ལོ་དཀར་པོ་ཕྱག་གཉིས་པ་བཅས་གསུམ་ལ་ཤེས་རབ་འཕེལ་གྱི་རྗེས་གནང་གཅིག། མཚན་བརྗོད་མན་ངག་ཤེས་རབ་འཁོར","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/GSAN YIG_RECORDS OF TEACHINGS RECEIVED\/TRIJANG\/s00272m.txt","subfolder":"TRIJANG","origin":"Autochthonous","scripture_category":null,"reference":null},"SCCT_class":null}
{"id":121,"text":"༄༅༅། །གྱི་བརྒྱན་ཁྱད་པར་འཕགས་པ་ཐམས་ཅད་ཟིལ་གྱིས་གནོན་ཅིང་། རྡོ་རྗེ་རིན་པོ་ཆེའི་མིང་ཡང་མི་འདོར་ལ། དབུལ་བ་ཐམས་ཅད་ཀྱང་རྣམ་པར་ཟློག་གོ་རིགས་ཀྱི་བུ་དེ་བཞིན་དུ། ཐམས་ཅད་མཁྱེན་པར་སེམས་བསྐྱེད་པའི་རྡོ་རྗེ་རིན་པོ་ཆེ་ནི། ནན་ཏན་དང་བྲལ་ཡང་ཉན་ཐོས་དང་རང་སངས་རྒྱས་ཀྱི་ཡོན་ཏན་ཀྱི་གསེར་གྱི་རྒྱན་ཐམས་ཅད་ཟིལ་གྱིས་གནོན་ཅིང་། བྱང་ཆུབ་སེམས་དཔའ་མིང་ཡང་མི་འདོར་ལ། འཁོར་བའི་དབུལ་བ་ཐམས་ཅད་ཀྱང་རྣམ་པར་ཟློག་གོ་ཞེས་གསུངས་ལ། མདོ་འདི་སླབ་བཏུས་ལས། བྱང་ཆུབ་ཀྱི་སེམས་སྤྱོད་པ་དང་བྲལ་བ་ལ་ཡང་བརྙས་པར་མི་བྱ་བའི་རིགས་བྱེད་དུ་དྲངས་པའི་ཕྱིར། ས་ཐོབ་པ་ལ་སེམས་སྐྱེད་དེ་སྤྱོད་པ་དང་བྲལ་བ་མི་སྲིད་པའི་ཕྱིར་རོ། དེ་ནི་རིང་དུ་སོང་བར་བློ་ཡང་ལྷག་པར་འགྱུར། ཞེས་སོགས་ཀྱི་སྐབས་སུ། ས་དྲུག་པ་མན་ཆད་དུ་ཉན་རང་དགྲ་བཅོམ་བློའི་སྒོ་ནས་ཟིལ་གྱིས་གནོན་མི་ནུས་ཤིང་། ས་བདུན་པ་ནས་ཉན་རང་དགྲ་བཅོམ་བློའི་སྒོ་ནས་ཟིལ་གྱིས་གནོན་ནུས་བར་ས་བཅུ་པའི་མདོ་ལས་གསུངས་པ་དང་། དེ་ལྟར་གསུངས་པའི་གྲུབ་པའི་དོན་བཤད་པ་དང་གཉིས། དང་པོ་ནི། ས་བཅུ་པའི་མདོ་ལས་ཀྱེ་རྒྱལ་པོའི་སྲས་དག་འདི་ལྟ་སྟེ། དཔེར་ན། རྒྱལ་པོའི་རིགས་སུ་སྐྱེས་པའི་རྒྱལ་པོའི་བུ་རྒྱལ་པོའི་མཚན་དང་ལྡན་པ་ནི། སྐྱེས་པ་ཙམ་གྱིས་རྒྱལ་པོའི་བྱིན་གྱིས། བློན་པོའི་ཚོགས་ཐམས་ཅད་ཟིལ་གྱིས་གནོན་གྱི། རང་གི་བློའི་སྟོབས་ཀྱིས་རྣམ་པར་སྤྱད་པས་ནི་མ་ཡིན་ནོ། ནམ་དེ་ནར་སོན་པར་གྱུར་པ་དེའི་ཚེ། རང་གི་བློའི་སྟོབས་བསྐྱེད་པས། བློན་པོའི་བྱ་བ་ཐམས་ཅད་ལས་ནི་ཤིན་ཏུ་འདས་པ་ཡིན་ནོ། ཀྱེ་རྒྱལ་བའི་སྲས་དག་དེ་བཞིན་དུ་བྱང་ཆུབ་སེམས་དཔའ་ཡང་། སེམས་སྐྱེད་མ་ཐག་ཏུ་ལྷག་པའི་བསམ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/_GREL PA SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/sn06838i1.txt","subfolder":"SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN","origin":"Autochthonous","scripture_category":null,"reference":null},"SCCT_class":null}
{"id":122,"text":"བོ་བླུན་པོ་ལ་དུས་དེར་འགགས་པའི་བུད་མེད་ལ་དམིགས་ནས་ཆགས་པ་དྲག་པོ་སྐྱེ་བར་འགྱུར་བ་དེ་བཞིན་ཡིན་པའི་ཕྱིར། གསུམ་པ་དེ་ལྟར་བསྟན་པ་ལ་རྩོད་པ་སྤོང་བ་ལ་གཉིས། རྣམ་སྨིན་ཐུག་མེད་དུ་འབྱིན་པའི་རྩོད་པ་སྤངས་པ། ཀུན་གཞི་སྟོན་པའི་ལུང་དང་འགལ་བའི་རྩོད་པ་སྤངས་པའོ། དང་པོ་ནི། ཁོ་ན་རེ། གང་ཕྱིར་རང་བཞིན་གྱིས་དེ་མི་འགག་པ། །དེའི་ཕྱིར་ཀུན་གཞི་མེད་ཀྱང་འདི་ནུས་ཕྱིར། །ཞེས་ལས་རང་བཞིན་གྱིས་མི་འགག་ཀྱང་ལས་ཞིག་པས་འབྲས་བུ་བསྐྱེད་པར་བཤད་ན། འོ་ན་དགེ་སྡིག་གི་ལས་ཀྱིས་རྣམ་སྨིན་འབྱིན་པ་ཐུག་མེད་དུ་འགྱུར་པར་ཐལ། དགེ་སྡིག་གི་ལས་ཀྱིས་རྣམ་སྨིན་འབྱུང་ནས་ཀྱང་རྣམ་སྨིན་འབྱིན་པར་འགྱུར་བའི་ཕྱིར་ཞེ་ན། དེའི་ལན་འཆད་པ་ལ། ཇི་ལྟར་ཡུལ་ནི་ཞེས་སོགས་རྐང་པ་བརྒྱད་གསུངས། ཤེས་བྱ་ཆོས་ཅན། རྣམ་སྨིན་འབྱིན་ཟིན་པའི་ལས་དང་འབྱིན་མ་ཟིན་པའི་ལས་གཉིས་རང་བཞིན་གྱིས་མི་འགགས་པར་མཚུངས་ཀྱང་། རྣམ་སྨིན་འབྱིན་མ་ཟིན་པའི་ལས་ཀྱིས་རྣམ་སྨིན་འབྱིན་ལ། འབྱིན་ཟིན་པའི་ལས་ལས་སླར་ཡང་རྣམ་སྨིན་འབྱིན་པ་མ་ཡིན་པའི་ཁྱད་པར་ཤེས་པར་གྱིས་ཤིག་ཏེ་ཤེས་དགོས་ཏེ། ཇི་ལྟར་ཏེ་དཔེར་ན་ཡུལ་སྒྲ་ཤད་དང་བོང་བུའི་རྭ་ནི་ཡོད་པ་ཉིད་མ་ཡིན་པར་མཚུངས་ཀྱང་། རབ་རིབ་ཅན་གྱི་མིག་གིས་སྐྲ་ཤད་ལ་སོགས་པའི་རྣམ་པར་ནི་མཐོང་གི་།དངོས་པོ་གཞན་བོང་བུའི་རྭ་སོགས་ཀྱི་རྣམ་པར་མཐོང་བ་མ་ཡིན་པ་ལྟར་དེ་བཞིན་དུ་རྒྱུ་འབྲས་སོ་སོར་ངེས་པ་མཐོང་བའི་ཕྱིར། ཤེས་བྱ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/DBU MA LA _JUG PA_I _GREL PA_COMMENTARIES ON _ENTERING THE MIDDLE WAY_ (MADHYAMAKA AVATARA)\/SGOM SDE NAM MKHA_ RGYAL MTSAN_GOMDE NAMKA GYELTSEN\/s01001e.txt","subfolder":"SGOM SDE NAM MKHA_ RGYAL MTSAN_GOMDE NAMKA GYELTSEN","origin":"Autochthonous","scripture_category":null,"reference":null},"SCCT_class":null}
{"id":123,"text":"གྱི་སློབ་མ་གཞན་སུ་ལ་ཡང་མ་གནང་བར། བལ་པོ་ཕཾ་མཐིང་པ་གཅེན་འཇིགས་མེད་གྲགས་པ་དང་གཅུང་ངག་དབང་གྲགས་པ་སྐུ་མཆེད་ཁོ་ན་ལ་གནང་བའི་གདམས་པ། བྱང་ཕྱོགས་བསྟན་པའི་མངའ་བདག་རྗེ་བཙུན་ས་སྐྱ་པ་ཡབ་སྲས་ལ་རྣལ་འབྱོར་བླ་མེད་དང་རྗེས་སུ་འབྲེལ་བའི་གདམས་པ་རྒྱ་མཚོ་ལྟ་བུ་བཞུགས་པའི་ནང་ནས་མཆོག་ཏུ་གྱུར་པ་ལྕགས་རི་མི་འདའ་བའི་གསེར་ཆོས་བཅུ་གསུམ་གྱི་ནང་ཚན་མཆོག་སྒྲུབ་པས་ཐུན་མོང་ཞར་ལ་འབྱུང་བ་དམར་མོ་སྐོར་གསུམ་ཞེས་གྲགས་པའི་སྙིང་པོ། རྗེ་བཙུན་ནཱ་རོ་མཁའ་སྤྱོད་མའི་བསྐྱེད་རྫོགས་ཀྱི་གདམས་པ་ཉམས་སུ་ལེན་པར་བྱེད་པ་ལ་གང་གིས་སྒྲུབ་པའི་རྟེན་གྱི་གང་ཟག་།དེས་སྒྲུབ་པའི་ལམ་དངོས། ལམ་དེ་སྒྲུབས་པའི་འབྲས་བུ་དང་གསུམ་ལས། དང་པོ་རྩ་བའི་ས་བཅད་ལ་།སྨིན་ལམ་འཇུག་རུང་གི་གང་ཟག་དང་། གྲོལ་ལམ་བསྒོམ་རུང་གི་གང་ཟག་གཉིས། དང་པོ་ནི། སྤྱིར་རྒྱུད་སྡེ་ནས་བཤད་པའི་མཚན་ཉིད་ཕལ་ཆེ་བ་ཚང་ཞིང་། ཁྱད་པར་རྣལ་འབྱོར་གསང་མཐའ་ལོ་ནག་དྲིལ་གསུམ་གང་ཡང་རུང་བའི་བཅོས་མའི་དཀྱིལ་འཁོར་གཉིས་སུ་བཤད་པ་རས་བྲིས་སམ། རྡུལ་ཚོན་གང་རུང་དུ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/RDO RJE RNAL _BYOR MA_ANGEL OF DIAMOND (VAJRAYOGINI)\/RNAL _BYOR_PRACTICES\/s00064e.txt","subfolder":"RNAL _BYOR_PRACTICES","origin":"Autochthonous","scripture_category":null,"reference":null},"SCCT_class":null}
{"id":124,"text":"གཉེན་པོར་ཁམས་ཀྱི་རབ་ཏུ་དབྱེ་བ། ཕྲག་དོག་གི་གཉེན་པོར་བདག་གཞན་བརྗེ་བ་ལ་སོགས་པ་མི་མཐུན་པ་ལམ་དུ་བྱེད། གསང་སྔགས་རྡོ་རྗེ་ཐེག་པའི་ལུགས་ཀྱིས་རིགས་མཐུན་ལམ་དུ་བྱེད་པ་དཔེ་དུ་མའི་སྒོ་ནས་སྟོན་པ། དེ་ལྟར་ཡང་བཤད་པའི་རྒྱུད་སམྦུ་ཊའི་རྒྱུད་ཕྱི་མ་ནས། དཔེར་ན་ཀེ་ཏ་ཀའི་མེ་ཏོག་སྤོས་གླང་པོ་ཆེས་ཟོས་ནས་གླ་རྩིའི་དྲི་སྨིན་པར་འགྱུར་ལ། གླང་པོ་ཆེ་ཕལ་པས་ཟོས་ན་གཤང་བའི་དྲིར་སྨིན་པར་འགྱུར་ཏེ། དེ་ཡང་ཀེ་ཏ་ཀའི་མེ་ཏོག་ཉེས་པ་མ་ཡིན་ནོ། ། དེ་བཞིན་དུ་འདོད་ཆགས་ལ་སོགས་པ་ཡང་བསམ་པའི་ཁྱད་པར་རམ་བྱེ་བྲག་གི་རྒྱུད་རྣམ་པར་དག་པ་ལ་གནས་པས་ནི་འབྲས་བུ་ཁྱད་པར་ཅན་སྨིན་པར་འགྱུར་རོ་།ཡང་དཔེར་ན་འོ་མ་ནི་སྦྲུལ་ལ་སོགས་པས་ཟོས་ན་དུག་ཏུ་སྨིན་པར་འགྱུར་ལ། སྐྱེས་བུ་གཞན་གྱིས་ཟོས་ན་ནི་བདུད་རྩིར་སྨིན་པར་འགྱུར་ཏེ། རིགས་ཀྱི་བུ་དེ་ལྟར་འདོད་ཆགས་ལ་སོགས་པ་སྒོམ་པ་དང་རབ་ཏུ་སྦྱོར་བའི་ཁྱད་པར་གྱིས་འབྲས་བུ་ཁྱད་པར་ཅན་སྨིན་པར་འགྱུར་ཏེ། ཞེས་གསུངས་པས། རིགས་མཐུན་གཉེན་པོར་བཏང་བ་དཔེ་དུ་མའི་སྒོ་ནས་བཤད། ལེའུ་འདིར་ཡང་རིགས་མཐུན་གཉེར་པོར་བཏང་བ་དཔེ་དུ་མའི་སྒོ་ནས་སྟོན་པ། དུག་གི་དུམ་དུ་གང་ཉིད་ཀྱིས། །དུག་གི་སྔགས་མི་ཤེས་པའི་གང་ཟག་ཞིག་གིས་དུག་ཟོས་ན། སྐྱེ་བོ་ཐམས་ཅད་འཆི་བར་འགྱུར། །སྐྱེ་བོ་དུག་ཟོས་པའི་གང་ཟག་དེ་འཆི་བར་འགྱུར། དུག་གི་དེ་ཉིད་ཤེས་པ་དེས། །དུག་གི་སྔགས་ཤེས་པའི་གང་ཟག་གིས་དུས་ཟོས་ན། དུག་གིས་དུག་ནི་འབིགས་པར་བྱེད། །སྙིང་རླུང་དང་ལྷོག་པ་ལ་ཕན་པས་དུག་རང་སྨན་དུ་འགྱུར། ཇི་ལྟར་རླུང་གིས་ཟིན་པ་དེ། །དཔེ་ཇི་ལྟར་རླུང་གིས་ཟིན་པ་དེ། རླུང་ལངས་པའི་རྟེན་གྱི་གང་ཟག་ཞིག་ལ་རླུང་བཅོས་ཇི་ཙམ་བྱས་ཀྱང་ཕན་དུ་མ་བཏུབ་ན། མོན་སྲན་གྲེའུའི་བཟའ་བ་སྦྱིན། ། མོན་སྲན་གྲེའུ་སྲན་ཆུང་ལ་ཟེར། སྲན་ཆུང་གི་ཐུག་པ་རླུང་ལ་གནོད་པས། སྲན་ཆུང་གི་ཐུག་པ་འཐུང་ཐུབ་ཚད་ཅིག་བྱིན། རླུང་ཡན་དུ་བཅུག་།གཟོད་རླུང་བཅོས་བྱས་ན་དྲག་ནས་འགྲོ། བཟློག་པའི་སྨན་ནི་བརྟགས་པ་ལས། །བཟློག་པའི་སྨན་གྱིས་དེ་བཞིན་དུ་བརྟགས་ལས། རླུང་གིས་རླུང་ལ་བསྣུན་པར་བྱེད། །རླུང་གིས་རླུང་ལ་དེ་བཞིན་དུ་བསྣུན་པ་དང་། དྲི་མས་དྲི་མ་འཁྲུད་པར་བྱེད་པ་དེ་བཞིན་དུ། རྣམ་རྟོག","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2679_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":125,"text":"བདག་གཤེད་མའི་སྙིང་ལ་མ་ར་ཡ། །ཕྱི་ཐག་ཐུང་བས་སྔར་འགྲོགས་རྒྱང་དུ་འཕེན། ། གསར་འགྲོགས་ཆེ་བས་ཀུན་ལ་ཁ་དྲོད་གཏིང་། །ཕུང་བྱེད་རྟོག་པའི་མགོ་ལ་ཆེམས་སེ་ཆེམས། །དགྲ་བདག་གཤེད་མའི་སྙིང་ལ་མ་ར་ཡ། །མངོན་ཤེས་མེད་པས་རྫུན་སྐྱོན་དང་དུ་ལེན། །སྙིང་རྗེ་མེད་པས་བློ་གཏད་སྙིང་ལ་བྲབ། །ཕུང་བྱེད་རྟོག་པའི་མགོ་ལ་ཆེམས་སེ་ཆེམས། །དགྲ་བདག་གཤེད་མའི་སྙིང་ལ་མཱ་ར་ཡ། །ཐོས་པ་ཆུང་ལ་ཀུན་ལས་བར་ཚོད་བྱེད། །ལུང་བརྒྱ་ཆུང་བས་ཡོངས་ལ་ལོག་ལྟ་སྐྱེ། །ཕུང་བྱེད་རྟོག་པའི་མགོ་ལ་ཆེམས་སེ་ཆེམས། །དགྲ་བདག་གཤེད་མའི་སྙིང་ལ་མ་ར་ཡ། ། ཆགས་སྡང་གོམས་པས་གཞན་ཕྱོགས་ཡོངས་ལ་སྨོད། །ཕྲག་དོག་གོམས་པས་གཞན་ལ་སྒྲོ་སྐུར་འདེབས། །ཕུང་བྱེད་རྟོག་པའི་མགོ་ལ་ཆེམས་སེ་ཆེམས། །དགྲ་བདག་གཤེད་མའི་སྙིང་ལ་མ་ར་ཡ། །སློབ་གཉེར་མ་བྱས་རྒྱ་ཆེན་ཁྱད་དུ་གསོད།། བླ་མ་མི་བསྟེན་ལུང་ལ་སྨོད་པ་བྱེད། །ཕུང་བྱེད་རྟོག་པའི་མགོ་ལ་ཆེམས་སེ་ཆེམས།། དགྲ་བདག་གཤེད་མའི་སྙིང་ལ་མ་ར་ཡ། །སྡེ་སྣོད་མི་འཆད་རང་བཟོ་རྫུན་དུ་བསྒྲིག་།དག་སྣང་མ་འབྱོངས་ལབ་ཚད་འབའ་ཤར་སྨྲ། །ཕུང་བྱེད་རྟོག་པའི་མགོ་ལ་ཆེམས་སེ་ཆེམས། །དགྲ་བདག་གཤེད་མའི་སྙིང་ལ་མ་ར་ཡ། །ཆོས་མིན་ལས་ལ་སྨོད་པར་མི་བྱེད་པར། །ལེགས་བཤད་ཡོངས་ལ་སུན་འབྱིན་སྣ་ཚོགས་གཏོང་། །ཕུང་བྱེད་རྟོག་པའི་མགོ་ལ་ཆེམས་སེ་ཆེམས། །དགྲ་བདག་གཤེད་མའི་སྙིང་ལ་མ་ར་ཡ། །ངོ་ཚའི་གནས་ལ་ངོ་ཚར་མི་འཛིན་པར། །ངོ་མི་ཚ་ལོང་ཚའི་ཆོས་ལོག་འཛིན། །ཕུང་བྱེད་རྟོག་པའི་མགོ་ལ་ཆེམས་སེ་ཆེམས། ། དགྲ་བདག་གཤེད་མའི་སྙིང་ལ་མ་ར་ཡ། །བྱས་ན་རུང་བ་གཅིག་ཀྱང་མི་བྱེད་པར།། མི་རིགས་བྱ་བ་ཐམས་ཅད་བྱེད་པ་ཡིས། །ཕུང་བྱེད་རྟོག་པའི་མགོ་ལ་ཆེམས་སེ་ཆེམས། །དགྲ་བདག་གཤེད་མའི་སྙིང་ལ་མ་ར་ཡ། །ཨེ་མ་བདག་ལྟའི་འགོང","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.28 (BLO SBYONG)\/THEG PA CHEN PO_I BLO SBYONG MTSON CHA _KHOR LO_THE CROWN OF KNIVES--INSTRUCTIONS FROM THE GREATER FOR DEVELOPING THE GOOD HEART\/S7007M.TXT","subfolder":"THEG PA CHEN PO_I BLO SBYONG MTSON CHA _KHOR LO_THE CROWN OF KNIVES--INSTRUCTIONS FROM THE GREATER FOR DEVELOPING THE GOOD HEART","origin":"Autochthonous","scripture_category":null,"reference":null},"SCCT_class":null}
{"id":126,"text":"མ་གྲུབ་ཅེས་པའི་རྩོད་པ་དེ། འབྲས་མཚུངས་ཀྱི་ལྟག་ཆོད་དུ་འདོད་རིགས་ཏེ། རྩོལ་བྱུང་གི་སྤྱིས་ཀྱང་དུང་སྒྲ་འབྲས་བུར་སྒྲུབ་པར་བྱེད་ནུས་པ་ལ་འབྲེལ་བ་ཅན་ཉིད་ཐ་དད་ལ་བརྟགས་ནས་ཐ་དད་པའི་སྐྱོན་བརྗོད་པའི་ལན་ལོག་ཡིན་པའི་ཕྱིར། གོང་གི་དབང་ཕྱུག་སྒྲུབ་བྱེད་ཀྱི་རྟགས་གསུམ་བཀོད་པ་ལ། དབྱིབས་ཀྱི་ཁྱད་པར་དང་ལྡན་པའི་ཕྱིར་ཞེས་པའི་རྟགས་དེ་ལ། རྫ་བུམ་གྱི་དབྱིབས་དང་འདྲ་བའི་དབྱིབས་ཤིག་རྟགས་སུ་འགོད་ན། འཇིག་རྟེན་གྱི་གནས་ལུས་ལོངས་སྤྱོད་མཐའ་དག་དེ་ལྟ་བུའི་དབྱིབས་དང་མི་ལྡན་པས་ཕྱོགས་ཆོས་མ་གྲུབ། སྤྱིར་དབྱིབས་ཙམ་གྱི་རྟགས་སུ་འགོད་ན། སྐྱེས་བུས་བྱས་པའི་དབྱིབས་དང་ལྡན་པར་བསྒྲུབ་ན་མ་ངེས་ཞེས་པའི་སྐྱོན་བྱུང་བ་ལ། གཞན་སྡེས། དབྱིབས་དང་ལྡན་པ་རྟགས་སུ་བཀོད་པ་ལ། དབྱིབས་ཙམ་དང་། དབྱིབས་ཀྱི་ཁྱད་པར་དང་ལྡན་པ་གཉིས་སུ་ཕྱེས་ནས། མ་གྲུབ་པ་དང་། མ་ངེས་པའི་རྟགས་སུ་ཐལ་བའི་སྐྱོན་བརྗོད་པ་དེ། འབྲས་མཚུངས་ཀྱི་ལྟག་ཆོད་ཡིན་ཟེར་བ་ལ། རང་ལུགས་ཀྱིས། བསྒྲུབ་བྱ་སྒྲུབ་ནུས་ཀྱི་སྤྱི་ཙམ་རྟགས་སུ་བཀོད་པ་ལ་ཁྱད་པར་ལ་བརྟགས་ནས་སྐྱོན་བརྗོད་ན་འབྲས་མཚུངས་ཀྱི་ལྟག་ཆོད་ཟེར་བ་ཡིན་ལ། དེ་གཉིས་མི་མཚུངས་ཞེས་པའོ། །རྟགས་དེ་ལ་དཔྱད་གཞི་ཡོད་དེ། བསྒྲུབ་བྱའི་ཆོས་ལའང་བརྟག་པ་བྱས་པ་དང་། རྟགས་ལའང་བརྟག་པ་བྱས་ནས། བྱེད་པ་པོ་གཞན་ཞིག་སྔོན་དུ་སོང་བར་བསྒྲུབ་ན། རང་རྒྱུ་སེམས་དཔའི་ལས་ལས་སྐྱེ་བ་སངས་རྒྱས་པས་གྲུབ་ཟིན་པར་གསུངས་ལ། དེ་ལྟར་ན། དབྱིབས་ཀྱི་ཁྱད་པར་དང་ལྡན་ན། རང་རྒྱུ་བྱེད་པ་པོ་སྔོན་དུ་སོང་བས་ཁྱབ་པར་ཐལ། འདོད་ན། འཇིག་རྟེན་གྱི་གནས་ལུས་ལོངས་སྤྱོད་རྣམས་ཆོས་ཅན། རང་རྒྱུ་བྱེད་པ་པོ་སྔོན་དུ་སོང་སྟེ། སྡོད་ཅིང་ལས་ལ་འཇུག་པའི་ཕྱིར་ཞེས་པའི་རྟགས་དང་། དུང་སྒྲ་ཆོས་ཅན། འབྲས་བུ་ཡིན་ཏེ། རྩོལ་བྱུང་ཡིན་པའི་ཕྱིར་ཞེས་པའི་རྟགས་གཉིས་ལ་ཁྱད་པར་མེད་པར་ཐལ། རྟགས་དང་བསྒྲུབ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/DGE BSHES YE SHES DBANG PHYUG_GESHE YESHE WANGCHUK\/se00023m2.txt","subfolder":"DGE BSHES YE SHES DBANG PHYUG_GESHE YESHE WANGCHUK","origin":"Autochthonous","scripture_category":null,"reference":null},"SCCT_class":null}
{"id":127,"text":"ཤེས་དབབ་ཊིཀཱར་སྦྱོར་གདན་ལེའུ་གསུམ་པ་བཞིན་དུ་ཡེ་ཤེས་ཕབ་ལ་ཞེས་གསུངས་པས་དེར་བཤད་པ་བཞིན་འདིར་བཀོད་དོ། །པ་ནི། སློབ་དཔོན་གྱི་ཐུགས་ཀར་ཟླ་བའི་དཀྱིལ་འཁོར་གྱི་དབུས་སུ་ཧཱུཾ་སྒོམ། དེ་ལས་འོད་ཟེར་མེ་ལྟ་བུ་སྤྲོས་པས་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་དང་སེམས་ཅན་ཐམས་ཅད་སློབ་མ་དང་སློབ་དཔོན་དུ་བཅས་པ་མེས་བསྲེགས་ནས་སྟོང་པ་ཉིད་དུ་བསྒོམ། སྟོང་པའི་ངང་ལས་སློབ་དཔོན་བདག་ཉིད་ཡེ་ཤེས་མཁའ་འགྲོ་མ་སྐུ་མདོག་དམར་པོ་ཞལ་གཅིག་ཕྱག་གཉིས་པ། གཡས་ཁ་ཊཱཾ་ག་།གཡོན་ཐོད་པ་འཛིན་པ་དར་དང་རིན་པོ་ཆེའི་རྒྱན་གྱིས་བརྒྱན་པ་འོད་ཟེར་ཁ་དོག་ལྔ་འཕྲོ་བ། ། པདྨ་དང་ཉི་མའི་གདན་ལ། ཞབས་སེམས་དཔའི་སྐྱིལ་དཀྲུང་གིས་བཞུགས་པར་བསྒོམས་པའི་ཐུགས་ཀར་མེའི་དཀྱིལ་འཁོར་དམར་པོ་གྲུ་གསུམ་པ།དེའི་དབུས་སུ་ཡི་གེ་ཧཱྃ་སྒོམ་མོ། ། ལ།དེ་ནས་སློབ་མ་ཡེ་ཤེས་མཁའ་འགྲོ་མའི་སྐུར་གོང་བཞིན་བསྒོམ་དུ་བཅུག་དེའི་སྙིང་གར་ཟླ་བའི་དཀྱིལ་འཁོར་གྱི་དབུས་སུ་ཧཱུཾ་བསྒོམས་ཤིག་བྱ། དེ་ནས་སློབ་དཔོན་གྱི་ཐུགས་ཀའི་ཧཱུཾ་ལས་འོད་ཟེར་དམར་པོ་བྱུང་ནས་ཁྱོད་རང་གི་སྣ་བུག་མཪ་སོང་སྟེ་སྙིང་ཁའི་ཧཱུཾ་ས་བོན་དེ་ལས་ཀྱང་འོད་དམར་པོ་བྱུང་སྟེ། ཅེས་པའི་འོད་ཟེར་དམར་པོ་ལུས་ཐམས་ཅད་དམར་མེ་རེ་རེ་གང་པ་ལ་ཤེས་པ་གཏོད་ལ། དམིགས་པ་རྩེ་གཅིག་པར་གྱིས་ཤིག་བྱས་ལ། གུ་གུལ་གྱི་དུད་པས་བདུག་། སློབ་དཔོན་གྱིས་དྲིལ་བུ་དཀྲོལ་ཞིང་ཨོཾ་ཨཱཿསྭཱ་ཧཱ་ཞེས་བརྒྱ་རྩ་བརྒྱད་བཟླས་པས་ཡེ་ཤེས་ཕེབས་པར་འགྱུར་རོ། །རྟགས་ནི་སྐུ་ཕེབས་ན་འདར་བ་དང་འཕར་བ་ལ་སོགས་པ་དང་། གསུང་ཕེབས་ན་ཆོས་སྨྲ་བ་ལ་སོགས་པ་དང་། ཐུགས་ཕེབས་ན་མི་རྟོག་པའི་ཉམས་སུ་མྱོང་པ་འབྱུང་ངོ་། ། ཡེ་ཤེས་ཕེབས་པ་དང་སློབ་དཔོན་གྱིས་རྡོ་རྗེ་གསོར་ལ་དྲིལ་བུ་དཀྲོལ་ཞིང་རྡོ་རྗེའི་བླུ་བླང་བ་ནི། རྡོ་རྗེ་ཅན་ཁྱོད་རོལ་ཅིང་རོལ་གྱུར་ནས། །ཐམས་ཅད་མཐུ་ཡིས་ཐམས་ཅད་ཆེན་པོ་ཟེར་གསོལ་བར་མཛོད། །ཇི་སྙེད་ཁྱོད་ལ་མཆོད་པ་དབུལ་བར་བགྱི། །འཁོར་བ་ཆེན་པོ་སྐད་ཅིག་གིས་བསྒྲོལ་མཛད། །ཅེས་བརྗོད། དེ་ནས་དབབ་པ་བརྟན་པར་བྱ་བ་ནི། ལག་པ་སྤོས་ཆུས་བརླན་ཏེ་སློབ་མའི་སྤྱི་བོར་ཅབ་ཅབ་བྱེད་ཅིང༌། ཨོཾ་ཏིཥྛ་ཡོ་ག་མ་ཧཱ་ཀྲོ་དྷ་ཧཱྃ་ཧཱུྃ་ཧཱུྃ་སྭཱ་ཧྭ་ཞེས་བརྗོད། དེ་ནས་སློབ་མ་དཀྱིལ","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2677_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":128,"text":"སྟངས་ནི། །དངོས་འགལ་ཞུགས་པ་དགོས་པ་ཡིན། །གལ་ཏེ་བདེན་གྲུབ་འཕོ་བ་ན། །འགྱུར་བ་མེད་པའི་བདེན་གྲུབ་འགལ། །ཞེས་སོགས་སྐྱོན་གྱིས་ངར་མི་གནོད། །རྒྱུ་མཚན་འདི་ལྟར་ཡིན་པས་ཉོན། །ཉོན་མོངས་ལ་སོགས་ཆོས་ཀུན་ནི། །གྲུབ་ཙམ་ཉིད་ནས་རང་རང་ཐོག་།བདེན་གྲུབ་རེ་རེ་སོ་སོར་ནི། །དུས་མཉམ་ལྟོས་མེད་རང་གྲུབ་ཡིན། །གཅིག་ནས་གཅིག་ཏུ་འཕོ་བ་མིན། །ཉོན་མོངས་ཀྱེ་བཞིན་པ་ལ་ཡང་། །བདེན་གྲུབ་ཀྱིས་ཀྱང་དུས་མཉམ་སླེབ། །འཕོ་བའི་ཚུལ་ནི་མ་ཡིན་ཅིང་། །ཉོན་མོངས་སྐད་ཅིག་སྔ་མ་ནི། །འགག་བཞིན་པ་ལའང་ང་ཡོད་མོད། །སྐད་ཅིག་གཉིས་པར་སྐྱེ་བཞིན་ལའང་། །གྲུབ་ཙམ་ལྟོས་མེད་ང་ཡོད་པས། །ཆོས་རྣམས་ཀུན་ལ་དེ་བཞིན་འགྲེ། །སྣང་བས་དག་པའི་ས་ཕྱོགས་སུ། །མུན་ནག་ཆེན་པོ་གཅིག་པུ་དེ། །ཡོད་པའི་ཆོས་རྣམས་ཐམས་ཅད་ལ། །ཁྱབ་པར་ཀུན་ལ་ཡོད་མོད་ཀྱི། །ཆོས་རྣམས་ཀུན་ལ་རེ་རེ་ནས། མུན་པ་འཕོ་ནི་ག་ལ་དགོས། །སྐྱེ་འགག་ཀུན་ལ་རིམ་བཞིན་དུ། །མུན་པ་དེ་ཡིན་ཁྱབ་པ་ལྟར། །དེ་བཞིན་ང་ལའང་མཚུངས་པ་ཡིན། །ང་ནི་བདེ་པར་གྲུབ་པ་ནི། །གས་ནི་མི་ལེན་ཁ་མེད་དང་། །མི་བྱེད་ཀ་མེད་འགྲོ་དྲུག་གོ་།སེམས་ཅན་རྣམས་ཀྱི་བཅོས་པ་ཡིན། །གདགས་གཞི་ཆོས་ཀུན་ལ་དམིགས་ནས། །རྟོག་པས་ཕར་ལ་བཏགས་ནས་ནི། །བདེན་པར་གྲུབ་པ་འདུག་གོ་ཞེས། །ཁོ་རང་ཚོ་ཡིས་བཅོས་པ་ཡིན། །ཐག་ཁྲ་ལ་ནི་སྦྲུལ་འཛིན་དང་། །","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/PHYAG RGYA CHEN PO_GREAT SEAL (MAHAMUDRA)\/BLO BZANG CHOS KYI RGYAL MTSAN_LOBSANG CHUKYI GYELTSEN\/BDAG _DZIN GSHAGS _DEBS_DISPUTE BETWEEN WISDOM AND THE TENDENCY TO HOLD THINGS AS SELF-EXISTENT\/sl05977ed5.txt","subfolder":"BDAG _DZIN GSHAGS _DEBS_DISPUTE BETWEEN WISDOM AND THE TENDENCY TO HOLD THINGS AS SELF-EXISTENT","origin":"Autochthonous","scripture_category":null,"reference":null},"SCCT_class":null}
{"id":129,"text":"༄༅། །རྡོ་རྗེ་དྲིལ་བུ་བཟུང་སྟེ་ཀརྨ་བཛྲ་ཞེས་བྱ་བའོ། །ཞེས་གསུངས་ནས་ཁྲི་ལ་བཞུགས་སོང་བ་ཞིག་བྱུང་། མནལ་སོད་ནས་བརྟགས་པ་ན་སྔར་གྱི་གསང་མཚན་དོན་ཡོད་རྡོ་རྗེ་ཡིན་བ་དང་། ཀརྨ་བཛྲ་ཡང་དོན་གྲུབ་ཀྱི་རིགས་ཀྱི་མིང་དུ་འདུག་པས་འདྲ་བ་འདུག་དགོངས་པ་ཞིག་བྱུང་གསུང་ངོ། །སླར་ཡང་དཔྱིད་སྨད་དེ་ནས་དབྱར་དང་སྟོན་འོག་མའི་རིང་ལ་གོང་གསུམ་བདེ་ཆེན་དུ་བྱོན་ནས། རིན་ཆེན་ཆོས་ཀྱི་དཔལ་བ་ལ་རྡོ་རྗེ་ཕྲེང་བའི་དབང་ལུང་མཛུབ་ཁྲིད་བཤད་པ་གར་ཐིག་དབྱངས་གསུམ་གྱི་ཕྱག་ལེན་ཁྲིད་དང་བཅས་པའི་སྒོ་ནས་ཕྲེང་བ་སྐོར་གསུམ་ལ་མཁས་པར་སྦྱངས། གཞན་ཡང་བཅོམ་ལྡན་འདས་ཕྱག་ན་རྡོ་རྗེ་འཁོར་ལོ་ཆེན་པོ་ལ་སོགས་པའི་དབང་ལུང་མན་ངག་དང་བཅས་པ་ལ་སོགས་པ་ཟབ་ཅིང་རྒྱ་ཆེ་བའི་ཆོས་མང་དུ་གསན། དེ་ནས་ཞ་ལུང་རིན་པོ་ཆེ་ཁྱུང་པོ་ལྷས་པ་ལ་ཡོ་གའི་སྐོར་གསན་པ་ལ་འབྱོན་པར་དགོངས་ཡོད་པ་ལ། ནུབ་གཅིག་མནལ་ལམ་དུ་ཁྲི་ཆེན་པོ་ཞིག་གི་སྟེང་ན་རིན་པོ་ཆེ་ཁྱུང་པོ་བ་ཡིན་ཟེར་བའི་བླ་མ་བགྲེས་པོ་ཞིག་བཟང་པོའི་འདུག་སྟངས་མཛད་ནས་བཞུགས། དེའི་དྲུང་ན་རྗེ་འདི་པའང་བཞུགས་ཡོད་པ་ལ། བླ་མ་དེས་ཕྱག་གཉིས་ཀྱིས་ཐུགས་ཀའི་ན་བཟའ་བསལ་ནས་ཐུགས་ཀ་སྟོན་གྱིན་འདུག་པ་ལ་གཟིགས་པས། བླ་མ་དེའི་ཐུགས་ཀ་ནས་སྔགས་ཀྱི་ཕྲེང་བ་རིང་པོ་རིམ་པ་དུ་མས་བསྐོར་བའི་འཁོར་ལོ་ཡིག་འབྲུ་རྣམས་ཧྲ་མ་མེ་འདུག་པ་གཟིགས་པས་སྔགས་རྣམས་ཕལ་ཆེ་བ་བཀླགས་པ་ཞིག་རྨིས།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION\/S05985E1.TXT","subfolder":"LAM RIM BLA MA BRGYUD PA_I RNAM THAR_BIOGRAPHIES OF THE LAMAS OF THE LAM-RIM TRADITION","origin":"Autochthonous","scripture_category":null,"reference":null},"SCCT_class":null}
{"id":130,"text":"༄༅། །རིམ་པ་བཞིན་བྱས་ལ། ཨོཾ་བཛྲ་པུཥྤེ་ཧཱུཾ་ཧཱུཾ་ཕཊ། ཨོཾ་བཛྲ་དྷུ་པེ་ཧཱུཾ་ཧཱུཾ་ཕཊ། ཨོཾ་བཛྲ་དཱི་པེ་ཧཱུཾ་ཧཱུཾ་ཕཊ། ཨོཾ་བཛྲ་གནྡྷེ་ཧཱུཾ་ཧཱུཾ་ཕཊ། དྲི་མེད་མེ་ལོང་སྤྲང་ཆང་སྣོད་དང་ནི། །སྣ་ཚོགས་གོས་དང་ཆོས་ཀྱི་འབྱུང་གནས་འཛིན། །གཡོན་རྡོ་རྗེ་ཁུ་ཚུར། བྣང་དུ་བསྟན་པའི་སྟེང་དུ་གཡས་པའི་ལག་མཐིལ་ཕྱིར་བསྟན་པ་མེ་ལོང་གི་ཕྱག་རྒྱ་དང་། ཨོཾ་རཱུ་པ་བཛྲི་ཧཱུཾ་ཧཱུཾ་ཕཊ། སྔར་གྱི་ཞལ་ཟས་ཀྱི་ཕྱག་རྒྱ་འམ་ཡང་ན་རྡོ་རྗེ་ཐལ་མོ་ཁ་གྱེན་དུ་ཕྱེ་བ་རོའི་ཕྱག་རྒྱ་དང་། ཨོཾ་ར་ས་བཛྲི་ཧཱུཾ་ཧཱུཾ་ཕཊ། རྡོ་རྗེ་ཁུ་ཚུར་གཉིས་གྱི་གོས་འབུལ་བའི་ཕྱག་རྒྱ་དང་། ཨོཾ་སྤར་ཤ་བ་ཛྲི་ཧཱུཾ་ཧཱུཾ་ཕཊ། རྡོ་རྗེ་བསྔམ་པ་ལས་མཐེའུ་ཆུང་རྩེ་སྦྲད་ལ་བརྐྱང་མཛུབ་མོ་གཉིས་དང་མཐེ་བོང་གཉིས་བརྐྱང་སྟེ་བཀྱེང་པ་ཆོས་འབྱུང་གི་ཕྱག་རྒྱ་དང་། ཨོཾ་དྷ་རྨཿ་དྷཱ་ཏུ་བཛྲི་ཧཱུཾ་ཧཱུཾ་ཕཊ། ཅེས་རིག་མ་བཅུ་དྲུག་གིས་མཆོད། རབ་འབྱམས་ཞིང་ན་ཇི་སྙེད་གཟུགས་མཆིས་པ། །ཡོངས་སུ་གྱུར་པ་ལས་བྱུང་ལྷ་མོ་ནི། །བཞིན་རས་འཛུམ་ཞིང་སྐུ་ཡི་མཛེས་པ་སྟོན། །གཟུགས་ཀྱི་རྡོ་རྗེ་མ་ཡི་མཆོད་པ་ཡིས། །གང་ཤར་གཟུགས་ཀྱི་སྣང་བ་ཐམས་ཅད་ནི། །གཟུགས་ཀྱི་རྡོ་རྗེ་མར་ནི་ཤར་བའི་མཐུས། །མི་འགྱུར་བདེ་བ་ཆེན་པོ་རབ་རྩལ་ཏེ། །བདེ་སྟོང་མཆོག་གི་ཏིང་འཛིན་རྫོགས་པར་ཤོག་།སྔར་གྱི་མེ་ལོང་གི་ཕྱག་རྒྱ་དང་། ཨོཾ་རུ་པ་བཛྲི་ཧཱུཾ་ཧཱུཾ་ཕཊ། ཅེས་གཟུགས་དང་། དེ་བཞིན་དུ་ཚིགས་བཅུང་གཞན་རྣམས་སྔ་མ་བཞིན་དུ་བརྫོད་ལ། ཁྱད་པར་ནི། གཟུགས་ཞེས་པ་འོག་མ་བཞི་ལ་རིམ་པ་བཞིན། སྒྲ་དང་དྲི་དང་རོ་དང་རེག་བྱ་ཞེས་པས་བརྗེས་ནས། བཞིན་རས་འཛུམ་ཞིང་སྐུ་ཡི་མཛེས་པ་སྟོན། །ཞེས་པའི་གནས་སུ། སྙན་པའི་པི་ཝང་བརྡུང་ཞིང་གླུ་ལེན་མ། །ཞེས་པ་བཅུག་པའི་རྗེས་སུ། སྔར་གྱི་པི་ཝང་བརྡུང་བའི་ཚུལ་དང་། ཨོཾ་ཤ་པྟ་བཛྲི་ཧཱུཾ་ཧཱུཾ་ཕཊ། ཅེས་བརྗོད།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_KHOR LO SDOM PA_UNION OF THE SPHERES (CHAKRASANVARA)\/MCHOD PA_OFFERING\/s00159e.txt","subfolder":"MCHOD PA_OFFERING","origin":"Autochthonous","scripture_category":null,"reference":null},"SCCT_class":null}
{"id":131,"text":"འབའ་ཞིག་འཚོལ་ཞིང་ལྷག་པར་གཞུང་ལུགས་ལ་སྦྱངས་པ་མཐར་ཕྱིན་པར་བྱས་པ་དང་། བླ་མའི་གདན་ཁྲི་འཛིན་པ་ཕལ་ཆེར་ཡང་རྙེད་བཀུར་ངན་དོན་རེ་ཡང་བློས་མི་ཐོངས་པར་དགོན་པ་ཆུང་དུ་རེ་དང་ས་ཆ་ཕྲན་བུ་རི་ལ་ཡང་ཅི་ཐོབ་བྱེད་པའི་དང་ཚུལ་འདི་ལ་དཔགས་ན་བདག་གི་དྲིན་ཅན་རྩ་བའི་བླ་མ་རྗེ་ཐམས་ཅད་མཁྱེན་པ་འདི་ནི་ནོར་འཛིན་ཡངས་པའི་ཁྱོན་ལ་སྟོབས་ཀྱིས་འཁོར་ལོས་བསྒྱུར་བའི་གོང་མ་བདག་པོ་ཆེན་པོ་ལྟ་བུས་བསྙེན་བཀུར་བའང་དང་དུ་མི་བཞེས་ཤིང་ས་ཆེན་པོ་ལི་ཁྱོན་ལ་དབང་བསྒྱུར་བའི་དཔལ་ཕུལ་ཡང་དགྱེས་པ་མེད་ཅིང་ཚུལ་དེས་ལྷག་པར་འཇིགས་ཤིང་སྐྲག་བ་དང་སྐྱོ་ཞིང་ཡིད་འབྱུང་བར་མཛད་ནས་དགེ་འདུན་གྱི་སྡེ་གནས་པའི་རྟན་ཙམ་ལས་རང་དོན་དུ་གསེར་སེ་པ་གང་དང་། ས་རོལ་གང་ཙམ་ཡང་མི་བཞེས་པར་ངེས་འབྱུང་དང་བྱང་ཆུབ་ཀྱི་སེམས་རླབས་ཆེན་པོས་འགྲོ་བའི་སྡུག་བསྔལ་ཞི་བ་དང་རྒྱལ་བའི་བསྟན་པ་འཕེལ་བ་འབའ་ཞིག་ཐུགས་ལ་བརྣགས་ཏེ་སྒོ་གསུམ་གྱི་བྱ་བ་ཅི་མཛད་ཐམས་ཅད་བསྟན་པ་དང་སེམས་ཅན་ཁོ་ནའི་དོན་དུ་མཛད་པ་འདི་འདྲ་བ་ན་རྒྱལ་བ་སྲས་བཅས་ཐམས་ཅད་ཀྱིས་ལན་ཅིག་མིན་བར་བསྔགས་པའི་གནས་ཡིན་ཞིང་། སྔོན་ཆོས་ཀྱི་རྒྱལ་པོ་ཙོང་ཁ་པ་ཆེན་པོ་ཞིང་འདིར་བྱོན་ནས་མཛད་པ་དེ་ལྟར་དུ་མཛད་པ་དུས་མཐའ་འདིར་བདག་གི་དྲིན་ཅན་རྩ་བའི་བླ་མ་འདིས་ཕག་ལེན་དུ་ཐེབས་པར་མཛད་བ་ཡིན་པས་རྒྱལ་བའི་བསྟན་པ་ལ་བྱ་བ་མཛད་པའི་རྣམ་པར་ཐར་པ་ངོ་མཚར་རྨད་དུ་བྱུང་བ་ཞིག་གོ་།དེ་ནས་རྗེ་འདིས་རྒྱལ་བ་ཐམས་ཅད་མཁྱེན་པ་ཆེན་པོ་ལ་ཐོས་བསམ་སྒོམ་གསུམ་འཆད་རྩོད་རྩོམ་གསུམ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/BRJOD BYA_I THOG_BY SUBJECT MATTER\/LAM RIM BLA MA_I RNAM THAR_BIOGRAPHIES OF THE LAMAS OF THE LAM RIM TRADITION\/S05985E2.TXT","subfolder":"LAM RIM BLA MA_I RNAM THAR_BIOGRAPHIES OF THE LAMAS OF THE LAM RIM TRADITION","origin":"Autochthonous","scripture_category":null,"reference":null},"SCCT_class":null}
{"id":132,"text":"༄༅། །ལ་སོགས་པའི་ཆར་འབེབས། ཕྱག་གིས་ཅུང་ཟད་ཡོ་བར་བཟུང་བའི་བུམ་པ་དཀར་པོ་བདུད་རྩིས་གང་བ་རྣམས་ཀྱིས་དབང་བསྐུར། གཟུགས་རྡོ་རྗེ་མ་ལ་སོགས་པ་རྣམས་ཀྱིས་བཀྲ་ཤིས་ཀྱི་གླུ་དབྱངས་ཀྱི་ཤིས་པ་བརྗོད། ཁྲོ་བོ་རྣམས་ཕྱོགས་མཚམས་སུ་གནས་ནས་བགེགས་བསྐྲད་པར་གྱུར། ཨོཾ་ཡོན་ཏན་རྒྱས་པ་སྐུ་མདོག་གསེར་དང་མཚུངས། །ཤེས་རབ་རྟགས་སུ་གླེགས་བམ་རལ་གྲི་བསྣམས། །འཇམ་པའི་དབྱངས་ཀྱི་བཀྲ་ཤིས་གང་ལགས་པ། །བཀྲ་ཤིས་དེས་ཀྱང་དེང་འདིར་བདེ་ལེགས་ཤོག་།ཨཱཿ་ཐུགས་རྗེའི་རྟགས་སུ་སྐུ་མདོག་ཟླ་བའི་མདོག་།སྐྱོན་གྱིས་མ་གོས་ཕྱག་ན་པདམ་བསྣམས། །སྤྱན་རས་གཟིགས་དབང་བཀྲ་ཤིས་གང་ལགས་པ། །བཀྲ་ཤིས་དེས་ཀྱང་དེང་འདིར་བདེ་ལེགས་ཤོག་།ཧཱུཾ་ཆོས་ཉིད་མི་འགྱུར་རྟགས་སུ་སྐུ་མདོག་ནག་།ཐབས་དང་ཤེས་རབ་དབྱེར་མེད་རྡོ་རྗེ་བསྣམས། །གསང་བའི་བདག་པོའི་བཀྲ་ཤིས་གང་ལགས་པ། །བཀྲ་ཤིས་དེས་ཀྱང་དེང་འདིར་བདེ་ལེགས་ཤོག་།ཨོཾ་ན་མོ་ཞེས་པ་ནས། མནྟ་པ་དཻཿ་སྭཱཧཱ། ཞེས་པའི་གཟུངས་རྗོད་རིང་བུམ་པ་རྣམས་དཀྱིལ་འཁོར་ལ་གཡས་སྐོར་དུ་ལན་གསུམ་བསྐོར་ཏེ། ཏིལ་གྱི་གང་བུ་ལྟར་གང་བའི། །རྒྱལ་བ་བུམ་པ་འཛིན་པ་ཡིས། །དེ་རིང་ཁྱོད་ལ་དབང་བསྐུར་རོ། །དེ་ལྟར་ཤེས་ནས་ཡིད་བདེར་གྱིས། །དབང་བསྐུར་རྡོ་རྗེ་ཆེན་པོ་སྟེ། །ཁམས་གསུམ་པ་ཡིས་ཕྱག་བྱས་པ། །སངས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/RNAM RGYAL MA_LADY OF TOTAL VICTORY (VIJAYA)\/SGRUB THABS_RITUAL FOR REACHING THE ANGEL (SADHANA)\/s05925e.txt","subfolder":"SGRUB THABS_RITUAL FOR REACHING THE ANGEL (SADHANA)","origin":"Autochthonous","scripture_category":null,"reference":null},"SCCT_class":null}
{"id":133,"text":"བསྐྱོད་འབབ་པ་སྟེ། །རྐྱང་མ་གཡོན་གྱི་རྩ་ནས་མི་བསྐྱོད་པ་དྲི་ཆུ་འབབ། རོ་མ་དེ་བཞིན་ཁྲག་འབབ་ཅིང་། །རོ་མ་གཡས་ཀྱི་རྩ་ནས་དེ་བཞིན་དུ་ཁྲག་འབབ། ཤེས་རབ་ཟླ་བ་འབབ་བཤད་པ། །ཤེས་རབ་སྟོང་ཉིད་འཛིན་པར་བྱེད་པའི་དབུས་ཀྱི་རྩ་ཨ་ཝ་དྷཱུ་ཏིའི་ནང་ནས་ཟླ་བ་ཁམས་བྱང་ཆུབ་སེམས་ཀྱི་ཐིག་ལེ་འབབ་པར་བཤད། རྩ་དེའི་མིང་གང་ཡིན། དེ་ནི་ཀུན་འདར་མ་རབ་གྲགས། །རྩ་དེ་ནི་བོད་སྐད་དུ་ཀུན་འདར་མར་རབ་ཏུ་གྲགས་པ་ཡིན་ལ། རྒྱ་གར་གྱི་སྐད་དུ་ཨ་ཝ་དྷཱུ་ཏི་ཟེར་བས། ཨ་ཝ་ནི་སྡིག་པ། དྷཱ་ཏི་ནི་སྤངས་པ་ཡིན་པས། དོན་ལ་སྡིག་པ་རྣམ་པར་སྤངས་པའི་རྩ་ཟེར་བ་ཡིན། ད་རྩ་དེ་རྣམས་ལ་མཚན་ཉིད་དྲིས་ལན་ཞིག་བསྐྱར་ནས་སྟོན་པར་བྱེད་པ་འོག་ནས་ཀྱི་བཅོམ་ལྡན་འདས་ཞེས་བོས་ནས། རྩ་སུམ་ཅུ་རྩ་གཉིས་པོ་འདི་རྣམས་ཀྱི་རང་བཞིན་མཚན་ཉིད་རང་ཇི་ལྟ་བུ་ལགས་བྱས་ནས་དྲིས་པས། ལན་བཅོམ་ལྡན་འདས་ཀྱིས་བཀའ་སྩལ་པ། སྲིད་གསུམ་ཡོངས་གྱུར་ཐམས་ཅད་ནི། ། བྱ་བ་ལ་སོགས་པས་སྟོན་པར་བྱེད། རང་གི་ལུས་ལ་རྩ་གྲངས་མེད་ཐུག་པ་མེད་པ་ཡོད་ཀྱང་། ། དེ་རྣམས་ཚུར་བསྡུས་ན་སྲོག་སྟོང་ཕྲག་བདུན་ཅུ་རྩ་གཉིས་སུ་གསུངས། དེ་ཚུར་བསྡུས་ན་བརྒྱ་ཉི་ཤུ། དེ་ཚུར་བསྡུས་ན་བདུན་ཅུ་རྩ་གཉིས། དེ་ཚུར་བསྡུས་ན་སུམ་ཅུ་རྩ་གཉིས། དེ་ལས་ཚུར་བསྡུས་ན། སྲིད་གསུམ་ཡོངས་གྱུར་ཐམས་ཅད་ནི། སྲིད་པ་གསུམ་ཡོངས་སུ་བསྒྱུར་ནུས་པའི་རྩའི་གཙོ་མོ་གསུམ་དུ་འདུས། དེ་ལས་ཀྱང་ཚུར་བསྡུས་ན། སྲོག་སྟོང་ཕྲག་བདུན་ཅུ་རྩ་གཉིས་སུ་གསུངས། དེ་ཚུར་བསྡུས་ན་བརྒྱ་ཉི་ཤུ། དེ་ཚུར་བསྡུས་ན་བདུན་ཅུ་རྩ་གཉིས། དེ་ཚུར་བསྡུས་ན་སུམ་ཅུ་རྩ་གཉིས། དེ་ལས་ཚུར་བསྡུས་ན། སྲིད་གསུམ་ཡོངས་གྱུར་ཐམས་ཅད་ནི། །སྲིད་པ་གསུམ་ཡོངས་སུ་བསྒྱུར་ནུས་པའི་རྩའི་གཙོ་མོ་གསུམ་དུ་འདུས། ། དེ་ལས་ཀྱང་ཚུར་བསྡུས་ན། གཟུང་དང་འཛིན་པ་རྣམ་པར་སྤངས། །གཟུང་འཛིན་རྣམ་པར་སྤངས་པའི་དབུས་ཀྱི་རྩ་ཨ་ཝ་དྷཱུ་ཏི་གཅིག་པུར་བསྡུར་བཏུབ། ཡང་ན་ཐབས་ནི་ཐམས་ཅད་ཀྱིས། །ཡང་ན་ནི་དབྱེ་བར་བྱ་བའི་ཚིག་ཡིན། ཐབས་ནི་ཐམས་ཅད་རང་གི་ལུས་ལ་དབུས་ཀྱི་རྩ་ཨ་ཝ་དྷཱུ་ཏི་དེ་རྩའི་འཁོར་ལོ་བཞིའི་དབུས་ཀྱི་ཐད་ན་ཡར་ལ་ཨ་ཤད་ཀྱི་རྣམ་པ་ལྟ་བུ་དྲང་ཐལ་གྱིས་ཚགས། དེ","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2678_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":134,"text":"ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པ། ཡུམ་རྡོ་རྗེ་དབྱིངས་ཀྱི་དབང་ཕྱུག་མ་དཀར་མོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་འཛིན་པས་འཁྱུད་པ། གཉིས་ཀའང་རིན་པོ་ཆེའི་རྒྱན་སྣ་ཚོགས་པས་སྤྲས་པ། ཡབ་རྡོ་རྗེ་སྐྱིལ་མོ་དཀྲུང་གིས་བཞུགས་པ། དེའི་སྤྱི་བོར་ཨོཾ། མགྲིན་པར་ཨཱཿ་ཐུགས་ཀར་ཟླ་བའི་སྟེང་དུ་ཧཱུཾ་ཡིག་དཀར་པོ། དེ་ལས་འོད་ཟེར་འཕྲོས། རང་འདྲའི་ཡེ་ཤེས་པ་སྤྱན་དྲངས། ཨོཾ་བཛྲ་སཏྭ་ཨ་རྒྷཾ་པྲཏཱི་ཙྪ་ཧཱུཾ་སྭཱ་ཧཱ། ཞེས་པ་ནས་ཤཔྟ་པྲ་ཏཱི་ཙྪ་ཧཱུཾ་སྭཱ་ཧཱ། ཛཿ་ཧཱུཾ་བཾ་ཧོཿ་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་ལས་འོད་ཟེར་འཕྲོས། དབང་གི་ལྷ་རྣམས་སྤྱན་དྲངས། ཨོཾ་བཉྩ་ཀུལ་ས་པ་རི་ཝཱར་ཨརྒྷཾ། ནས་ཤཔྟའི་བར་གྱིས་མཆོད། དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱི་ཡེ་ཤེས་ཀྱི་བདུད་རྩིས་གང་བའི་བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཧཱུཾ། ཞེས་དབང་བསྐུར། སྐུ་ཡེ་ཤེས་ཀྱི་བདུད་རྩིས་གང་། མི་བསྐྱོད་པས་དབུ་བརྒྱན་ཅིང་། དབང་གི་ལྷ་རྣམས་རང་ཉིད་ལ་ཐིམ་པར་གྱུར༑ ཨོཾ་ཨཱཿ་བིགྷྞྣྟ་ཀྲི་ཏ་ཧཱུཾ་གིས་བསང་། སྭ་བྷ་ཝས་སྦྱངས། སྟོང་པའི་ངང་ལས་ཨ་ལས་བྱུང་བའི་ཐོད་པ་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཧཱུཾ་ཧཱུཾ་ཞུ་བ་ལས་བྱུང་བའི་མཆོད་ཡོན་ཞེས་སོགས་སྤྱི་འགྲོ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/RDO RJE SEMS DPA__WARRIOR OF DIAMOND (VAJRASATTVA)\/SGRUB THABS_RITUAL FOR REACHING THE ANGEL (SADHANA)\/s00443e.txt","subfolder":"SGRUB THABS_RITUAL FOR REACHING THE ANGEL (SADHANA)","origin":"Autochthonous","scripture_category":null,"reference":null},"SCCT_class":null}
{"id":135,"text":"༄༅། །གདབ་པར་བྱའོ། །བླ་མ་ཉེས་པ་ལ་འཇུག་ན་ཟློག་པ་དང་། དེའི་དྲུང་དུ་རང་གི་དགེ་བ་མི་འཕལ་ན་གནས་གཞན་ལ་གཏད་པར་གསོལ་བར་བྱའོ། །དགེ་འདུན་གྱིས་བསྐོས་པ་མ་ཡིན་པར་བླ་མ་གོས་འཚེམ་པ་དང་གཙུག་ལག་ཁང་གི་བྱི་དོར་བྱེད་པ་ན་ཡང་རང་གིས་བསྒྲུབ་པ་དང་། བླ་མ་དང་དགེ་འདུན་གྱི་ཆེད་དུ་ཤིང་ཐོག་ལ་སོགས་པའི་རུང་བ་བྱ་བ་དང་། མཆོད་རྟེན་ལ་སོགས་པའི་སྔོ་ཆུང་ངུ་རྔ་བ་དང་མེ་ཏོག་དང་འབྲས་བུ་བཏོག་པ་དང་སོ་ཤིང་སྒྲུབ་པ་ལ་སོགས་པ་ལ་དགེ་ཚུལ་བསྐོ་བར་བྱའོ། །གཉིས་པ་གནས་ཀྱིས་ཇི་ལྟར་བསྒྲུབ་པ་ལ་རྗེས་སུ་བཟུང་བའི་ཚུལ་གྱིས་བསྒྲུབ་པ་དང་། ཆད་པས་བཅད་པའི་ཚུལ་གྱིས་བསྒྲུབ་པ་གཉིས། དང་པོ་ནི་གནས་ཀྱི་བླ་མས་རང་གི་འཁོར་དུ་རིགས་དང་ལུས་ལ་སྐྱོན་ཆགས་པ་རབ་བྱུང་བསྙེན་རྫོགས་བསྒྲུབས་ཟིན་པ་མི་གཞག་ལ། གནས་པ་དགེ་ཚུལ་གཅིག་ལས་ལྷག་པ་ཉེ་བར་མི་གཞག་གོ་།གལ་ཏེ་རབ་ཏུ་འབྱུང་འདོད་གཉིས་བྱུང་ལ་སོ་སོར་རབ་ཏུ་འབྱུང་བར་མི་འདོད་ན་ལྷན་ཅིག་རབ་ཏུ་ཕྱུང་སྟེ་རྒན་པ་བསྙན་པར་རྫོགས་པར་བྱ་ཞིང་དེས་ཀྱང་ལོ་ཉི་ཤུ་མ་ལོན་ན་དགེ་སློང་གཞན་ལ་རེ་ཤིག་གནས་པའི་དོན་དུ་གཏད་ལ་དགེ་སློང་དེས་ཀྱང་ལོ་ལོན་པའི་ཚེ་མཁན་པོ་ལ་གཏད་པར་བྱའོ། །གལ་ཏེ་མི་གཏོད་ན་མཁན་པོ་དེས་མཐུས་བཀུག་སྟེ་བསྙེན་རྫོགས་བྱ་ཞིང་རང་གི་འཁོར་དུ་གྱུར་པའི་གནས་པ་ལ་བསམ་པས་བུའི་འདུ་ཤེས་བཞག་པ་དང་། བསྙེན་བཀུར་བསྟབས་པ་ཐམས་ཅད་ལ་ཚོད་རིག་པའི་སྒོ་ནས་གནས་པ་ལ་མི་གནོད་པར་བྱ་བ་དང་། ལྷུང་བཟེད་དང་ཆོས་གོས་ཀྱི་ལས་གནས་པ་རང་གིས་མ་ལྕོགས་པ་བྱེད་པ་དང་། ནད་གཡོག་དང་སྤོམ་གུ་དང་དབྱུང་བའི་བར་བླ་མ་ལ་ཇི་ལྟར་བྱེད་པ་བཞིན་འདིར་ཡང་བྱ་དགོས་ལ་གནས་པ་དགེ་བ་འཕེལ་བའི","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/DGE SLONG_VOWS OF FULL MONKS\/s05272m.txt","subfolder":"DGE SLONG_VOWS OF FULL MONKS","origin":"Autochthonous","scripture_category":null,"reference":null},"SCCT_class":null}
{"id":136,"text":"གསུམ་པར་བཤད་པའི་ཆོས་ཀྱི་བདག་མེད་གོམས་པས་ཤེས་སྒྲིབ་སྤངས་པའི་སྤངས་པ་སྒྲུབ་པ་ནི། གཟུང་འཛིན་རག་གསུམ་རྫས་ཐ་དད་དུ་འཛིན་པའི་རྟོག་པ་ཆོས་ཅན། གཉེན་པོའི་སྟོབས་ཀྱིས་ཁྱེད་ཀྱི་རྒྱུན་ཟད་པ་ཡོད་དེ། ཁྱོད་གནོད་བྱེད་སྟོབས་ལྡན་དང་བཅས་པ་ཡིན་པའི་ཕྱིར་རོ། །དེའི་ཕྱོགས་ཆོས་ལྷན་ཅིག་དམིགས་དེས་ཀྱི་རྟགས་ཀྱིས་གྲུབ་ཅང་ཁྱབ་པ་སྔར་དང་འདྲ། རྟོགས་པ་མཐར་ཐུག་སྒྲུབ་པ་ནི། བདག་མེད་རྟོགས་པའི་ཚད་མ་ཆོས་ཅན། ཁྱོད་རང་གི་གོམས་པའི་དོན་ལ་གོམས་པ་མཐར་ཐུག་པ་ཡོད་དེ། ཁྱེད་རང་གི་གོམས་བྱའི་དོན་རྟོགས་པའི་ཚད་མ་གང་ཞིག་།གོམས་བྱའི་དོན་ལ་སྒྲིབ་པ་ཟད་པ་ཡོད་པའི་ཕྱིར། དེ་འདྲ་བའི་སྤངས་རྟོགས་མཐར་ཐུག་དང་ལྡན་པའི་སྐྱེས་བུ་དེ་སྔར་བཤད་པའི་བཅོམ་ལྡན་འདས་ཡིན་ལ། དེ་ཆོས་ཅན། ཁྱོད་རྒྱུ་མེད་དང་མི་མཐུན་པའི་རྒྱུ་ལས་བྱུང་བ་མ་ཡིན་ཏེ། ཁྱོད་བསམ་པ་དང་སྦྱོར་བ་ཕུན་ཚོགས་གོམས་པ་རབ་ཀྱི་མཐར་ཐུག་པ་ཡིན་པའི་ཕྱིར། དེའི་ཕྱོགས་ཆོས་ལུགས་འབྱུང་གི་སྐབས་སུ་སྟོན་པ་ལམ་གང་ནས་བྱོན་པའི་ལམ་སྒྲུབ་པ་ཉིད་ཀྱིས་འགྲུབ་པ་ཡིན་ནོ། །དེ་ལྟར་གཙོ་བོའི་དོན་བདེན་བཞིའི་གནས་ལུགས་ལ་མི་སླུ་བར་བསྒྲུབ་ནས། ད་ནི་མངོན་མཐོ་ལ་མི་སླུ་བར་སྒྲུབ་པའི་ཚུལ་བཤད་པར་བྱ་སྟེ། དེ་ལ་རྟགས་དགོད། ཚུལ་སྒྲུབ། རྩོད་པ་སྤང་བའོ། །དང་པོ་ནི། སྦྱིན་པས་ལོངས་སྤྱོད་ཁྲིམས་ཀྱིས་བདེ། ཞེས་པའི་ལུང་ཆོས་ཅན། ཁྱོད་རང་གི་བསྟན་བྱ་ལ་མི་སླུ་སྟེ། དཔྱད་པ་གསུམ་གྱིས་དག་པའི་ལུང་ཡིན་པའི་ཕྱིར། དཔེར་ན་འདུས་བྱས་མི་རྟག་པར་སྟོན་པའི་སྐབས་བཞིན། འཇུག་པ་བདེ་བའི་ཕྱིར་དུ་སྦྱོར་བ་འདི་ལྟར་བཀོད་པ་ཡིན་གྱི། དོན་སྟེང་དུ་འབྲེལ་པ་མི་སྟོན་པ་དང་། དམ་བཅའ་བརྗོད་པར་མི་རིགས་སོ། །གཉིས་པ་ལ་ཁྱབ་པ་སྒྲུབ་པ་དང་། ཕྱོགས་ཆོས་སྒྲུབ་པའོ། །དང་པོ་ནི། དཔེའི་སྟེང་དུ་ཁྱད་པ་རྗེས་དཔག་གིས་འགྲུབ་སྟེ། འདུས་བྱས་མི་རྟག་པར་རྗེས་དཔག་གིས་རྟོགས་ནས་ངག་སྨྲས་ཤིང་རྗེས་དཔག་དེའི་བསྟན་བྱ་ལ་མི་སླུ་བར་གྲུབ་པ་ན་དེ་དག་དེ་རང་གི་བསྟན་བྱ་ལ་མི་སླུ་བར་གྲུབ་པ་ཡིན་ནོ། །གཉིས་པ་ལ། ཁས་བླང་བར་བྱ་བའི་ལུང་གི་མཚན་གཞི་ངོས་བཟུང་བ་དང་། དེ་མི་སླུ་པའི་རྒྱུ་མཚན་དང་། དེ་ཇི་ལྟར་སྒྲུབ་པའི་ཚུལ་ལོ། །དང་པོ་ནི། འབྲེལ་པ་དང་ནི་རྗེས་མཐུན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/SPYI_GENERAL TREATMENTS\/KE_U TSANG BLO BZANG _JAM DBYANGS SMON LAM_KEUTSANG LOBSANG JAMYANG MUNLAM\/s06531e.txt","subfolder":"KE_U TSANG BLO BZANG _JAM DBYANGS SMON LAM_KEUTSANG LOBSANG JAMYANG MUNLAM","origin":"Autochthonous","scripture_category":null,"reference":null},"SCCT_class":null}
{"id":137,"text":"༄༅། །ཕྱི་སོགས་བྱ་བའི་ཡུལ་ནི་རབ་བྱུང་སྡེ་ལྔ་གང་རུང་གི་སྡོམ་པ་རྣམ་དག་དང་ལྡན་པ། ས་རང་བཞིན་དུ་གནས་པ་དགོས། སྐུ་མཉེ་སོགས་བྱེད་པ་པོ་གང་གིས་བྱ་བའི་རྟེན་ནི་ཡུལ་དེ་དང་མཚན་དང་ལྟ་བ་མཐུན་པ། ལྷན་ཅིག་གནས་པ་སོགས་དང་། དད་པ་ཆེས། གོས་གཅིག་པ་མ་ཡིན་པ་རྣམས་དགོས་སོ། །དེ་ལྟར་ཕུལ་རྟེན་གཉིས་མཐུན་པ་དགོས་ཏེ་གཞན་དུ་ན་རིག་པའི་ཉེས་པ་སོགས་སུ་འགྱུར་བའི་ཕྱིར་དང་། དེར་མ་ཟད་མཁན་སློབ་ཕ་མ་ནད་པ་སོགས་མ་གཏོགས་ཚུལ་ཁྲིམས་འཆལ་བ་གང་ལ་ཡང་ཚུལ་ཁྲིམས་དང་ལྡན་པས་བསྐུ་མཉེ་དྲིལ་ཕྱི་སོགས་དང་བླ་ན་སོ་ཤིང་སྟོབ་པ་ཅན་གྱི་བསྙེན་བཀུར་ཤེས་བཞིན་དུ་བྱེད་ན་ཉེས་པ་དཔག་ཏུ་མེད་པ་འབྱུང་བའི་ཕྱིར་ཏེ། འདི་ཉིད་ལས། སེངྒེ་ལྟ་བུས་ཝ་ལྟ་བུ་ལ་བསྙེན་བཀུར་མི་བྱའོ། །ཞེས་གསུངས་ཕྱིར་དང་། འདུལ་ཊིཀ་ལས་ཚུལ་ལྡན་གྱིས་ཚུལ་འཆལ་ལ་ཤེས་བཞིན་དུ་སོ་ཤིང་འདག་རྫས་སྟོབ་པ་སོགས་བྱེད་ན་ལོ་སྟོང་ཕྲག་དགུ་བཅུར་དམྱལ་བར་སྐྱེ་བ་དང་ཞེས་སོགས་གསུངས་པའི་ཕྱིར། དེས་ན་ནད་པ་ནི་ཁྱིམ་པ་ཡིན་ན་ཡང་རིམ་གྲོར་བྱ་དགོས་ཏེ། ཕྲན་ཚེགས་ལས། གང་ནད་པ་ལ་རིམ་གྲོ་བྱེད་པ་དེ་ནི་ང་ལ་རིམ་གྲོ་བྱེད་པ་ཡིན་ནོ། །ཞེས་གསུངས་པའི་ཕྱིར། ཁྲུས་དང་། བསྐུ་མཉེ་དང་། དྲིལ་ཕྱི་དང་། སྟན་དང་། མེའི་རེག་པ་ལྔ་ཚོགས་པ་ནི་སྲོ་གང་གི་ངོ་བོ་ཡིན། བྱེད་ཚུལ་ནི་སྒྲ་བསྐྱུང་བ་དང་། བག་ཡོད་པའི་སྒོ་ནས་བྱེད། སྒྲ་བཤད་ནི། ལུས་མེས་སྲོ་ཞིང་། ལུས་ཀྱི་བ་སྤུ་སྣུམ་གྱིས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/PAn CHEN BLO GROS LEGS BZANG_PANCHEN LODRU LEKSANG\/sb00059i.txt","subfolder":"PAn CHEN BLO GROS LEGS BZANG_PANCHEN LODRU LEKSANG","origin":"Autochthonous","scripture_category":null,"reference":null},"SCCT_class":null}
{"id":138,"text":"རྗེ་བཙུན་ཡབ་སྲས་ཀྱིས། །འབྲལ་མེད་རྗེས་བཟུངས་རྣམ་དཀར་བྱང་ཆུབ་བསྔོ། ཞེས་པ་འདི་ནི་རྗེ་བཙུན་ཅོང་ཁ་བའི་སྐུ་བརྙན་གྱི་རྒྱབ་ཡིག་ལ་དགོས་ཞེས་བསྐུལ་བ་ལྟར་ཤཱཀྱའི་བཙུན་པ་བློ་བཟང་ཡེ་ཤེས་ཀྱིས་སྨྲས་པའོ།། ༈ ཨོཾ་སྭསྟི། བློ་གསལ་ཉིན་བྱེད་འོད་སྟོང་འབར་བ་ཡི། །བཟང་པོའི་མཛད་པས་གདུལ་བྱའི་མུན་པ་སེལ། །མདོ་སྔགས་ཤེས་བྱའི་གནས་ཀུན་ཡེ་ཤེས་ཀྱིས། །གསལ་མཛད་དཔལ་ལྡན་བླ་མ་ཞབས་བརྟན་ཤོག་།བསླབ་གསུམ་རྣམ་དག་ལྗོན་པ་བཟང་པོའི་འབྲས། །ཡོངས་སུ་གང་བའི་མིག་སྟོང་འབྱོང་པ་ཡིས། །འགྲོ་ལ་འདོད་དགུའི་ཕན་བདེ་སྩོལ་མཛད་པའི། །བཤེས་གཉེན་དཔག་བསམ་ལྗོན་པ་ཞབས་བརྟན་ཤོག་།དཀོན་མཆོག་རྣམ་གསུམ་བློ་གྲོས་མཁྱེན་བརྩེའི་གཏེར། །གཅིག་བསྡུས་བཟང་པོའི་དུར་སྨྲིག་གང་རོལ་ཞིང་། །ཡེ་ཤེས་སྒྲིབ་བྲལ་བདེ་བའི་དཔལ་མངའ་བ། །ཡོངས་འཛིན་དམ་པ་ཡུན་རིང་ཞབས་བརྟན་ཤོག་།སྡོམ་གསུམ་བང་རིམ་མཐོན་པོའི་བ་གམ་ཅན། །མཐའ་བྲལ་རིམ་གཉིས་དོན་རྟོགས་ནོར་གྱིས་ཕྱུག་།རྩེ་གཅིག་མཉམ་གཞག་མི་གཡོ་རབ་བརྟན་པའི། །ཟུང་འཇུག་རྡོ་རྗེ་འཆང་ལ་གསོལ་བ་འདེབས། །བསླབ་གསུམ་དག་པའི་དགེ་འདུན་འདུས་པའི་ཚོགས། །ཁྲིམས་གཙང་དབྱར་གྱི་ནོར་བུའི་གནས་ལྟར་འཕེལ། །བློ་བཟང་གསུང་གི་རིང་ལུགས་ཉམས་མེད་པར། །ཉིན་མཚན་ཀུན་ཏུ་ངལ་མེད་སྤྱོད་པར་ཤོག་།དགེ་འདིས་མཚོན་ནས་སྐྱེ་བ་ཐམས་ཅད་དུ། །དཔལ་ལྡན་བླ་མས་འབྲས་མེད་རྗེས་བཟུངས་ཏེ། །མདོ་སྔགས་ཡོན་ཏན་མ་ལུས་མཐར་ཕྱིན་ནས། །ཀུན་མཁྱེན་རྒྱལ་བའི་གོ་འཕང་མྱུར","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.33 (MISCELLANEOUS and unsorted)\/PAN CHEN BLA MA SKU PHRENG GSUM PA DPAL LDAN YE SHES_PANCHEN LAMA KUTRENG SUMPA PELDEN YESHE\/s12215e.txt","subfolder":"PAN CHEN BLA MA SKU PHRENG GSUM PA DPAL LDAN YE SHES_PANCHEN LAMA KUTRENG SUMPA PELDEN YESHE","origin":"Autochthonous","scripture_category":null,"reference":null},"SCCT_class":null}
{"id":139,"text":"སྲོལ་ཕྱེ་བའི་རྗེས་ས་ཞུགས་ནས། རྒྱུད་དོན་འགྲེལ་བ་ལ་མངོན་ཤེས་ཐོབ་པ་དགོས་པ་མ་ཡིན་ནོ། །ཞེས་རྒྱུད་འདིའི་སྐབས་སུའང་བཞེད་དེ། ཕྱག་རྡོར་བསྟོད་འགྲེལ་ལས་རྒྱུད་ཤིན་ཏུ་རྒྱས་པ་ཉན་པའི་སྐལ་བ་དང་མི་ལྡན་པའི་དོན་དུ་རྒྱུད་རྒྱས་པ་ལས་བསྡུས་ནས། བསྟན་པའི་རྒྱུད་རྣམས་ཀྱི་རྡོ་རྗེའི་ཚིག་ཟབ་མོ་རྣམས་བསྡུས་པའི་རྒྱུད་གཞན། བྱང་ཆུབ་སེམས་དཔའི་འགྲེལ་པ་འདི་ལྟ་བུའམ། བླ་མ་དམ་པའི་མན་ངག་གི་རྗེས་སུ་འབྲངས་ནས་རྟོགས་པར་བྱ་བར་གསུངས་པ་ལྟར་རོ། །བསྡུས་པའི་རྒྱུད་གཞན་གྱི་རྗེས་སུ་འབྲངས་ནས་རྟོགས་པར་བྱེད་ཚུལ་ནི། བཤད་རྒྱུད་ཀྱི་རྗེས་སུ་འབྲངས་ནས་རྩ་རྒྱུད་ཀྱི་དོན་རྟོགས་པར་བྱེད་པའོ། །མངོན་ཤེས་མེད་པར་རྒྱུད་ཀྱི་འགྲེལ་པ་གཏན་ནས་བྱར་མི་རུང་བར་སྨྲས་ན་ནི། སྨྲ་བ་པོ་རང་ཉིད་ཀྱིས་ཀྱང་རྒྱུད་ཀྱི་དོན་མང་དུ་བཤད་པ་བྱེད་པ་དག་དང་དངོས་སུ་འགལ་བ་འདུ་བར་འགྱུར་རོ། །དེ་ལྟར་མཐའ་དཔྱད་ནས་ཚིག་དོན་ནི། དེ་ལྟའི་མངོན་ཤེས་མེད་པར་རྒྱུད་དོན་ཟབ་མོ་འགྲེལ་པའི་ལམ་སྲོལ་རང་གར་འབྱེད་པ་དང་། གཞན་ཡང་རང་གཞན་གྱི་རྟོག་པས་བཏགས་པའི་བསྟན་བཅོས་སྣ་ཚོགས་ཀྱི་རྗེས་སུ་འབྲངས་ཏེ་མི་མཁས་ཀྱང་མཁས་པའི་མངོན་པའི་ང་རྒྱལ་གྱིས་དྲེགས་ནས་རང་གར་རྒྱུད་ཀྱི་རྒྱས་འགྲེལ་བྱེད་པ་དག་ནི། གླང་ཆེན་ལོང་བ་ཆང་གིས་མྱོས་པའི་སྣ་ལ་རལ་གྲིའི་འཁོར་ལོ་འཕྱང་བ་གཡུལ་དུ་ཞུགས་པ་ལྟར། རང་རྒྱུད་ཉམས་ཤིང་བདུད་ཀྱི་གྲོགས་བྱས་ནས་རང་གཞན་གཉིས་ཀ་དམྱལ་བར་ལྟུང་བ་དང་། སྒྲིབ་པ་ལྔ་དང་མི་དགེ་བ་བཅུ་སོགས་རྒྱས་པར་བྱེད་ཅིང་། བུད་མེད","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/DUS _KHOR_WHEEL OF TIME (KALACHAKRA)\/_GREL PA_COMMENTARIES\/s05381e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":140,"text":"བཤད་ཀྱང་། རི་གཱི་ཨར་ལིའི་རྒྱུད་དུ་ཤར་ལུས་འཕགས་པ་དང་འཛམ་བུ་གླིང་དང་ནུབ་བ་ལོང་སྤྱོད་དང་བྱང་སྒྲ་མི་སྙན་བཞི་ཀ་གནས་དང་ཉེ་བའི་གནས་ལ་སོགས་པའི་ཡ་གྱལ་གྱི་གནས་ཡིན་པ་དང་དེ་བཞིན་རྣལ་འབྱོར་མ་བཞི་གནས་པར་གསུངས་པའི་ཕྱིར་མཐའ་གཅིག་ཏུ་མ་ངེས་ཏ་མན་སྙེར་རྒྱས་པར་བཤད་པ་ལྟར་རོ། །སྒྲ་མི་སྙན་པ་སངས་རྒྱས་ཀྱི་བསྟན་པའི་སྣོད་དུ་རུང་པར་འགྱུར་ཞེས་པའི་རྩོད་པ་ལ་ལན་འདེབས་པ་ན། བྱང་སྒྲ་མི་སྙན་ན་འཕགས་པའི་གནས་བརྟན་ཆེན་པོ་བ་གུ་ལ་འཁོར་དགྲ་བཅོམ་པ་དུ་མ་དང་བཅས་པ་བཞུགས་པར་བཤད་པས་འདོད་ལན་འདེབས་པར་སྨྲ་དགོས་པའང་བྱུང་བ་ནི་ལན་གྱིས་ཤིན་ཏུ་ཕོངས་པ་གོ་བར་བྱེད་པའི་འབྲལ་མེད་ཆེན་པོ་སྟེ། བྱང་སྒྲ་མི་སྙན་དུ་སྐྱེས་པའི་མི་ཚེ་དེ་ལ་སངས་རྒྱས་ཀྱི་བསྟན་པའི་སྣོད་དུ་རུང་མི་རུང་དཔྱོད་པའི་ལན་དུ། ལྷོ་འཛམ་བུ་གླིང་གི་མིར་འཁྲུངས་ནས་ལྷོ་འཛམ་བུ་གླིང་དུ་དགྲ་བཅོམ་ཐོབ་པ་དེ་དག་ད་ལྟ་བྱང་སྒྲ་མི་སྙན་ན་གཞུགས་པས་སྐྱོན་མེད་ཅེས་ལན་བཏབ་པའི་ཕྱིར་རོ། །བྱང་སྒྲ་མི་སྙན་ན་བཞུགས་པ་སྒྲ་མི་སྙན་པའི་མིའི་དོན་མཛད་པའི་ཕྱིར་ཡིན་མོད་སྙམ་ན་ནི། སངས་རྒྱས་བྱང་ཆུབ་སེམས་དཔའ་དབང་ཐོབ་པ་དག་དམྱལ་བ་དང་ཡི་དVཨགས་དང་དུད་འགྲོའི་གནས་ལ་སོགས་པར་ཡང་གདུལ་བྱའི་དོན་དུ་འཇུག་པར་གསུངས་པ་ཐམས་ཅད་ཀྱིས་མ་ངེས་སོ། །འོ་ན་སྒྲ་མི་སྙན་དུ་ཀླ་ཀློའི་ཆོས་འཇུག་པར་འདིར་བཤད་པ་ལྟར་ན་སྒྲ་མི་སྙན་ན་སྲོག་བཅད་ནས་ཤ་དང་ཁྲག་གསར་པའི་བཟའ་བཏུང་བྱེད་པ་ལ་སོགས་པ་ཀླ་ཀློ་སོགས་པོའི་ཆོས་ལུགས་རྣམས་ལ་ཞུགས་པའི་གནས་སྐབས་ཡོད་པར་འགྱུར་བས། སྒྲ་མི་སྙན་ན་ཉོན་མོངས་ཅན་གྱི་སེམས་ཀྱིས་གླུ་ལེན་པའི་དག་བཀྱལ་མ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/DUS _KHOR_WHEEL OF TIME (KALACHAKRA)\/_GREL PA_COMMENTARIES\/s05463e1.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":141,"text":"ལྷོ་རྒྱུད་ཀྱི་ཐོག་མ་རྨ་སྟོད་མགོ་ལོག་སོགས་བཤད་པ། བརྒྱད་སྟོང་སོགས་ཀྱི་བཤད་ལུང་ཚར་ཁ་ཤས། བདེ་ལམ། ཕྱག་ཆེན། བླ་མཆོད་སོགས་ཁྲི་ཀྱི་རྣམ་གྲངས་ཤིན་ཏུ་མང་པོ་བཅས་ཆོས་བཀའ་མཐའ་ཡས་པ་གནང་། སྐུ་འབུམ་ཁྲིར་བཞུགས་ཏེ་མཛད་རྒྱུན་རྒྱ་ཆེ་ཡང་གདན་རབས་སུ་གསལ། རོང་བོ་དགོན་ཆེན་དང་། ལ་མོ་བདེ་ཆེན་གྱི་ཁྲི་ཡང་མཛད། ཨ་རིག་སྦྲ་ནག་ཁ་གསུམ། ཟམ་ཚ། མགོ་ལོག་རྣམས་ལ་ཇག་རྐུས་ཀྱི་ཁྲིམས་བསྡམས། སྨད་ཀྱི་སྦྱིན་བདག་འགའ་ཞིག་གི་ངོར་ཨུར་དུ་སུར་ཕེབས། ཨོ་ཏོག་ཏ་བེ་ལིའི་དགོན་པ་སྤོས་ཏེ་བཀྲ་ཤིས་དཔལ་འབར་གླིང་ཞེས་བཏགས༑ རེ་དྲུག་པ་ཤིང་སྤྲེལ་ལ་རང་དགོན་དུ་གཤེགས། མ་གཤེགས་པའི་སྔོན་འབྲོམ་སྟོན་པ་ཕེབས་འདུག་སྟེ་ཤ་བ་གཅིག་ལ་ཆིབས་སྣང་གསུངས། གཤེགས་ནས་ཀྱང་ཐུགས་དམ་སྒྲོལ་མའི་ཕྱག་གཡོན་པའི་སྲིན་མཛུབ་ཀྱི་རྩེ་ནས་བདུད་རྩིའི་རྒྱུན་ཐུགས་དམ་གྲོལ་གྱི་བར་བབས། སྐུ་ཚེ་སྔོན་མར་ཡང་རྗེའི་མ་ཡུམ་ཤིང་བཟའ་ཨ་ཅེ་དང་། གྲུབ་ཆེན་ན་ཁ་བ་ཐར་བའི་རྒྱལ་མཚན་ཡིན་པར་གྲགས་སོ་དེའི་སྤྲུལ་སྐུ་བློ་བཟང་བསྟན་པའི་དབང་ཕྱུག་ཚུལ་ཁྲིམས་ཕུན་ཚོགས། ད་ལྟ་བཞུགས་ཤིང་སྦྲ་ནག་ནས་མཛོད་དགེ་བར་གྱི་འབྲོག་སྡེ་ཕལ་མོ་ཆེར་མི་ཏྲ་རྡོར་ཕྲེང་སོགས་ཆོས་རྒྱུན་མང་དུ་སྤེལ་བས་འཕྲིན་ལས་ཁྱབ་བདལ་གྱི་སྐབས་སོ། །༈ སྡེ་འདིར་དགེ་བཤེས་ཆེན་མོའི་སྐུ་དུས་ནས་རྣམ་བཤད་སྙིང་བོ་རྒྱན། རྩ་འཇུག་གི་ཏིཀ་ཆེན། ལམ་རིམ་ཆེ་ཆུང་སོགས་གཞུང་ཆེན་ནག་པོ་འཛིན་སྐྱོར་གཙོ་བོར་བཏོན་པའི་འཆད་ཉན་སེར་བྱེས་ནང་བཞིན་ལ། རྒྱུན་ཇ་ཆག་མེད། ཟླ་ཆོས་དྲུག་དང་། ཞག་བཅོ་ལྔའི་བར་ཆོས་གཉིས། ཆོ་འཕྲེལ་སྨོན་ལ། ལྔ་མཆོད་སྨོན་ལམ། བཟང་སྤྱོད་སྨོན་ལམ། དེ་དག་གི་སྐབས་ཀྱི་ཕོག་ཇ་ཚུལ་སོགས་འགྲིག་བཅད་གཏན་ཆགས་པའི་ཐོག་ཤིང་བཟའ་དཔོན་སློབ་ཉིད་ནས་རྒྱུད་དུས་འཁོར་སྨན་གྲྭ་གསུམ་བཙུགས། རྒྱུད་པའི་ཆོས་གྲྭར་རྒྱུད་གཞུང་ལེའི་བཅུ་བདུན་པ་ཡོངས་རྫོགས། དུས་འཁོར་ལ་བསྡུས་རྒྱུད་ལེའུ་དང་པོ། སྤྱོད་འཇུག་ཆེན་མོ། འཇམ་དཔལ་མཚན་བརྗོད༑ སྨན་པར་མདོ་སྡུད་པ། བཤད་རྒྱུད་དང་། རྩ་བ་ཐུགས་རྒྱུད་རྣམས་ཞལ་འདོན་དང་། རབ་བྱུང་བཅུ་གསུམ་པའི་མཇུག་གི་མེ་སྟག་ནས་བཟུང་བདེ་གསང་འཇིགས་གསུམ། དུས་འཁོར། ཀྱཻ་རྡོར། འཁོར་ཆེན།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/MDO SMAD_RELIGIOUS HISTORY OF AMDO\/s01023e.txt","subfolder":"MDO SMAD_RELIGIOUS HISTORY OF AMDO","origin":"Autochthonous","scripture_category":null,"reference":null},"SCCT_class":null}
{"id":142,"text":"༄༅། །མེད་ཕྱིར་ཞེས་པའི་བར་རོ། །སྐྱ་རིས་ཀྱི་དབང་དུ་བྱས་ན། ཅིག་ཅར་སྒྲ་སོགས་འབྲས་བུ་ཀུན་གྱི་རྒྱུ་མིན་པ་ཉིད་བདེ་སོགས་རྟག་པ་མིན་པར་སྒྲུབ་པ་ལ་རྟགས་ཀྱི་སྐྱ་རིས་ཙམ་དུ་བཀོད་པ་ཡིན་ཅིང་དེ་ནི་ལྷག་ལྡན་གྱི་རྟགས་ཡིན་གྱི་ཆོས་ཅན་འགོག་པའི་འགལ་བར་མི་འགྱུར་རོ། །ཞེས་སྟོན་པ་ནི། མི་མཐུན་ཕྱོགས་ཞེས་སོགས་སོ། །དེས་ན་སྐྱ་རིས་དང་སོང་ཚོད་དེ་གཉིས་ཡིན་གྱི། དོན་བྱེད་ནུས་སྟོང་སྐྱ་རིས་དང་སོང་ཚོད་གང་ལ་ཡང་རྟགས་སུ་བཀོད་པ་མེད་པའི་ཕྱིར། དོན་བྱེད་ནུས་སྟོང་གི་རྟགས་ཀྱིས་ཆོས་ཅན་བདེ་སོགས་འགོག་པའི་སྒོ་ནས་རྟགས་འགལ་བར་འགྱུར་རོ། །ཞེས་པའི་ཀླན་ཀའི་གནས་མེད་དོ། །ཞེས་བཤད་པར་བྱའོ། །ཁ་ཅིག་རིམ་བཞིན་དོན་བྱེད་པའི་རྟགས་ཀྱིས་བདེ་སོགས་རྟག་རྫས་མིན་པར་སྒྲུབ་པ་ལྷག་ལྡན་ཡིན་པར་འདོད་ཅེས་སྦྱོར་བ་དང་། རིམ་བཞིན་དོན་བྱེད་པའི་རྟགས་ཀྱིས་མི་རྟག་པའི་བདེ་སོགས་དངོས་མེད་དུ་སྒྲུབ་པ་ལྷག་ལྡན་ཡིན་པར་འདོད་ཅེས་སྦྱོར་བ་སྣང་མོད། གཏན་ཚིགས་ཡང་དག་ལྷག་ལྡན་དང་། །གཞན་དག་ཕྱོགས་ཆོས་མ་གྲུབ་པ། །ལྷག་ལྡན་ཡིན་པར་འདོད་པ་གང་། །གཉི་གའང་འཇིག་རྟེན་འདས་ལུགས་ཡིན། །ཡང་གཞན་དག་ཅིག་ཅར་སྒྲ་སོགས་ཀྱི་རྒྱུ་མ་ཡིན་པ་བདེ་སོགས་དངོས་མེད་དུ་བསྒྲུབ་པའི་ལྷག་ལྡན་དུ་འདོད། ཅེས་སྦྱོར་བའང་འབྲེལ་གང་ཡང་མེད་དོ། །བཞི་པ་དགོས་པ་བསྟན་པའི་དོན་བསྡུ་བ་ནི། གང་གི་ཕྱིར་རྒོལ་བ་རང་ཉིད་ཀྱི་འདོད་ཡུལ་དུ་བྱས་པའི་ཆོས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO\/s05506i.txt","subfolder":"MKHAS GRUB RJE DGE LEGS DPAL BZANG PO_KEDRUP JE GELEK PEL SANGPO","origin":"Autochthonous","scripture_category":null,"reference":null},"SCCT_class":null}
{"id":143,"text":"༄༅། །གསུངས་སོ། །དེ་ལ་མ་རྨོངས་པའི་ཁྱད་པར་ནི། ཕར་ཕྱིན་པ་རྣམས་སྦྱིན་སོགས་ལ་འཇུག་པ་ན་འཁོར་གསུམ་མི་དམིགས་པས་འཇུག་པས་ཤིན་ཏུ་རྨོངས་པ་མིན་ཡང་། མགོ་ལ་སོགས་པ་གཏོང་པ་ཕྱིའི་སྦྱིན་སོགས་ལ་འཇུག་པས་དབང་པོ་ཤིན་ཏུ་མི་རྣོ་བས་ཡུན་རིང་པོས་བྱང་ཆུབ་ཐོབ་པར་བྱེད་དོ། །སྔགས་ཀྱི་སྒོར་སྤྱོད་པ་རྣམས་ལ་རྨོངས་པ་དེ་མེད་དེ། ཕ་རོལ་ཏུ་ཕྱིན་པ་ནི་སེམས་ཅན་ཐམས་ཅད་ཀྱི་འདོད་དོན་གཅིག་ཅར་དུ་རྫོགས་པར་བྱེད་ནུས་པ་ཡིན་ལ། མགོ་གཏོང་པ་སོགས་ཀྱིས་ནི་སེམས་ཅན་མཐའ་ཡས་པ་གསོ་མི་ནུས་པས། དེ་ནི་ཏིང་ངེ་འཛིན་གྱི་འབྲས་བུར་མཐོང་སྟེ་ཐ་མལ་པའི་ཐབས་དེ་ལ་སྨད་ནས་ཐབས་ཀྱི་མཆོག་ཚོལ་བར་བྱེད་དེ། དེ་ཡང་ཐབས་ཤེས་གཉིས་མེད་ཀྱི་ཏིང་ངེ་འཛིན་དེ་ཕྱོགས་ཆད་པ་མེད་པ་དང་། རྒྱུན་མི་འཆད་པར་གོམས་པར་བྱས་པས་སེམས་ཅན་མཐའ་ཡས་པའི་འདོད་དོན་རྫོགས་པར་བྱེད་ནུས་པས་སྦྱིན་པའི་ཕར་ཕྱིན་རྫོགས་ལ། དེའི་ཚེ་ཕར་ཕྱིན་ལྷག་མ་རྣམས་ཀྱང་རྫོགས་པར་འགྱུར་རོ། །ཐ་མལ་པའི་ལུས་སྦྱིན་པ་སོགས་ལ་དེ་མེད་པས་ཕ་རོལ་ཏུ་ཕྱིན་པར་མི་གཞག་གོ་།ཐབས་མང་བའི་ཁྱད་པར་ནི། ཕར་ཕྱིན་ནས་དཀའ་ཐུབ་དང་སྡོམ་པ་དང་བརྟུལ་ཞུགས་ལ་སོགས་པ་མཐོ་རིས་དང་ཐར་པའི་ཐབས་སུ་གསུངས་པ་ནི་ཤིན་ཏུ་ཞི་བའི་ལས་ལ་སྤྱོད་པའི་དབང་དུ་མཛད་པས་ན་སེམས་ཅན་ཐམས་ཅད་རྗེས་སུ་འཛིན་མི་ནུས་སོ། །སྔགས་ཀྱིས་ནི་སེམས་ཅན་ཐམས་ཅད་ཀྱི་དོན་བྱ་བའི་ཕྱིར་རྒྱུད་སྡེ་བཞི་གསུངས་སོ། །སྐབས་འདིར་ཐོག་མར་རང་ཉིད་ཉོན་མོངས་གང་ཆེ་བའི་རིགས་ཤེས་པར་བྱས་ནས་འདོད་ཆགས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/_GREL PA_GENERAL COMMENTARIES\/JE TSONGKAPA LOBSANG DRAKPA_RJE TZONG KHA PA BLO BZANG GRAGS PA (1357-1419)\/s05281e.txt","subfolder":"JE TSONGKAPA LOBSANG DRAKPA_RJE TZONG KHA PA BLO BZANG GRAGS PA (1357-1419)","origin":"Autochthonous","scripture_category":null,"reference":null},"SCCT_class":null}
{"id":144,"text":"རིན་ཆེན་བྲག་པ། དེས་བདག་ལའོ། །དཔལ་གསང་བ་འདུས་པ་འཕགས་ལུགས་ཀྱི་བསྐྱེད་རྫོགས་གཉིས་ཀྱི་ཁྲིད་ཀྱི་བརྒྱུད་པ་ནི། རྒྱལ་བ་གཉིས་པ་བློ་བཟང་གྲགས་པ། རྗེ་ཤེས་རབ་སེང་གེ་།འདུལ་ནག་པ་དཔལ་ལྡན་བཟང་པོ། འཇམ་དབྱངས་རྗེ་བཙུན་དགེ་འདུན་འཕེལ། རྒྱུད་ཆེན་བཀྲ་ཤིས་འཕེལ། རྒྱུད་ཆེན་བསམ་གྲུབ་རྒྱ་མཚོ། རྒྱུད་ཆེན་བརྩོན་འགྲུས་འཕགས། རྒྱུད་ཆེན་རྡོ་རྗེ་བཟང་པོ། རྒྱུད་ཆེན་སངས་རྒྱས་རྒྱ་མཚོ། རྒྱུད་ཆེན་དཀོན་མཆོག་རྒྱ་མཚོ། རྒྱུད་ཆེན་དཀོན་མཆོག་ཡར་འཕེལ། ཐང་སག་པ་དངོས་གྲུབ་རྒྱ་མཚོ། རྗེ་དོན་ཡོད་མཁས་གྲུབ། རྗེ་བཙུན་ཕུར་བུ་ལྕོག་པ་ཆེན་པོ། དེས་བདག་ངག་དབང་བློ་བཟང་ལའོ། །དཔལ་འཁོར་ལོ་བདེ་མཆོག་ལཱུ་ཧི་པའི་བསྐྱེད་རྫོགས་གཉིས་ཀྱི་ཁྲིད་ནི། རྒྱལ་བ་རྡོ་རྗེ་འཆང་། འཇམ་དཔལ་དབྱངས། རྒྱལ་བ་ཙོང་ཁང་པ་ཆེན་པོ། མཁས་གྲུབ་དགེ་ལེགས་དཔལ་བཟང་། བ་སོ་ཆོས་ཀྱི་རྒྱལ་མཚན། གྲུབ་ཆེན་ཆོས་རྡོ་རྗེ། དབེན་ས་པ་བློ་བཟང་དོན་གྲུབ། རྗེ་སངས་རྒྱས་ཡེ་ཤེས། པཎ་ཆེན་བློ་བཟང་ཆོས་ཀྱི་རྒྱལ་མཚན། སྔགས་ཆེན་དཀོན་མཆོག་རྒྱལ་མཚན། ལྕང་སྐྱ་ངག་དབང་བློ་བཟང་ཨེཆོས་ལྡན་འཇམ་དབྱངས་བཞད་པའི་རྡོ་རྗེ། འཇམ་དབྱངས་བདེ་བའི་རྡོ་རྗེ། རྗེ་བྱམས་པའི་མཚན་ཅན། དེས་ངག་གི་དབང་པོ་ལའོ། ། བདེ་མཆོག་དྲིལ་བུ་ལྷ་ལྔའི་བསྐྱེད་རིམ་གྱི་ཁྲིད་ནི། ཀུན་གཟིགས་ལྔ་པ་ཆེན་པོ། དགེ་སློང་འཇམ་དབྱངས་གྲགས་པ། གཟིམ་ཤག་མཁན་པོ་བློ་བཟང་མཁས་བཙུན། ཡེར་པ་ཕུན་ཚོགས་རྒྱ་མཚོ། མཁའ་སྤྱོད་ཆོས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.11 (GSAN YIG_RECORDS OF TEACHINGS RECEIVED)\/KLONG RDOL BLA MA NGAG DBANG BLO BZANG_LONGDOL LAMA NGAWANG LOBSANG\/s06548e2.txt","subfolder":"KLONG RDOL BLA MA NGAG DBANG BLO BZANG_LONGDOL LAMA NGAWANG LOBSANG","origin":"Autochthonous","scripture_category":null,"reference":null},"SCCT_class":null}
{"id":145,"text":"ཞེས་གསུངས་པ་དང་། མཁས་གྲུབ་ཆེན་པོ་དུ་མས་གསོལ་བ་བཏབ་པའི་ངོར། རྒྱལ་བའི་གསུང་རབ་ཐམས་ཅད་གདན་ཐོག་གཅིག་ཏུ་ཉམས་སུ་ལེན་པའི་བྱང་ཆུབ་ལམ་རིམ་བརྩམས་ཏེ། དེ་དུས་ལྷག་མཐོང་གིས་མི་ཕན་ནམ་སྙམ་པས། རྗེ་བཙུན་འཇམ་དབྱངས་ཞལ་གཟིགས་ནས་རྩོམ་དང་གཞན་ཕན་འབྲིང་འོང་གསུངས་ནས་བརྩམས་པས་ལྷ་དང་མི་ཐམས་ཅད་ཆོས་ཀྱིས་ངོ་མཚར་བྱས། དེ་དུས་ཐང་ལྷ་དང་། ཞོག་ལྷ་རྒྱུགས་པོ་སོགས་དབུས་ཕྱོགས་ཀྱི་གཞི་བདག་དཀར་ཕྱོགས་ལ་དགའ་བ་དུ་མས་རྗེས་སུ་འཛིན་པར་ཞུས་པས་བསྔོ་བའི་སྐབས་ཀྱི་ལམ་རིམ་ལས། ལམ་བཟང་བསྒྲུབ་པའི་མཐུན་རྐྱེན་སྒྲུབ་བྱེད་ཅིང་། །འགལ་རྐྱེན་སེལ་བྱེད་མི་དང་མི་མིན་ཀུན། །ཚེ་རབས་ཀུན་ཏུ་རྒྱལ་བས་བསྔགས་པ་ཡི། །རྣམ་དག་ལམ་དང་འབྲལ་བར་མ་གྱུར་ཅིག་།ཅེས་གསུངས་སོ། །དེ་ནས་ལོ་ཆེན་གྱིས་ལམ་རིམ་བསྣམས་ནས་གཙང་ལ་ཕེབས། རྗེ་འདིས་དབྱར་དགུན་ཆོས་ཐོག་གཉིས་ཙམ་བཞུགས། སྡེ་སྣོད་འཛིན་པ་མང་པོར་ལམ་རིམ་གསུངས། ཆོ་འཕྲུལ་མཆོད་པར་སྨོན་ལམ་རླབས་ཆེན་དང་། ཁྱད་པར་མངོན་རྟོགས་རྒྱན་མདོ་དང་སྦྱར་བའི་བཤད་པ་རྒྱས་པར་གསུངས་ནས་རྫོགས་དུས་མཆོད་པ་རྒྱས་བ་ཞིག་གྱིས་གསུངས་ནས། གཞན་རྣམས་ཀྱིས་རྐོང་བུ་དག་བླངས་ཚར་བས། རྒྱལ་ཚབ་ཀྱིས་ཀ་ཏོ་ར་ཆེན་པོ་གཅིག་ཏུ་སྡོང་བུ་འདས་ཙམ་གྱི་མར་མེ་གཅིག་བྱས་པས་མར་མེ་ཐམས་ཅད་ལ་གཟིགས་ཏེ་ཐམས་ཅད་ཀ་ཏོ་རར་བླུག་གསུངས་ནས་དེ་དག་ལ་དཀའ་བཅུ་པས་ཟིན་བྲིས་ཀྱིས་ལ་ཊཱིཀྐ་གཅིག་རྩོམ་ཞེས་གནང་བ་བྱིན་ཅིང་དོན་གྱིས་རྒྱལ་ཚབ་ཏུ་དབང་བསྐུར། ཞེས་གསུངས། དེ་ནས་ལྷས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)\/s19085e.txt","subfolder":"_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)","origin":"Autochthonous","scripture_category":null,"reference":null},"SCCT_class":null}
{"id":146,"text":"ཡིན༑ ༤༢ན༦་སྐྱེད་པའི་གཞི་ལ་ཞེས་བདག་བསྐྱེད་ཡོད་པའི་ཁུངས། བ༡་བསྐྱེད་རིམ་དང་རྫོགས་རིམ་ཡོད་པ་བླ་མེད་ཁོ་ནའི་ཁྱད་ཆོས། བ༦་བྱ་རྒྱུད་དང་བླ་མེད་གཉིས་ནས་ཞེས་པའི་སྐབས། ལྷ་བསྐྱེད་ཚུལ་བྱ་རྒྱུད་ལ་ལྷ་དྲུག་དང་། བླ་མེད་སྐུ་གསུམ་ལམ་འཁྱེར་གྱི་སྒོ་ནས་བསྐྱེད། ༤༣བ༡་ལྷའི་གཟུགས་སུ་བྱས་ཞེས་པ་བདག་བསྐྱེད། ༤༤བ༡་བདག་གི་ཡིད་དང་ལྷའི་ཡིད་དུ་མཚུངས་པར་མཐོང་བ་ཞེས། བདག་བསྐྱེད་ཀྱི་ཁུངས་ལ་འདི་ཡང་ཤིན་ཏུ་གསལ། ༤༦བ་རྡོ་རྗེ། དེ་བཞིན་གཤེགས་པ། པདམའི་རིགས་གསུམ་མོ། །༤༦ན༢་ཞུགས་བལ་དང་བ་ཇི་ཙམ་ལས་འཕྲོས། བྱ་རྒྱུད་དུ་འབྲས་བུ་ཆོས་གཟུགས་གཉིས་ལ། ཐོབ་བྱེད་ཀྱི་ལམ་མཚན་བཅས་མཚན་མེད་གཉིས། དབང་ཡང་ཆུ་ཅོད་པ་ན་གཉིས་སུ་ངེས། ༤༧ན༡་ཅུང་བེང་ནི། བཟའ་བ་ལ་སྐྱུར་རྩི་སོགས་སྦྱར་ཏེ་བསྙལ་བ་ལངས་པ་ན་ཆེ་རུ་སོང་བའི་རིགས་ཆིས་མན་ལྟ་བུ་ལ་བྱ་གསུང་། བ༥་རིག་སྔགས་འདུལ་ལས་ཞས་སྔགས་ཀྱི་འདུལ་བ། ༤༨ན༡་མ་ཤ་འདི་ཕལ་ཆེར་རྒྱ་གར་གྱི་སྲན་དཀར་ལ་བྱེད། བ༦་ཡེ་ཤེས་རླབས་པོ་ཆེ་མཆོག་གི་དངོས་གྲུབ། ༤༩བ༣་ཐལ་མོ་བཀན་པ་གན་རྐྱལ་དུ་ཁ་ཕྱེ་བ༑ ༥༠ན༥་སོ་ཤིང་བཅའ་བ་ནི་བཟོ་བ་ཡིན། ༦༤ན༤་གཉིས་སུ་བྱ་བ་བདག་མདུན། ན༥་བོད་ཙེ་ཞེས་པ་གཙང་སྤར་དུ། པུཏྲ་ཛཱི་བ་དང་། རུ་རཀ་ཤ་ཞེས་པ་གཙང་སྤར་དུ། རུ་དྲཀྵ་ཞེས་སྣང་བ་དེ་གཉིས་ཀ་དོན་གཅིག་འདྲ་བས་དབུས་སྤར་དུ་གོ་བདེ་ཕྱིར་བསྒྱུར་རམ་སྙམ། སྤར་གཉིས་ལ་འདི་འདྲའི་རིགས་དང་གཉིས་ཀར་ལྷག་ཆད་ཡིག་ནོར་མང་བས་ཕན་ཚུན་བསྡུར་ཐུབ་ན་ལེགས་གསུང་། པདམའི་སྙིང་པོ་རྩྭའི་འབྲུ་ནག་པོ་ཞིག་ཡོད། བ༡་ནོར་བུ་རྣམས་མིག་དབུགས་ཅེས་པའི་ནོར་བུ་ཞེས་བ་ཕྲེང་བ། ༦༧ན༦་སྦྱིན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/_GREL PA_GENERAL COMMENTARIES\/CHONE LAMA DRAKPA SHEDRUP_CO NE BLA MA GRAGS PA BSHAD SGRUB (1675-1748)\/s00324e.txt","subfolder":"CHONE LAMA DRAKPA SHEDRUP_CO NE BLA MA GRAGS PA BSHAD SGRUB (1675-1748)","origin":"Autochthonous","scripture_category":null,"reference":null},"SCCT_class":null}
{"id":147,"text":"ཡིན་པའི་ཕྱིར། ཞེས་པ་ཙམ་གསུངས་ཏེ། ཁྱད་པར་ཞིབ་པ་བློ་གྲོས་ཅན་རྣམས་ཀྱིས་རྟོགས་སླ་བར་དགོངས་ནས་འགོད་པར་མ་མཛད་པ་ལ་བརྟེན་ནས། དེང་སང་རྩོད་པའི་ཚེ་ཁས་ལེན་འཛིན་མཚམས་དང་གོ་དོན་སྟོར་ཏེ་མགོ་བོ་རྨོངས་པར་གྱུར་པ་མཐོང་ལ། དེས་ན་ཞིབ་ཆའི་ཁྱད་པར་མ་ཕྱེ་བར་རྩ་འགྲེལ་རྣམས་ཀྱི་ཚིག་ཟིན་དེ་ག་ལྟར་ཁས་བླངས་ན་རིགས་པ་ནང་འགལ་བ་དང་། ཁས་བླངས་སྔ་ཕྱི་འགལ་བ་དང་། ལུང་དོན་སྔ་ཕྱི་འགལ་བ་སོགས་ཀྱི་ཁུར་མང་དུ་འཁྱེར་དགོས་པར་འགྱུར་ཏེ། ཇི་ལྟར་ཞེ་ན། ཁམས་བཅོ་བརྒྱད་ཀྱི་ནང་ནས་ཆོས་ཁམས་མཐའ་གཅིག་ཏུ་རྟེན་བཅས་ཡིན་ན། འོ་ན་སེམས་བྱུང་རྣམས་ཀྱང་མཐའ་གཅིག་ཏུ་རྟེན་བཅས་ཡིན་པར་ཐལ། འདོད་པའི་ཕྱིར། འདོད་ན། སེམས་བྱུང་ལ་དེ་མཚུངས་མེད་པར་ཐལ། དེ་མཐའ་གཅིག་ཏུ་རྟེན་བཅས་ཡིན་པའི་ཕྱིར། འདོད་ན། སེམས་ལ་ཡང་དེ་མཚུངས་མེད་པར་ཐལ། ཁྱབ་སྟེ། སེམས་དང་སེམས་བྱུང་གཉིས་རྣམ་པ་ཐམས་ཅད་དུ་གཙོ་འཁོར་མཚུངས་ལྡན་དུ་འགྲོ་དགོས་པའི་ཕྱིར། འདོད་ན། མི་འཐད་པར་ཐལ། བྱེ་སྨྲའི་ལུགས་ལ། སེམས་ལ་རྟེན་བཅས་དེ་མཚུངས་གཉིས་ཀ་ཡོད་པའི་ཕྱིར་ཏེ། སེམས་ཁམས་བདུན་ཆར་ལ་རྟེན་བཅས་དེ་མཚུངས་གཉིས་རེ་ཡོད་པའི་ཕྱིར། དེར་ཐལ། ཆོས་ཁམས་ལས་གཞན་པའི་ཁམས་ལྷག་མ་ཐམས་ཅད་ལ་རྟེན་བཅས་དེ་མཚུངས་གཉིས་རེ་ཡོད་པའི་ཕྱིར་ཏེ། རྩ་བ་ལས། ལྷག་མ་ནི། །དེ་དང་མཚུངས་པ་དག་ཀྱང་ཡིན། །ཞེས་གསུངས་པའི་ཕྱིར། ཡང་ཆོས་ཁམས་ཆོས་ཅན། མཐའ་གཅིག་ཏུ་རྟེན་བཅས་ཡིན་ཏེ། རང་འབྲས་རྣམ་ཤེས་ཀྱི་ཡུལ་ཡིན་པའི་ཕྱིར། ཞེས་པའི་ཁྱབ་མཐའ་ཁས་བླངས་ན། འོ་ན། མ་འོངས་མི་སྐྱེ་བའི་ཆོས་ཅན་གྱི་སེམས་བྱུང་ཆོས་ཅན། རྟེན་བཅས་ཡིན་པར་ཐལ། རང་འབྲས་རྣམ་ཤེས་ཀྱི་ཡུལ་ཡིན་པའི་ཕྱིར་ཏེ། འདུས་བྱས་ཡིན་པའི་ཕྱིར། འདོད་ན། དེ་ཆོས་ཅན། རྟེན་བཅས་མ་ཡིན་པར་ཐལ། དེ་མཚུངས་ཡིན་པའི་ཕྱིར་ཏེ། ཁམས་གང་ཞིག་རང་གི་ལས་མི་བྱེད་པ་ཡིན་པའི་ཕྱིར། ཁྱབ་སྟེ། དེ་དང་མཚུངས་པ་དག་ཀྱང་ཡིན། །གང་ཞིག་རང་གི་ལས་མི་བྱེད། །ཅེས་གསུངས་པའི་ཕྱིར། ཡང་མ་འོངས་མི་སྐྱེ་བའི་ཆོས་ཅན་གྱི་སེམས་བྱུང་དེ་རྟེན་བཅས་དང་། དེ་མཚུངས་གཉིས་ཀ་ཡིན་ནོ་ཞེ་ན། འོ་ན། གཞི་གྲུབ་ན་རྟེན་བཅས་དང","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/RGYAL DBANG BLO BZANG _PHRIN LAS RNAM RGYAL_GYALWANG LOBSANG TRINLE NAMGYAL\/s00044m1.txt","subfolder":"RGYAL DBANG BLO BZANG _PHRIN LAS RNAM RGYAL_GYALWANG LOBSANG TRINLE NAMGYAL","origin":"Autochthonous","scripture_category":null,"reference":null},"SCCT_class":null}
{"id":148,"text":"གཟུགས་གཅོང་གིས་བལ་ཡུལ་དུ་བགྲོད་དཀའ་སྟབས། བླ་མ་རྣམ་རྒྱལ་གྱིས་ནང་ཚགས་ཡིན་ཁུལ་ཞྭ་དམར་བར་ཡི་གེ་ཞིག་བཏང་འདུག་པ། དེང་དུས་རྒྱ་དམག་དང་། བོད་དམག་གྲངས་མེད་བྱ་སྤུ་བསྣོན་དུ་འབྱོར་དང་། འབྱོར་བཞིན་པ་བཅས་ད་མུས་འགྱངས་ན་རྒྱ་བལ་བོད་གསུམ་ཚང་མར་བརྡབ་གསིགས་ཆེ་བ་དངོས་བསྟན་སྟབས་འཐབ་ལག་མ་འཕྲོད་གོང་ས་མཚམས་རྫོང་འགོ་ཤོར་བ་རྣམས་བོད་གཞུང་རང་ལ་ཕྱིར་འབུལ་བྱུང་རྗེས་བོད་བལ་དཀར་ཚོ་ལེགས་ལམ་འབྱུང་ཐབས་ས་བཀྲས་གཉིས་ནས་ཆིངས་སྒྲིགས་མཛད་རྩིས་ལ་དན་འཁྱོལ་ཡོང་བ་མཛད་དགོས་དང་། དེ་སྔོན་སྤྱི་དོན་སྒེར་ལྷུངས་བྱུང་བ་རྣམས་ཆིངས་སར་བཀའ་མོལ་བྱུང་ན་ཚར་གཅོད་རྗེས་འཛིན་ཡོང་ཐབས་འགན་འཁུར་ང་རང་ནས་ཞུས་ཆོག་སོགས་འཇམ་སྙན་གང་ཆེའི་ཡི་གེ་ཞིག་ཞྭ་མགྲོན་ཡེ་ཤེས་རྒྱལ་མཚན་བསྐྱལ་བར་བཏང་འདུག་པའི་ལན་འབྱོར་གསལ། དེ་ལྟར་ཡིན་ན། ས་བཀྲས་ཆིངས་པ་རྣམས་ནས་གཞུང་གི་སྐུ་ཚབ་འཁྲིད་དེ་རྫོང་སྐྱིད་ཕྱོགས་འབྱོར་པ་གནང་དགོས། ངེད་ནས་གོར་དཔོན་དགོས་ངེས་འཁྲིད་དེ་འགྱངས་མེད་ཡོང་ཆོག་།དེའི་བར་ཕན་ཚུན་དམག་མི་རྣམས་ནས་ཟིང་འཁྲུག་མེད་པའི་ཁྱབ་འདོམས་གནང་དགོས་དང་། ས་མཚམས་རྫོང་འགོ་ཤོར་བ་ཆིངས་མ་འགྲིགས་གོང་ལ་ཕྱིར་སློག་དགོས་པའི་རྒྱུ་མཚན་བྱས་ཚེ་ཉན་རེ་མེད། ཡིད་འཕྲོག་ལྷ་མོ་ཟིན་ན་མཛུབ་རྒྱན་ལས་ཀྱིས་འཁོར་ཡོང་བའི་དཔེ་ལྟར། ཆིངས་འགྲིགས་བྱུང་ན་རྫོང་འགོ་མི་སྤྲོད་པ་ཅི་ལ་སྲིད། ཅེས་པ་ཞིག་འབྱོར་འདུག། དེ་དུས་རྒྱ་བོད་ཚང་མ་རེ་དོགས་ཀྱི་འཆར་སྒོ་མི་འདྲ་བ་མང་། རྒྱ་མི་རྣམས་བླ་མ་ཞྭ་དམར་བ་ཐབས་ཤེས་ཀྱིས་བསླུས་ཏེ་ལྟས་ངན་གཡང་ཁུག་བྱས་ཏེ་དམག་མ་དགོས་པར་རྫོང་འགོ་སྔོན་ཤོར་རྣམས་ཡོང་ཐབས་དང་། བོད་མི་རྣམས་ནས་ཞྭ་དམར་བ་འདི་ངན་གཡོ་ཁོ་ན་ལས་ལེགས་པ་ཞིག་བྱས་མི་ཡོང་། མཐའ་མ་ཇི་ཡོང་སྙམ་པའི་དོགས་པ་ཆེན་པོ་བྱུང་འདུག་།དེ་དུས་རྒྱ་དཔོན་རྣམས་ནས་ཆིངས་འདུན་རང་ལ་འགྲོ་ཐབས་འབད་བརྩོན་བྱས་པར་བརྟེན་དམག་སར་ཡོད","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/ZHVA SGAB PA DBANG PHYUG BDE LDAN GYI CHOS _BYUNG_RELIGIOUS HISTORY BY SHAKABA WANGCHUK DENDEN\/s12304.txt","subfolder":"ZHVA SGAB PA DBANG PHYUG BDE LDAN GYI CHOS _BYUNG_RELIGIOUS HISTORY BY SHAKABA WANGCHUK DENDEN","origin":"Autochthonous","scripture_category":null,"reference":null},"SCCT_class":null}
{"id":149,"text":"བསྐུར། དེ་ནས་མཆོད་པ་ལ་མཆོད་རྫས་ཀྱིས་མཆོད་པ་དང༌། སྲེག་རྫ་ས་ཀྱིས་མཆོད་པ་ལས་དང་པོ་མཆོད་རྫས་ཀྱིས་མཆོད་པ་ལ་ནི། དང་པོ་མཆོད་པ་རྣམ་པ་ལྔས་མཆོད། དེ་ནས་སྒེག་སོགས་བརྒྱད་ཀྱི་མཆོད་པས་མཆོད། ཞེས་པས་ན་སྒེག་སོགས་པ་ལྷ་མོ་ལ་སོགས་པའི་ལྷ་མོ་བརྒྱད་ཀྱིས་མཆོད། གཽ་རཱི་མ་ལ་སོགས་པ་ཀྱིས་ཀྱང་མཆོད་པས་ན་ཆོ་གའི་ཕྱིར་ན་ཡང་ཞེས་པའི་བསྟོད་པ་གཅིག་ཀྱང་བྱའོ། ། མཆོད་པ་དེ་རྣམས་ཀྱི་སྔོན་དུ་མཆོད་ཡོན་དང་ཞབ་བསིལ་བྱ། དེ་ལ་བྱ་ལུགས་ནི་ཨོཾ་དཔྲལ་བ་རང་དང་། འདི་ནི་ཨཻཨོཾ་སརྦ་པ་པཾ་ཞེས་པ་ལ་སོགས་ཏེ། བརྟག་གཉིས་ཀྱི་དང་མི་མཐུན་པ་སྟེ་འདེམ་ཀ་ཡིན་ནོ། ། ད་ནི་སྲེག་རྫས་ལ་སོགས་པའི་མཆོད་པ་ན་མར་ལ་སོགས་པའི་སྦྱོར་བས་ཞེས་པ་ལ་སོགས་པ་ནི་ཞོ་དང་ཏིལ་དང་འབྲས་ལ་སོགས་པས་སོ། །མེ་ནི་ཞེས་པ་ནི་མེ་ལྷའོ། ཀུན་ཏུ་ཚིམ་པར་བྱ་བ་ནི་མཉེས་པར་བྱ་བའོ། །དེ་དབུལ་བའི་སྔགས་ནི་དེ་ལ་འདི་ནི་སྲེག་རྫས་ཐམས་ཅད་བཅུས་ནས་མེ་ལྷ་ལ་དབུལ་ཞིང་དྲངས་བར་བྱེད་པའི་དམ་ཚིག་གོ་།ཨོཾ་བཛྲ་ཨཱ་ན་ལ་ནས་ཧཱུཾ་ཕཊ་ཀྱི་བར་གྱིས་དབུལ་བ་དང་། ཡང་ན་སྔགས་འདིའི་ཞབས་ལ་སོ་སོའི་རྫས་སྔགས་བཏགས་ལ་དབུལ་བ་དང་། ཡང་ན་ལེའུ་བཅུ་བཞི་པའི་སོ་སོའི་རྫས་སྔགས་ཀྱིས་དབུལ་བ་དང་། ཨོཾ་ཨསྣེ་ཡེ་ཧཱུྃ་ཞེས་པས་མར་དབུལ་བ་ལ་སོགས་པ་སྟེ། དེ་ལྟར་ལུགས་གསུམ་ལས་བཛྲ་ཨ་ན་ལ་གཅིག་པུས་དབུལ་བ་རང་སླ་བས་དེ་ལྟར་བྱའོ། །དེ་ནས་ཙམ་པ་ཀ་ལ་སོགས་པའི་མེ་ཏོག་གི་བྱེ་བྲག་དང༌། རྒུན་འབྲུམ་ལ་སོགས་པ་འབྲས་བུའི་བྱེ་བྲག་རྣམས་ཀྱང་། ཡི་གེ་འབྲུ་གསུམ་གྱིས་བདེ་སྟོང་དུ་བྱིན་གྱིས་བརླབས་ཏེ་དབུལ། སྔགས་པ་རྣམ་རྟོག་ཤས་ཆུང་ན་ཤ་ལྔ་བདུད་རྩི་ལྔ་ཡང་དབུལ་ལོ་།དེ་རྣམས་ཀྱིས་ནི་མེ་ལྷ་ལ་བྱ་བའི་རིམ་པ་རྫོགས་པ་དང༌། དེ་ནས་མེ་པྲ་བརྟག་གོ་། དེ་ནས་ལྷ་ལ་བྱ་བའི་རིམ་པ་ནི། མེ་ལྷའི་སྙིང་གར་ཆོས་འབྱུང་། དེར་འབྱུང་བ་རིམ་བརྩེགས་གཞལ་ཡས་ཁང་བསྐྱེད། དེའི་ནང་དུ་མངལ་སྐྱེས་སམ་སྒོང་སྐྱེས་སམ་རྫུས་སྐྱེས་དེ་རྣམས་གང་ན་གང་གཅིག་གིས། རང་གི་ཡི་དམ་གྱི་ལྷ་རིགས་བསྡུས་སམ་རིགས་བྱེ་བྲག་པ་གང་ཡིན་དུ་བསྐྱེད་པ་ནི། དེ་ནས་ནི་མེ་ལ་བྱ་བའི་རིམ་པ་རྫོགས་ནས་སོ། །རང་ཡི་དམ་གྱི་ལྷར་བསྒོམ་སྟེ་ནི་མེ་ལྷའི་ལྟོ་བའི","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2670_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":150,"text":"ནུབ་མོར་ཡང་ཆོས་མང་དུ་གསུངས་ཏེ་ཁང་བུ་གཞན་ཞིག་ཏུ་བཞུགས་པ་ལ། བཙུན་མོ་སྭ་ར་སུ་ཏི་ནིས་ཕྲག་དོག་གི་ཟུག་རྡུ་དྲག་པོས་ལ་ག་ཨ་ན་དང་ལུས་འདྲིས་པར་བྱས་ཏེ་དེ་ལ། རྒྱལ་བུ་འདི་བརླགས་ཏེ་ཁྱོད་ཀྱིས་རྒྱལ་པོ་བྱེད། ངས་བཙུན་མོ་བྱེད་པ་ཞིག་དགོས་ཞེས་ཨུ་ཚུགས་ཀྱིས་སྨྲས་པར། ལ་ག་ཨ་ནས། སྔར་རྒྱལ་བུས་ཐུགས་ཀྱི་ཚལ་པ་ལྟར་ཡུན་རིང་བརྩེ་བས་བསྐྱངས་པའི་བཀའ་དྲིན་དང་ངོ་ཚ་ཁྲེལ་གཞུངས་མཐའ་དག་ཡལ་བར་དོར་ནས་འདི་སྐད་དུ། ངས་ཐབས་གཞན་གྱིས་མི་ཐུབ་ཀྱང་རྒྱལ་བུའི་ལུས་འདི་གྲོང་འཇུག་གི་ཐབས་ཀྱིས་འཕྲོག་ཐུབ་པའི་འབད་པ་མཐའ་འཁྱོལ་བ་ཞིག་བྱེད་ཅེས་ཁས་བླངས་ཏེ། རྒྱལ་བུས་མ་མཁྱེན་པར་བཙལ་བས་དེའི་བྱང་ཕྱོགས་ཀྱི་ཆུ་བོ་ཆེན་པོ་མཧཱ་ཛ་ན་བྱ་བའི་ཕ་རོལ་ཏུ་ནགས་ལྗོངས་དང་སྐྱེད་ཚལ་བཟང་པོ་ཡོད་པར་མཐོང་ནས་རྒྱལ་བུ་ལ། གནས་དེར་སྐྱོ་སེང་ལ་ཕེབས་བཞེད་དམ་ཞུས་པས་འགྲོ་གསུངས་ཏེ་གཞོན་ནུའི་འཁོར་དུ་མ་དང་བཅས་གཤེགས་པའི་ཚེ། ལ་ག་ཨ་ནས་ཁུ་བྱུག་གི་རོ་གསར་པ་རྨ་མེད་པ་གཉིས་ཤིག་བཙལ་ཏེ་ཡོད་པ་སྲས་འཁོར་བཅས་ཆུ་འགྲམ་དུ་བྱོན་པ་ན། ཆུ་ཀླུང་ཆེན་པོ་དེའི་ཕ་རོལ་གྱི་སྐྱེད་ཚལ་ཤིང་འབྲས་མེ་ཏོག་སོགས་གཟིགས་པས་རྒྱལ་བུའི་ཐུགས་ཕྲོགས་ཏེ་དེར་འགྲོ་དགོས་པས་ཕོ་བྲང་ནས་ཀོ་གྲུ་ལོངས་ཤིག་གསུངས་པར། ལ་ག་ཨ་ནས་གཞན་གྱིས་མ་མཐོང་བར་ཁུ་བྱུག་གི་རོ་རྒྱལ་བུ་ལ་ཕུལ་ཏེ་བསམ་དོན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/PHA BONG KHA RIN PO CHE BDE CHEN SNYING PO_PABONGKA RIN PO CHE DECHEN NYINGPO\/s00992e.txt","subfolder":"PHA BONG KHA RIN PO CHE BDE CHEN SNYING PO_PABONGKA RIN PO CHE DECHEN NYINGPO","origin":"Autochthonous","scripture_category":null,"reference":null},"SCCT_class":null}
{"id":151,"text":"༄༅། །བྱེད། གཞན་ཡང་ཆོས་སྤྱོད་ཆོ་ག། ཐོས་བསམ་སྒོམ་གསུམ་སོགས་ཀུན་སྤྱོད་ཚད་མ་བསྟན་བ་རིན་པོ་ཆེའི་གསལ་བྱེད་མིག་ལྟོས་ལ་གང་ཕན་བྱད་དགོས་པ་བཅས་མགོ་ཡོད་ནས་ཡུལ་དུས་གནས་སྐབས་དང་བསྟུན་བབས་འབྲེལ་དང་མཚུངས་པའི་བཀོད་ཁྱབ་ཁུར་བསམ་ཆེ་བ་བྱེད་དགོས། མགོ་ཡོད་ལས་སྣེ་བ་རྣམས་ནས་ང་སྟན་པ་དང་གྲྭ་ཚང་གི་ལ་རྒྱ་བསམས་པའི་འཛིན་སྐྱོད་བྱེད་སྒོ་ཚང་མ་ཕྱོགས་ལྷུང་། ཉེ་འགྱངས། རང་འདོད་སྦངས་པའི་ལྷག་བསམ་རྣམ་དག་བྱེད་ཅིང༑ དེ་ལྟར་བྱས་རྗེས་གྲ་རིགས་བྱིངས་ནས་མགོ་འོག་ཏུ་ལུས་མི་ཚུད་པའི་གཟུམས་བཀོད། ཁ་སློག་བྱས་རིགས་ལ་ཉེས་ཚབ་དང་བསྟུན་པའི་ཆད་པ་གཏོང་། ལག་སློག་པ་སོགས་ཚབ་ཆེ་བྱུང་ན་ཆས་དངོས་ལེན་ཅིང་། དེ་འཕྲལ་གནས་དབྱུང་བྱེད། སྤྱི་ས་ནས་ཀྱང་བབས་དང་བསྟུན་པའི་ཞབས་འགྱུར་གང་འགྲུབ་ཞུ་བ་ལས། གླིང་ནང་དུ་ལག་ལས་བྱེད་པ། སྟེང་གྱོན་མེད་པར་གླིང་གསེབ་ཏུ་འགྲོ་བ། ཀུ་ཅོ་སྐད་སྨྲ་བྱེད་པ་སོགས་ཁྱིམ་པ་སུན་འབྱིན་གྱི་རིགས་གཏན་ནས་བྱས་ན་མི་ཐུས༑ སོ་ནམ་བས་ཀྱང་སྤང་བླང་རྣམས་སྤྱི་ས་ཇི་ལྟ་བ་བཞིན་བྱེད་དགོས། མདོར་ན་ལས་སྣེ་གྲྭ་དམངས་ཚང་མས་༸་མཆོག་གསུམ་རིན་པོ་ཆེ་དང་། ལས་འབྲས་དབང་དུ་བཙུགས་པའི་བྱ་བཞག་དང་རང་གཞན་གྱི་མཐོ་རིས་དང་ཐར་པའི་རྒྱུར་འགྲོ་བའི་མིག་ལྟོས་ཡར་འགྲན་གྱིས་སངས་རྒྱས་བསྟན་པའི་ཆུ་བོ་དབྱར་གྱི་ཆུ་ཀླུང་ལྟར་རྒྱས་པའི་བླང་དོར་བགྱི་འོས་ཚུལ་བཞིན་ཡོང་པ་གལ་ཆེ། གཙུག་ལག་ཁང་རྣམས་ཀློག་པ་དང་། །ཁ་ཏོན་གྱིས་རྒྱས་ལེགས་གནས་ཤོག། རྟག་ཏུ་དགེ་འདུན་མཐུན་པ་དང་།།","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/BSLAB BYA_PERSONAL ADVICES\/SKU PHRENG GSUM PA DPAL LDAN YE SHES_KUTRENG SUMPA PELDEN YESHE\/s12233e.txt","subfolder":"SKU PHRENG GSUM PA DPAL LDAN YE SHES_KUTRENG SUMPA PELDEN YESHE","origin":"Autochthonous","scripture_category":null,"reference":null},"SCCT_class":null}
{"id":152,"text":"༄༅། །གྱིས་བགོས་པའི་ནོར་བརྒྱ་ང་བཞི་པོ་དེ་དག་ལས་ཟླ་བ་གཅིག་གི་གཟའི་ངེས་པ་ལ་གཟའ་གཅིག་ནི་ལྷ་མོ་དྲུག་ཅུ་སོགས་སོ། །དེ་དག་བཅད་པའི་ལྷག་མ་ཆུ་ཚོད་དྲུག་ཅུ་རྩ་གཉིས་ལས། ཐུབ་པ་སྟེ་བདུན་ནོར་ཏེ་བརྒྱད་ཀྱིས་བསྒྱུར་བ་ལྔ་བཅུ་རྩ་དྲུག་གི་གྲངས་ཀྱི་ལྷ་མོ་རྣམས་དང་ཚོགས་ཀྱི་གནས་སུ་ཚོགས་གཉིས་ནི་ལྷ་མོ་གཉིས་སུ་འགྱུར་ཏེ། ཆུ་ཚོད་ལ་བཅུ་རྩ་དྲུག་ལ་ཉེར་བརྒྱད་ཀྱིས་བགོས་པས་ཐོབ་ནོར་གཉིས་འབྱུང་བའི་ཕྱིར་རོ། །དེ་ནས་ལྷག་མ་དྲུག་འབྱུང་བ་ནི་ཉིན་རེའི་ངེས་པ་ཆོལ་བ་ན་གཟར་ཚེས་སྦྱིན་ཆུ་ཚོད་དུ་དོར་བ་ལས། འདིར་ཚེས་གཅིག་གི་ངེས་པ་ལ་ཚེས་སྦྱིན་པ་དག་ནི་ལྷ་མོ་གཅིག་ཏུ་འགྱུར་ཞིང་། ཟླ་བའི་རྐང་པ་དང་པོ་ཆུ་ཚོད་ལྔ་ནི་ལྷ་མོ་ལྔར་འགྱུར་ཏེ། ལྔ་པོ་གཅིག་དང་བཅས་པའི་དྲུག་གིས་སོ། །གསུམ་པ་ཕྱོགས་གསུམ་ཉི་མའི་ལོངས་སྤྱོད་ཀྱི་ངེས་པ་བསྟན་པ་ནི། ཟླ་བའི་ཕྱོགས་གསུམ་ཞེས་པ་ནས་ཉི་མའི་ཁྱིམ་ཟླ་གཅིག་གི་ལོངས་སྤྱོད་ལ་ནི་རབ་ཏུ་གྲགས་སོ། །དྲུག་ཅུས་ཞེས་པ་ནས། ཉི་མའི་ཉིན་ཞག་དང་པོ་ལ་སྤྱོད་པའི་ཚེས་གཅིག་ལ་བཞི་ཡིས་བསྒྱུར་བའི་ཆུ་ཚོད་བཞི། ཆུ་སྲང་ཉེར་གཉིས་ལ་སོགས་པ་དང་ལྡན་པའི་དབང་ཕྱུག་ཆུ་ཚོད་དེ་ཟླ་བ་གཅིག་གི་ཆུ་སྲང་བསྡོམས་པས་ཆུ་ཚོད་བཅུ་གཅིག་ཏུ་གྱུར་པ་དང་བསྡོམས་པས་ཆུ་ཚོད་བཅོ་ལྔ་གོང་གི་ཆུ་ཚོད་བརྒྱ་ཉི་ཤུ་པོའི་གནས་སུ་སྦྱིན་པར་འགྱུར་ཏེ། དེས་ཉི་མའི་ཁྱིམ་ཟླ་གཅིག་གི་ལོངས་སྤྱོད་ཆུ་ཚོད་བརྒྱ་སོ་ལྔའི་གྲངས་སུ་འགྱུར་རོ། །དེ་ལྟར་ཉི་མའི་ཆ་ཟླ་བ་ལ་སྦྱར་ཟླ་བའི་ཆ་ཉི་མ་ལ་སྦྱར་བས་ཀྱང་ཐབས་ཤེས་དབྱེར་མེད་མཚོན་ནོ་ཞེས་བླ་མ་དག་འཆད་དོ། །གསུམ་པ་རྩིས་ཕྱི་ནང","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/DUS _KHOR_WHEEL OF TIME (KALACHAKRA)\/_GREL PA_COMMENTARIES\/s05463e1.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":153,"text":"༄༅། །ཡང༑ ༑འདི་སེམས་ཙམ་པས་ཀུན་གཞིར་བཀྲལ། ཐོགས་མེད་ཀྱིས་རང་བཞིན་གནས་རིགས་ལ་སྦྱར་ཏེ་གསུངས། ༈ ཉིན་བཅུ་བཞི་པར། ༩༦བ༢་ནོར་བུ་བཀྲུ་བ་དང་པོ་སྨན་ཚ་བ་དང་། གཉིས་བ་སྨན་འཇམ་པ་སོགས་དང༑ ཕྱི་བྱེད་ཀྱང་དང་པོ་རས་དང་། དེ་ནས་གོས་སོགས་ཀྱིས་ཕྱི་བ། དཔེ་དོན་གསུམ་ནི་མི་རྟག་།སྡུག་བསྔལ། བདག་མེད་གསུམ་ལ་སྦྱར་ཏེ་གསུངས། དེ་ཡང་རགས་པའི་མི་རྟག་པ་དྲན། དེས་རྒྱུ་བྱས་ཕྲ་བའི་མི་རྟག་བ་དྲན། འཆི་བའི་འོག་ཏུ་ངན་སོང་དུ་འགྲོ་ཚུལ་བསམས་ནས་རགས་པའི་སྡུག་བསྔལ་དྲན། དེ་ལས་བདེ་འགྲོར་སྐྱེས་ཀྱང་ལས་ཉོན་གྱི་གཞན་དབང་ཅན་ཡིན་པས་ཕྲ་བའི་སྡུག་བསྔལ། དེ་དག་ཀྱང་རྩ་བ་མ་རིག་པ། དེ་ཡང་བདེན་འཛིན་གྱི་རྣམ་པ་ཅན་གྱི་མ་རིག་པ་ལས་སྐྱེས། དེ་འདྲའི་རྒྱུ་དེ་ལྡོག་ཨེ་ནུས་དཔྱད་ན། དེ་ཞེན་ཡུལ་མེད་པའི་ལོག་ཤེས་རྒྱབ་རྟེན་གྱི་ཚད་མ་མེད་པ་ཡིན་པས་དེའི་དངོས་གཉེན་བདག་མེད་བསྒོམས་པས་སྤོང་ནུས། དེ་ཡང་རིམ་གྱིས་དོན་སྤྱི་མངོན་སུམ་སོགས་རྟོགས་ལ། མཐོང་སྤང་སྤངས་པའི་འགོག་བདེན། དེ་མཐར་ཐུག་པ་ཐོབ་ཚུལ། དེ་ཡང་དགེ་སྡིག་གི་འདོར་ལེན་དང་བོར་བྱས་པ་ནས་སྤངས་རྟོགས་ཀྱི་འགོ་ཚུགས། བྱང་ཆུབ་ལམ་གྱི་རིམ་པའི་མན་ངག་འདིར་ཁོངས་ན་སྦས་པའི་ཚུལ་དུ་ཡོད་པ་ཞལ་ཤེས་མན་ངག་ཡིན། མི་རྟག་།སྡུག་བསྔལ་སོགས་ཀྱི་སྐོར་འདི་དག་རྒྱལ་ཚབ་རིན་པོ་ཆེའི་ཚད་མའི་བརྗེད་བྱང་ན་ལེགས་བཤད་བླ་མེད་ཡོད། དང་པོ་ཉིད་ནས་ཐེག་ཆེན་དུ་ཞུགས་པ་རབ་བརྒལ་གཅིག་ལ་སོགས་དང་། ཡང་དང་པོར་ཐེག་དམན་གྱི་ལམ་དུ་ཞུགས་ནས་དགྲ་བཅོམ་སྔོན་སོང་ཐེག་ཆེན་དུ་ཞུགས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/SKYABS RJE PHA BONG KHA PA BDE CHEN SNYING PO_Kyabje Pabongkapa Dechen Nyingpo (1878-1941)\/s00359e.txt","subfolder":"SKYABS RJE PHA BONG KHA PA BDE CHEN SNYING PO_Kyabje Pabongkapa Dechen Nyingpo (1878-1941)","origin":"Autochthonous","scripture_category":null,"reference":null},"SCCT_class":null}
{"id":154,"text":"༄༅། །ཤར་རིའི་རྩེར་འཕགས་ཏེ། །ཐུབ་བསྟན་ཀུ་མུད་རྒྱས་མཛད་བསྔགས་བྱའི་གནས། །རིང་ནས་གོམས་པའི་ཐུགས་རྗེའི་སྨོན་ཤུགས་ཀྱིས། །སྙིགས་མའི་བྱིན་ཟ་འབར་བའི་ནང་འདིར་ཡང་། །བསྟན་འཛིན་པདམའི་མྱུ་གུ་རབ་འཁྲུངས་པ། །ཡ་མཚན་སྤྲུལ་པའི་སྐུ་ཁྱོད་ཞབས་བརྟན་ཤོག་།འཇམ་དཔལ་རྡོ་རྗེའི་ལྷ་མཆོག་དུར་སྨྲིག་གི། ཚུལ་བཟུང་འཇམ་མགོན་སྙན་རྒྱུད་པདམོའི་ཚལ། །མཐའ་དབུས་ཀུན་ཏུ་མི་ཉམས་སྤེལ་བའི་ཕྱིར། །བསྟན་པའི་ཉིན་བྱད་མགོན་ཁྱོད་ཞབས་བརྟན་ཤོག་།མགོན་ཁྱོད་གདོང་ལྔས་བཏེག་པའི་རིན་ཆེན་ཁྲིར། །གཞོམ་མེད་ཨེ་ཝཾ་སྐྱིལ་ཀྲུང་ལེགས་བཅིངས་ཏེ། །ལེགས་བཤད་དམ་ཆོས་བདུད་རྩིའི་དགའ་སྟོན་གྱིས། །རྒྱ་བོད་འགྲོ་ཀུན་ཚིམས་པའི་དགེ་ལེགས་སྩོལ། །ལྷ་མཆོག་ཟུར་ཕུང་ལྔ་ལྡན་སའི་ཚངས་པའི། །སྐུར་བཞེངས་འཛམ་གླིང་ཁྱོན་ལ་དབང་བསྒྱུར་བའི། །འཕྲིན་ལས་གདུགས་དཀར་ཀུན་བསལ་མཐའ་ཡི་བར། །བསྒྲེང་བའི་ཐུགས་བཞེད་མ་ལུས་ལྷུན་གྲུབ་ཤོག་།ཕྱག་དྲུག་མགོན་དང་ལས་གཤིན་འདོད་ཁམས་བདག་།ཞལ་བཞི་རྣམ་མང་ཐོས་སྲས་བེཀྩེ་ཆེ། །མཐུ་ལྡན་རྒྱ་མཚོས་འཕྲིན་ལས་རྣམ་བཞི་ཡིས། །མགོན་ཁྱོད་བཞེད་དོན་མ་ལུས་འགྲུབ་གྱུར་ཅིག་།མགོན་ཁྱོད་གཞན་ཕན་འཕྲིན་ལས་གངྒཱའི་རྒྱུན། །ཡན་ལག་བརྒྱད་ལྡན་ཆུ་བོའི་རྗེས་འགྲོ་ཞིང་། །བདག་སོགས་འགྲོ་ཀུན་སྐྱེ་འཕྲེང་ཐམས་ཅད་དུ། །ནམ་ཡང་འབྲལ་མེད་རྗེས་སུ་འཛིན་གྱུར་ཅིག། མངྒ་ལཾ།། ཅེས། རྗེ་བཙུན་བླ་མ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/SMON LAM_MAKING PRAYERS\/PAn CHEN SKU PHRENG BZHI PA BSTAN PA_I NYI MA_PANCHEN KUTRENG SHIPAY TENPAY NYIMA\/s12019e.txt","subfolder":"PAn CHEN SKU PHRENG BZHI PA BSTAN PA_I NYI MA_PANCHEN KUTRENG SHIPAY TENPAY NYIMA","origin":"Autochthonous","scripture_category":null,"reference":null},"SCCT_class":null}
{"id":155,"text":"༄༅། །དང་འགལ་རིགས་གོང་དུ་བཤད་པ་དེ་དག་གི་གཞི་རྩ་ཆོས་ཀྱི་ཕྱིར་ཏུ་དཀའ་བཅུང་ཟད་ཀྱང་སྦྱོད་མ་ནུས་པ་ལ་ཐུག་པས། དགེ་འདུན་སོ་སོ་ནས་ཅུང་ཟད་བསྙེན་བཀུར་བཟང་ངན་དང་། ལས་བྱེད་སོ་སོའི་བྱེད་སྦྱོད་ཐུགས་ཡུལ་དུ་འབབ་མིན་ལ་ཁྲོ་བ་མི་མཛད་བར་རང་རྒྱུད་འདུལ་བའི་ཐབས་ལ་གཙོ་བོར་བསླབ་པར་མཛད་ན། དགེ་འདུན་ཆེ་ཕྲ་ཚང་མ་ཐུགས་མཐུན་པ་དང་།ཕན་ཚུན་དམ་ཆིག་ལ་སེལ་ལྷད་མ་ཞུགས་པའི་མཐུ་ལ་བརྟེན་ནས་ཡོན་ཏན་གྱི་ཚོགས་གོང་ནས་གོང་དུ་འཕེལ་བར་འགྱུར་བ་ཡིན། གཉིས་པ་དེའི་གཉེན་པོ་ནི། ལས་བྱེད་སོ་སོ་ནས་ཀྱང་ང་འདིར་ཟ་རུ་འོངས་པ་ཡིན་སྙམ་པ་མི་བྱ་ཞིང་། དགེ་འདུན་ཡུལ་གཉན་པའི་མཐར་ཐུག་པ་ཡིན་པ་ཡིད་ལ་བཞག་ནས། གཙོ་བོར་ཁྲིམས་ཀྱི་ལས་རྣམས་བཅའ་ཡིག་དང་གན་རྒྱ་སོ་སོའི་དགོངས་དོན་ལྟར་སྦྱོད་པ་ལ་ངོ་དགའ་དང་ནོར་རྗེས་སོགས་སུ་འབྲང་བ་མ་ཡིན་པར་གཞུང་སྲོང་བ་དང་། གཏོང་སྤོ་དགོས་རིགས་ཐམས་ཅད་ཞ་ཆག་མེད་བར་དཀོན་མཆོག་གསུམ་ཐུགས་མ་ཁྲེལ་བར་འགྱུར་ངེས་བྱེད་པ་གལ་ཆེ། ཚུལ་འདི་གཉིས་ལ་གནས་ན་དགེ་འདུན་རྣམས་ཐུགས་མཐུན་པ་དང་ཁྲིམས་གཙང་བའི་རྩེར་སོན་པ་འོང་བ་ཡིན། མདོར་བསྡུ་ན། བྱམས་པ་སེངྒེ་སྒྲའི་མདོ་ལས། བྱམས་པ་འཕགས་པའི་ཆོས་འདུལ་པ་འདི་ལ་དུག་ཅེས་བྱ་བ་དེ་ནི་འདི་ལྟ་སྟེ། བསླབ་པའི་གཞི་ཇི་ལྟར་བཅས་པ་དག་ལས་འདའ་བར་བྱེད་པ་ཡིན་པས། ཁྱེད་ཅག་གིས་ནི་དུག་ཟ་བར་མི་བྱའོ། ཞེས་གསུངས་པ་ལྟར། རབ་ཏུ་བྱུང་བ་རྣམས་ཀྱིས་སོ་སོར་ཐར་པའི་བསླབ་བྱ་སྦྱི","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/BSLAB BYA_PERSONAL ADVICES\/SKU PHRENG GSUM PA DPAL LDAN YE SHES_KUTRENG SUMPA PELDEN YESHE\/s12233e.txt","subfolder":"SKU PHRENG GSUM PA DPAL LDAN YE SHES_KUTRENG SUMPA PELDEN YESHE","origin":"Autochthonous","scripture_category":null,"reference":null},"SCCT_class":null}
{"id":156,"text":"༄༅། །བསྟན་ཚུལ་གསུངས་སོ།། འདི་ལ་དགའ་བའི་འགྲོ་བ་འཁོར་བ་ན། །འགྲོ་བའི་ཆོས་བརྒྱད་ལ་ནི་འཇུག་འགྱུར་ཏེ། །ཐོབ་དང་མ་ཐོབ་སྙན་དང་མི་སྙན་དང་། །བསྟོད་དང་སྨད་དང་བདེ་དང་སྡུག་བསྔལ་ལོ། །ཐོབ་པ་རྙེད་ན་དེ་ལ་ཆགས་པ་སྐྱེ། །མ་ཐོབ་གྱུར་ན་དེས་ཀྱང་འཁྲུག་པར་འགྱུར། །གང་གཞན་མ་བསྟན་ཚུལ་འདིས་ཤེས་པར་བྱ། །ནད་རྣམས་བརྒྱད་ཀྱིས་དེ་རྒྱུན་གནོད་པར་གྱུར། །ཞེས་པས་ནི་ཀུན་རྫོབ་པ་འདི་ལ་བདེན་པར་ཞེན་ནས་དགའ་བ་ནི་འཇིག་རྟེན་གྱི་ཆོས་བརྒྱད་ལ་འཇུག་ཅིང་དེས་མནར་ནས་འཁོར་བར་འཁོར་བ་དང་ཆོས་བརྒྱད་ཀྱི་དང་པོ་གཉིས་བསྟན་པས་ལྷག་མ་མ་བསྟན་པ་ཤེས་པར་བྱ་བར་གསུངས་སོ༑༑ ཀུན་རྫོབ་དེ་ལ་དོན་དམ་སུ་སྨྲ་བ། །དེ་དག་ནོར་བའི་བློ་ལྡན་ཤེས་པར་བྱ། །ཞེས་པས་ནི་ཀུན་རྫོབ་པ་འགྲོ་བ་དྲུག་ལ་སོགས་པ་ལ་དོན་དམ་སྟེ་བདེན་པར་གྲུབ་པ་ཞེས་སུ་སྨྲ་བ་དེ་དག་ཕྱིན་ཅི་ལོག་གི་བློ་ཅན་དུ་ཤེས་པར་བྱ་བར་གསུངས་པས་རང་སྡེ་དེ་ལྟར་འདོད་པ་རྣམས་གྲུབ་མཐའ་ནོར་བར་གསུངས་སོ།། མི་སྡུག་སྡུག་དང་སྡུག་བསྔལ་བདེ་བ་དང་། །བདག་མེད་རང་བཞིན་བདག་ཏུ་སྨྲ་བ་དང་། །མི་རྟག་ཆོས་ལ་རྟག་ཅེས་སྨྲ་བགྱིད་ཅིང་། །དེ་ལྟར་དགའ་སྟེ་མཚན་མར་གང་གནས་པ། །དེ་དག་བདེ་གཤེགས་གསུང་ནི་ཐོས་གྱུར་ན། །འཇིགས་ཤིང་ཇི་བཞིན་མི་རྟོགས་སྤོང་བར་བགྱི། །དེ་དག་བདེར་གཤེགས་གསུང་ནི་སྤངས་གྱུར","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/DBU MA LA _JUG PA_I _GREL PA_COMMENTARIES ON _ENTERING THE MIDDLE WAY_ (MADHYAMAKA AVATARA)\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/sk05408e.txt","subfolder":"RJE TZONG KHA PA BLO BZANG GRAGS PA_JE TSONGKAPA LOBSANG DRAKPA","origin":"Autochthonous","scripture_category":null,"reference":null},"SCCT_class":null}
{"id":157,"text":"ཡིན་ལ། ཇི་སྲིད་ལྟ་བ་མདོར་བའི་རིང་ལ་གང་ཟག་གི་བདག་མེད་ཐུན་མོང་བ་རགས་པ་ཙམ་ཡང་བསྟན་པའི་སྣོད་དུ་མི་རུང་ན། བདག་མེད་གཉིས་གི་མཐར་ཐུག་པ་བསྟན་པའི་སྣོད་དུ་རུང་བ་ལྟ་སྨོས་ཀྱང་ཅི་དགོས། །སྟོང་གཟུགས་ཕྱག་རྒྱ་ཆེན་མོ་དང་མི་འགྱུར་བའི་བདེ་བ་ཆ་མེད་གཅིག་ཡིན་ཀྱང་ཕན་ཚུན་རྒྱས་ཀང་བ་བྱ་དང་འདེབས་བྱེད་དུ་སྨྲ་བའང་བྱ་བྱེད་གཅིག་ཏུ་ཁས་ལེན་པ་ཡིན་པས་བདག་ཡིན་པས་བདག་སྐྱེ་ཁས་ལེན་པ་ལ་སོགས་པའི་མུ་སྟེགས་ཀྱི་ལུགས་རྣམས་རིགས་པ་གང་གིས་འགོག་པ་སོམས་ཤིག། །མི་འགྱུར་བའི་བདེ་བ་ཞེས་པའི་མི་འགྱུར་པའི་དོན་ཡང་སྐྱེ་འཇིག་མི་བྱེད་པའི་རྟག་པ་ནི་མ་ཡིན་ཏེ། མི་འགྱུར་བའི་བཟློག་ཕྱོགས་ཀྱི་འགྱུར་བ་ནི་རྒྱུ་ལས་སྐྱེས་པ་དང་སྐད་ཅིག་གཉིས་པའི་དུས་སུ་སྐད་ཅིག་དང་པོ་མི་གནས་པའི་མི་རྟག་པ་ལ་མ་གསུངས་ཀྱི་ཁམས་འཕོ་བའི་འགྱུར་བ་ལ་ལན་དུ་མར་གསུངས་པའི་ཕྱིར་རོ། །དེས་ན་སྟོང་གཟུགས་ཀུན་རྫོབ་པ་ཡུལ་ཅན་ལས་ལོགས་སུ་གྲུབ་པ་ལྟ་བུར་ཤར་བ་ལ་དགོངས་ནས་དམིགས་པ་དང་། བདེ་ཆེན་གྱིས་དེའི་ཆོས་ཉིད་བདེན་སྟོང་རྟོགས་པས་བདེ་བ་དམིགས་མེད་དུ་གསུངས་པའི་ཚུལ་སྔར་ཡང་བཤད་ཅིང་ད་དུང་འཆད་པར་འགྱུར་ལ། ལེའུ་ལྔ་པའི་འགྲེལ་ཆེན་ལས་ཀྱང་། སྟོང་པ་ནི་ཆོས་རྣམས་ལ་སྐྱེ་བ་དང་འགག་པ་མེད་པའི་རང་གི་སེམས་ཀྱི་སྣང་བའོ། །ཡེ་ཤེས་ནི་དེ་རབ་ཏུ་རྟོགས་པའི་མི་འགྱུར་བའི་བདེ་བའོ། ཞེས་སྟོང་གཟུགས་དེ་ཁོ་ནར་སྐྱེ་འགག་རང་བཞིན་གྱིས་གྲུབ་པས་སྟོང་པའི་ཆོས་ཉིད་མི་འགྱུར་བའི་བདེ་བས་རྟོགས་པར་གསུངས་སོ། །གཞན་ཡང་ཐེག་པ་ཆེན་པོར་ཤིང་རྟ་ཆེན་པོ་དག་གང་གི་ལུགས་ལ་ཡང་། གནས་ལུགས་ཀྱི་དོན་གང་རྟོགས་ནས་གོམས་པར་བྱས་པས་འཁོར་བར་འཆང་བའི་རྩ་བ་བག","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/DUS _KHOR_WHEEL OF TIME (KALACHAKRA)\/_GREL PA_COMMENTARIES\/s05463e1.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":158,"text":"༄༅། །འཁོར་ཡོངས་སུ་རྫོགས་པའི་གནས། ཡེ་ཤེས་མཁའ་འགྲོ་འདོད་ཁམས་དབང་ཕྱུག་མས་སྲུང་མ་བྱེད་པ་སོགས་ཚང་བར་ལུང་བསྟན་གྱི་རྒྱུད་ལས་བཤད་ཅིང་། བྱེ་བྲག་རྒྱལ་བ་འདི་ཉིད་ཀྱིས་བཏབ་པའི་དགའ་ཚལ་ཡང་བཀའ་གདམས་གླེགས་བམ་ལས། ངེད་མཁའ་འགྲོ་འབུམ་གྱི་དགའ་བའི་ཚལ། །ཉམས་བག་ཕེབས་དགའ་བར་སྐྱོང་བའི་ས། །ཞེས་ལུང་བསྟན་གྱིས་ཟིན་པའི་གཟར་མོའི་རི་ལ་དབང་དྲག་རོལ་བའི་གཙུག་ལག་ཁན་འདིངས་པར་མཛད་པའི་རྡོའི་གཏོར་སྟེགས་ཆེ་བ་དང་། རྡོའི་དུང་གཡས་འཁྱིལ་དང་། རྡོའི་སྒྲོམ་བུ་ཁྲོ་ཆུས་བསྡམས་པ་དང་། དེ་ནས་བྲག་ལ་ཧོར་ལྷམ་བཞེས་པའི་རྗེས་ཆེན་པོ་བྱུང་བ་སློབ་དཔོན་པདམའི་ཞབས་རྗེས་ཡིན། གླེགས་བམ་ལས། གསེར་དྲི་མ་མེད་པའི་མཆོད་རྟེན་ཡོད། ཅེས་པའི་དོན་དུ་གསུངས་ཤིང་། མགོན་ཁང་དུ་རྡོའི་ཆོས་འབྱུང་ངོས་རེ་ལ་ཁྲུ་རེ་ཡོད་པ་སོགས་བྱུང་། ཟླ་བ་དགུ་པར་དངུལ་གདུང་གྲུབ་ཅིང་། བྱམས་ཁང་ལྷ་ཁང་དུ་བཞུགས་པའི་ཆོས་སྐུའི་རིང་བསྲེལ་སོགས་ཕྱག་ལེན་དངོས་གཙང་བར་བསྟར་བ་དང་། གཙོ་བོ་རྗེ་གོང་མའི་ཐུགས་ལས་བྱོན་པའི་བདེ་མཆོག་རང་བྱོན་གདུང་ལ་དུང་དཀར་གཡས་འཁྱིལ་གྱི་སྦོམ་སར། མཆོད་རྟེན་བརྒྱ་རྩ་བརྒྱད་ལྟ་བུའི་དུང་འབུར་གྱི་ཕྲེང་བས་བསྐོར་བ། སྐུའི་རྒྱུ་མ་གཡུང་དྲུང་འཁྱིལ་བ་དང་། གདུང་རུས། གདུང་སོལ། བུར་རས༑ འཆིང་ཐག་གི་ཟིར་ཧུའི་ཞགས་པ། གཞན་ཡང་དབུ་ལོ། ན་བཟའ་སོགས་དང་། སངས་རྒྱས་ཀྱི་འཕེལ་གདུང་གིས་ཐོག་དྲངས། ས་དགེ་བཀའ་ཕྱག་རྙིང་མ་སོགས་རིས་བྲལ་གྱི་མཁས་གྲུབ་དམ་པ་རྣམས་ཀྱི་བྱིན་རྟེན་ཚད་མེད་པའི་ཕུང","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)\/s19085e.txt","subfolder":"_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)","origin":"Autochthonous","scripture_category":null,"reference":null},"SCCT_class":null}
{"id":159,"text":"༄༅། །དེ་འདྲའི་སྒྲུབ་ངག་འགོད་པ་སྐབས་སུ་བབ་པའི་ཕྱིར་རྒོལ་ཡང་དག་ཡོད་པར་ཐལ། འདོད་པའི་ཕྱིར། འདོད་ན་སོང་། དེ་འདྲའི་སྒྲུབ་ངག་འགོད་པ་སྐབས་སུ་བབ་པའི་ཕྱིར་རྒོལ་ཡང་དག་དེ། དེ་འདྲའི་རྟགས་ཡང་དག་འགོད་པ་སྐབས་སུ་བབ་པའི་གང་ཟག་ཡིན་པར་ཐལ། འདོད་པ་གང་ཞིག་།དེའི་ཚེ་ན་ཕྱིར་རྒོལ་ཡང་དག་ཡིན་ན་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྟགས་འགོད་པ་སྐབས་སུ་བབ་པའི་ཕྱིར་རྒོལ་ཡང་དག་ཡིན་དགོས་པའི་ཕྱིར། ཕྱི་མ་མ་གྲུབ་ན་སོང་། དེར་ཐལ། སྒྲ་བྱས་པར་ཚད་མས་མ་གྲུབ་པའི་གང་ཟག་གིས། སྒྲ་ཆོས་ཅན་མི་རྟག་སྟེ་བྱས་པའི་ཕྱིར་ཞེས་བཀོད་པའི་ཚེ། བྱས་པ་སྒྲ་མི་རྟག་པར་སྒྲུབ་པའི་རྟགས་ཡང་དག་ཏུ་འགོད་མཁན་གྱི་གང་ཟག་ཡིན་ན། སྒྲ་བྱས་པར་ཚད་མས་མ་གྲུབ་པའི་གང་ཟག་ཡིན་དགོས་པའི་ཕྱིར། མ་གྲུབ་ན་སོང་། དེར་ཐལ། དེའི་ཚེ་བྱས་པ་སྒྲ་མི་རྟག་པར་སྒྲུབ་པའི་རྟགས་སུ་འགོད་མཁན་གྱི་གང་ཟག་དེས་སྒྲ་བྱས་པར་ཚད་མས་མ་གྲུབ་པའི་ཕྱིར། དེའི་ཚེ་བྱས་པ་དེ་སྒྲུབ་ཀྱི་སྔར་རྒོལ་ལ་ལྟོས་ཏེ་མ་གྲུབ་པའི་གཏན་ཚིགས་ཡིན་པའི་ཕྱིར། རྟགས་ཁས། རྩ་བར་འདོད་ན་དངོས་འགལ་ཡིན་ཏེ་སླའོ། །གལ་ཏེ་སངས་རྒྱས་འཕགས་པས་དེའི་ངོར་སྒྲ་ཆོས་ཅན་མི་རྟག་སྟེ་བྱས་པའི་ཕྱིར་ཞེས་བཀོད་པའི་ཚེ་བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་སྒྲུབ་ངག་ཡང་དག་འགོད་པ་སྐབས་སུ་བབ་པའི་ཕྱིར་རྒོལ་ཡང་དག་མེད་ཟེར་ན། སངས་རྒྱས་འཕགས་པས་བས་རྟགས་ཀྱིས་སྒྲ་མི་རྟགས་པར་སྒྲུབ་པའི་སྒྲུབ་ངག་ཡང་དག་འགོད་པ་སྐབས་སུ་བབ་པའི་ཕྱིར་རྒོལ་ཡང་དག་གི་ངོར་བྱས་ན་མི་རྟག་པས་ཁྱབ། དཔེར","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/s06855i3.txt","subfolder":"SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN","origin":"Autochthonous","scripture_category":null,"reference":null},"SCCT_class":null}
{"id":160,"text":"དཀོན་མཆོག་སྲུང་། སྒྲོ་སྟོན་གནམ་ལ་བརྩེགས། གཡུ་མོ་མི་བསྐྱོད་རྡོ་རྗེ། དེ་སྲས་དྷརྨ་ཤྭ་རེ། གྲུབ་ཐོབ་ནམ་མཁའ་འོད་ཟེར། སེ་མོ་ཆེ་བ་ནམ་མཁའ་རྒྱལ་མཚན། འཇམ་གསར་ཤེས་རབ་འོད་ཟེར། བླ་མ་ཆོས་སྐུ་འོད་ཟེར། ཀུན་སྤངས་ཐུགས་རྗེ་བརྩོན་འགྲུས། འཕགས་འོད་ཡོན་ཏན་རྒྱ་མཚོ། བུ་སྟོན་རིན་ཆེན་གྲུབ། གོང་གསུམ་བདེ་ཆེན་པ་ཆོས་དཔལ་བཟང་པོ། རྒྱལ་བ་ཙོང་ཁ་བ་ཆེན་པོ། ༈ ཡང་ན། བུ་སྟོན་རིན་པོ་ཆེ་ནས། བླ་མ་དམ་པ་བསོད་ནམས་རྒྱལ་མཚན། ཤངས་པ་དགེ་འདུན་ཤེས་རབ་དཔལ་བཟང་། མཁས་གྲུབ་སྨྲ་བའི་ཉི་མ་དགེ་ལེགས་དཔལ་བཟང་། བ་སོ་ཆོས་ཀྱི་རྒྱལ་མཚན། མཁ་བཙུན་ལྷ་རི་པ་ཡོན་ཏན་རྒྱ་མཚོ། མཁས་པ་བློ་བཟང་ཨེ་ཝཾ། ཁྲི་ཆེན་བདེ་བ་ཅན་དགེ་ལེགས་དཔལ་བཟང་། རྒྱལ་ཁང་རྩེ་བ་དཔལ་འབྱོར་རྒྱ་མཚོ། སྒོམ་སྡེ་ནམ་མཁའ་རྒྱལ་མཚན། པཎ་ཆེན་བློ་བཟང་ཆོས་ཀྱི་རྒྱལ་མཚན། སྔགས་ཆེན་དགེ་འདུན་དོན་གྲུབ། རྗེ་བློ་བཟང་དོན་གྲུབ། རྗེ་བློ་བཟང་རིག་གྲོལ། དུས་འཁོར་བ་ཆེ་བ་ཡོན་ཏན་དར་རྒྱས། དུས་འཁོར་བ་ཆུང་བ་ཕུན་ཚོགས་བྱམས་པ། ཁྲི་ཆེན་ངག་དབང་མཆོག་ལྡན། རྒྱལ་མཆོག་ཕྱག་ན་པདམོ་བསྐལ་བཟང་རྒྱ་མཚོ། རིགས་ལྡན་ཐོག་མཐའ་གཉིས་བོད་ཡུལ་གྱི་མགོན་དུ་དུར་སྨྲིག་འཆང་བའི་སྐུར་སྟོན་པ་པཎ་ཆེན་བློ་བཟང་དཔལ་ལྡན་ཡེ་ཤེས་དཔལ་བཟང་པོ། འཇམ་བཞད","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.32 (nyams len_personal practice)\/BSLAB BYA_PERSONAL ADVICES\/CHE SHOS RIN PO CHE BLO BZANG BYANG CHUB BSTAN PA_I SGRON ME_CHESHU RINPOCHE LOBSANG JANGCHUB TENPAY DRUNME\/s12419e.txt","subfolder":"CHE SHOS RIN PO CHE BLO BZANG BYANG CHUB BSTAN PA_I SGRON ME_CHESHU RINPOCHE LOBSANG JANGCHUB TENPAY DRUNME","origin":"Autochthonous","scripture_category":null,"reference":null},"SCCT_class":null}
{"id":161,"text":"༄༅། །རྗེ་འཛིན། །རྗེ་བཙུན་བྱམས་པ་སྨོན་ལམ་ལ་རྒྱུད་བྱམས་ལམ་མཆོག་རྗེ་བློ་བཟང་རྒྱལ་བའི་ཡེ་ཤེས་གར། །སྐལ་ལྡན་གྱི་གདུལ་བྱའི་དཔལ་དུ་ཤར། །དྲིན་ཅན་བསྟན་པ་རབ་རྒྱས་ལ་རྒྱུད་བྱམས་ལམ་མཆོག་རྗེ་གྲུབ་ཐོབ་གོང་མའི་གདན་ས་རུ། །དད་ལྡན་གྱི་གདུལ་བྱའི་དཔལ་དུ་ཤར། །དྲིན་ཅན་རྩ་བའི་བླ་མ་ལ་རྒྱུད་བྱམས་ལམ་མཆོག་ཕ་བླ་མ་སངས་རྒྱས་སུ་མཐོང་བ་དང་། །གནས་འཁོར་བ་ལ་ཞེན་པ་ལོག་པ་དང་། །མ་འགྲོ་ཀུན་སྒྲོལ་བའི་ཁུར་འཁྱེར་ནས། །ལམ་ཐུན་མོང་དང་ཐུན་མོང་མ་ཡིན་པའི། །དཔལ་ཟུང་འཇུག་ཕྱག་རྒྱ་ཆེན་པོ་དེ། །དུས་མྱུར་དུ་ཐོབ་པར་བྱིན་གྱིས་རློབས། །ཕ་ཁྱེད་ཀྱི་སྐུ་དང་བདག་གི་ལུས། །ཕ་ཁྱེད་ཀྱི་གསུང་དང་བདག་གི་ངག་།ཕ་ཁྱེད་ཀྱི་ཐུགས་དང་བདག་གི་ཡིད། །དོན་དབྱེར་མེད་གཅིག་ཏུ་བྱིན་གྱིས་རློབས། །","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.12 (BLA BRGYUD_LAMA LINEAGE)\/s06226e.txt","subfolder":"B.i.12 (BLA BRGYUD_LAMA LINEAGE)","origin":"Autochthonous","scripture_category":null,"reference":"lama lineage"},"SCCT_class":null}
{"id":162,"text":"བར་བྱ་བ་ཐམས་ཅད་མ་ལུས་པ་སྤངས་པས་རབ་ཏུ་ཕྱེ་བའི་ཕྱིར་གོ་རིམས་བཞིན་ནོ། །བར་མ་དག་ལ་མི་གདགས་ཏེ། དེ་དག་ནི་བདེན་པ་མཐོང་བའི་བསྒོམ་པས་སྤང་བར་བྱ་བ་འདོད་པ་ན་སྤྱོད་པ་ཉིད་ལ་ལྷག་མ་དང་བཅས་པ་དང་། ལྷག་མ་མེད་པར་སྤངས་པས་རབ་ཏུ་ཕྱེ་བའི་ཕྱིར་རོ། །ཅིག་ཅར་ངེས་པར་འབྱིན་པའི་དབང་དུ་བྱས་ནས་རྣམ་པར་འབྱེད་པའི་མདོ་ལས་རྒྱུན་དུ་ཞུགས་པའི་འབྲས་བུའི་འོག་ཏུ་དགྲ་བཅོམ་པ་རྣམ་པར་གཞག་པར་རིག་པར་བྱའོ། །ཐམས་ཅད་ལ་མ་ལུས་པར་འདོད་ཆགས་དང་བྲལ་བ་མ་ཡིན་པས་དེ་གལ་ཏེ་མཐོང་བའི་ཆོས་ལ་ཀུན་ཤེས་པ་ཐོབ་པར་མི་བྱེད་ན་མྱུར་དུ་ཡོངས་སུ་མྱ་ངན་ལས་འདའ་བར་བྱ་བའི་ཕྱིར་སྨོན་ལམ་གྱི་དབང་གིས་འདོད་པའི་ཁམས་ཉིད་དུ་སྐྱེའོ། །མངོན་པར་རྟོགས་པ་རྣམ་པར་གཞག་པ་ནི་རྣམ་པ་བཅུ་སྟེ། དེ་ལ་ཆོས་མངོན་བར་རྟོགས་པ་ནི་གཞན་གྱི་སྒྲའི་དབང་དུ་བྱས་པ་སྟེ། བདེན་པའི་དབང་དུ་བྱས་པའི་ཆོས་རྣམས་ལ་ཐར་པའི་ཆ་དང་མཐུན་བ་ཐ་མས་བསྡུས་པའི་མོས་པ་དང་། དད་པ་ཆེན་པོ་ཐོབ་པ་སྟེ། འདི་ལྟར་དེ་ལ་མོས་པ་དང་དད་པ་ཐོབ་པས་བདེན་པ་དེ་དག་ལ་ཆོས་མངོན་པར་རྟོགས་པས་མངོན་པར་རྟོགས་པར་གྱུར་ཞེས་བྱ་བའི་ཐ་ཚིག་གོ། །དོན་མངོན་པར་རྟོགས་པ་ནི་ཆོས་དེ་དག་ཉིད་ལ་གང་ཚུལ་བཞིན་དུ་ཡིད་ལ་བྱེད་པའི་དབང་དུ་བྱས་ནས་བདེན་པ་རྣམས་ལ་ངེས་པར་འབྱེད་པའི་ཆ་དང་མཐུན་པ་ཐ་མས་བསྡུས་པའི་ཆོས་ངེས་པར་སེམས་པའི་བཟོད་པ་ཆེན་པོ་ཐོབ་པའོ། །ཆོས་ངེས་པར་སེམས་པའི་བཟོད་པ་དེ་ཡང་ཚུལ་བཞིན་ཡིད་ལ་བྱེད་པ་རྣམ་པ་གསུམ་གྱིས་རབ་ཏུ་ཕྱེ་བ་སྟེ། ཆེན་པོའི་ཆུང་ངུས་ནི་ཚེ་དེའི་དྲོ་བར་གྱུར་པ་རྣམས་སུའོ། །ཆེན་པོའི་འབྲིང་པོས་ནི་རྩེ་མོ་དང་བཟོད་པ་རྣམས་སུའོ། །ཆེན་པོའི་ཆེན་པོས་ནི་འཇིག་རྟེན་པའི་ཆོས་ཀྱི་མཆོག་རྣམས་སུའོ། །དེ་ཁོ་ན་མངོན་པར་རྟོགས་པ་ནི་མཐོང་བའི་ལམ་སྟེ། དེར་ནི་བདེན་པ་རྣམ་པར་འཇོག་པ་མངོན་པར་རྟོགས་པའི་མཐའ་ལས་བྱུང་བ་ཀུན་རྫོབ་ཤེས་པ་རྣམས་ཐོབ་སྟེ། འཇིག་རྟེན་ལས་འདས་པའི་ཡེ་ཤེས་ཀྱི་དབང་གིས་དེའི་ས་བོན་གསོས་པའི་ཕྱིར་གྱི་མངོན་སུམ་དུ་བྱེད་པ་ནི་མ་ཡིན་ཏེ། མཐོང་བའི་ལམ་གྱི་སེམས་ཀྱི་སྐད་ཅིག་བཅུ་དྲུག་པོ་དག་རྒྱུན་མི་འཆད་པས་འཇིག་རྟེན་པའི་སེམས་ཀྱི་སྐབས་མེད་པའི་ཕྱིར་རོ། །རྗེས","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4053E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":163,"text":"པས། དེའི་ཕྱིར་ཐེག་པ་ཆེན་པོ་འདིས་ལྷ་དང་། མི་དང་ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཅིང་འབྱུང་བ་ཡིན་ནོ། །རབ་འབྱོར། གལ་ཏེ་མཐའ་ལས་འདས་པ་སྟོང་པ་ཉིད་དངོས་པོ་ཡོད་པ་ཞིག་ཡིན་ཏེ། དངོས་པོ་མེད་པ་མ་ཡིན་ན་ནི། ཐེག་པ་ཆེན་པོ་འདིས་ཀྱང་ལྷ་དང་། མི་དང་། ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཅིང་འབྱུང་བར་མི་འགྱུར་ཏེ། རབ་འབྱོར། མཐའ་ལས་འདས་པ་སྟོང་པ་ཉིད་དངོས་པོ་མེད་ལ། དངོས་པོ་མ་ཡིན་པས། དེའི་ཕྱིར་ཐེག་པ་ཆེན་པོ་འདིས་ལྷ་དང་། མི་དང་ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཅིང་འབྱུང་བ་ཡིན་ནོ། །རབ་འབྱོར། གལ་ཏེ་ཐོག་མ་དང་ཐ་མ་མེད་པ་སྟོང་པ་ཉིད་དངོས་པོ་ཡོད་པ་ཞིག་ཡིན་ཏེ། དངོས་པོ་མེད་པ་མ་ཡིན་ན་ནི། ཐེག་པ་ཆེན་པོ་འདིས་ཀྱང་ལྷ་དང་། མི་དང་། ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཅིང་འབྱུང་བར་མི་འགྱུར་ཏེ། རབ་འབྱོར། ཐོག་མ་དང་ཐ་མ་མེད་པ་སྟོང་པ་ཉིད་དངོས་པོ་མེད་ལ། དངོས་པོ་མ་ཡིན་པས། དེའི་ཕྱིར་ཐེག་པ་ཆེན་པོ་འདིས་ལྷ་དང་། མི་དང་ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན་ཅིང་འབྱུང་བ་ཡིན་ནོ། །རབ་འབྱོར། གལ་ཏེ་དོར་བ་མེད་པ་སྟོང་པ་ཉིད་དངོས་པོ་ཡོད་པ་ཞིག་ཡིན་ཏེ། དངོས་པོ་མེད་པ་མ་ཡིན་ན་ནི། ཐེག་པ་ཆེན་པོ་འདིས་ཀྱང་ལྷ་དང་། མི་དང་། ལྷ་མ་ཡིན་དུ་བཅས་པའི་འཇིག་རྟེན་ཟིལ་གྱིས་མནན","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E3INC_SHES RAB KYI PHA ROL TU PHYIN PA STONG PHRAG BRGYA PA 3_The Perfection of Wisdom in 100,000 Lines, Part 3 (Ṣatasāhasrikā Prajña Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":164,"text":"༄༅། །དཔའ་སེམས་དཔའ་ཆེན་པོ་རྣམས་མ་ཡིན་ནོ། །སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་ཐམས་ཅད་ཉན་ཐོས་ཀྱི་ཐེག་པ་པའམ༑ རང་སངས་རྒྱས་ཀྱི་ཐེག་པ་པར་གྱུར་པ་ལྟ་ཞོག་གི་།གལ་ཏེ་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་ཀྱི་སེམས་ཅན་དེ་དག་ཐམས་ཅད་ཉན་ཐོས་དང་རང་སངས་རྒྱས་ཀྱི་ཡོན་ཏན་དང་ལྡན་པར་གྱུར་ཀྱང་དེ་དག་གི་བསོད་ནམས་དེས་བྱང་ཆུབ་སེམས་དཔའ་སེམས་དང་པོ་བསྐྱེད་པའི་བསོད་ནམས་ཀྱི་བརྒྱའི་ཆར་ཡང་ཉེ་བར་མི་འགྲོའོ། ། སྟོང་གི་ཆར་ཡང་ཉེ་བར་མི་འགྲོའོ། །བརྒྱ་ཕྲག་སྟོང་གི་ཆར་ཡང་ཉེ་བར་མི་འགྲོའོ། །བྱེ་བའི་ཆར་ཡང་ཉེ་བར་མི་འགྲོའོ། །བྱེ་བ་བརྒྱའི་ཆར་ཡང་ཉེ་བར་མི་འགྲོའོ། །བྱེ་བ་སྟོང་གི་ཆར་ཡང་ཉེ་བར་མི་འགྲོའོ། །བྱེ་བ་བརྒྱ་ཕྲག་སྟོང་གི་ཆར་ཡང་ཉེ་བར་མི་འགྲོའོ། །བྱེ་བ་ཁྲག་ཁྲིག་བརྒྱ་ཕྲག་སྟོང་གི་ཆར་ཡང་ཉེ་བར་མི་འགྲོའོ། །གྲངས་སུའང་མི་བཟོད། ཆར་ཡང་མི་བཟོད། བགྲང་བར་ཡང་མི་བཟོད། དཔེར་ཡང་མི་བཟོད། རྒྱུར་ཡང་མི་བཟོད་དོ། །དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་ལས་བྱུང་བ་ནི། ཉན་ཐོས་དང་། རང་སངས་རྒྱས་ཀྱི་ཡོན་ཏན་རྣམས་ཏེ། ཉན་ཐོས་དང་། རང་སངས་རྒྱས་ལས་བྱུང་བ་ནི། བྱང་ཆུབ་སེམས་དཔའ་སེམས་དཔའ་ཆེན་པོ་རྣམས་མ་ཡིན་ནོ། །སྟོང་གསུམ་གྱི་སྟོང","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E11INC_SHES RAB KYI PHA ROL TU PHYIN PA STONG PHRAG BRGYA PA 11_The Perfection of Wisdom in 100,000 Lines, Part 11 (Ṣatasāhasrikā Prajña Pāramitā 11).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":165,"text":"༄༅། །གཞན་ཞིག་ཡིན་སྙམ་མམ། གསོལ་པ། བཅོམ་ལྡན་འདས། དེ་ལྟ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། དེ་ཇི་སྙམ་དུ་སེམས། རྣ་བའང་གཞན་ལ། སྒྱུ་མའང་གཞན་ཞིག་ཡིན་སྙམ་མམ། གསོལ་པ། བཅོམ་ལྡན་འདས། དེ་ལྟ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། དེ་ཇི་སྙམ་དུ་སེམས་སྣའང་གཞན་ལ། སྒྱུ་མའང་གཞན་ཞིག་ཡིན་སྙམ་མམ། གསོལ་པ། བཅོམ་ལྡན་འདས། དེ་ལྟ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། དེ་ཇི་སྙམ་དུ་སེམས། ལྕེའང་གཞན་ལ། སྒྱུ་མའང་གཞན་ཞིག་ཡིན་སྙམ་མམ། གསོལ་པ། བཅོམ་ལྡན་འདས། དེ་ལྟ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། དེ་ཇི་སྙམ་དུ་སེམས། ལུས་ཀྱང་གཞན་ལ། སྒྱུ་མའང་གཞན་ཞིག་ཡིན་སྙམ་མམ། གསོལ་པ། བཅོམ་ལྡན་འདས། དེ་ལྟ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། དེ་ཇི་སྙམ་དུ་སེམས། ཡིད་ཀྱང་གཞན་ལ། སྒྱུ་མའང་གཞན་ཞིག་ཡིན་སྙམ་མམ། གསོལ་པ། བཅོམ་ལྡན་འདས། དེ་ལྟ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། དེ་ཇི་སྙམ་དུ་སེམས། གཟུགས་ཀྱང་གཞན་ལ། སྒྱུ་མའང་གཞན་ཞིག་ཡིན་སྙམ་མམ། གསོལ་པ། བཅོམ་ལྡན་འདས། དེ་ལྟ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E2INC_SHES RAB KYI PHA ROL TU PHYIN PA STONG PHRAG BRGYA PA 2_The Perfection of Wisdom in 100,000 Lines, Part 2 (Ṣatasāhasrikā Prajña Pāramitā 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":166,"text":"ཀྱང་དེ་འདྲ་མཚན། །རྣམ་པར་དག་ཅིང་འོད་གསལ་འགྱུར། །ཇི་ལྟར་འཇིག་རྟེན་མགོན་པོ་ཡིས། །བསྐལ་པ་བྱེ་བར་བསྙེན་པ་ལྟར། །སུས་ཀྱང་ཏིང་འཛིན་ཞི་བ་འདི། །རྣམ་པ་དགོམས་པར་མ་བྱས་སོ། །དཀར་པོའི་ཆོས་ནི་མང་པོ་ཡིས། །ཏིང་འཛིན་འདི་ནི་བསྐྱེད་བསྟེ། །ཏིང་འཛིན་འདི་ནི་རྒྱ་ཆེ་བས། །ང་ཡི་ལུས་ཀྱང་མི་སྣང་ངོ། །གང་གི་སེམས་ནི་ཅི་འདྲ་བ། །མིང་དང་གཟུགས་ཀྱང་དེ་འདྲ་སྟེ། །རང་བཞིན་མེད་པའི་སེམས་ཀྱི་ནི། །མིང་དང་གཟུགས་ཀྱང་མཚན་དེ་འདྲ། །མིང་དང་གཟུགས་ལ་གང་གི་ནི། །འདུ་ཤེས་རགས་པ་འཇུག་པ་ཡང་། །སྐལ་པ་མི་མཉམ་འདུ་ཤེས་ཀྱིས། །རགས་པའི་སེམས་ཀྱང་སྐྱེ་བར་འགྱུར། །མིང་དང་གཟུགས་ལ་སུ་དག་གི་།འདུ་ཤེས་ཕྲ་མོ་འཇུག་པ་ནི། །མིང་དང་གཟུགས་ལ་མཆགས་པས། །སེམས་ནི་རབ་ཏུ་འོད་གསལ་འགྱུར། །ངས་དྲན་སྔོན་གྱི་ཚེ་རབས་ནི། །གྲངས་མེད་པ་དག་བདུན་དུ་ཡང་། །སྡིག་པའི་འདུ་ཤེས་གསུམ་པོ་དག་།ནམ་ཡང་སྐྱེས་པར་མ་གྱུར་ཏོ། །ང་ཡིས་སེམས་ནི་ཟག་མེད་དེ།། བསྐལ་པ་བྱེ་བ་བསམ་ཡས་སུ། །སེམས་ཅན་རྣམས་ཀྱི་དོན་བྱེད་ཀྱང་། །ང་ཡི་ལུས་ནི་མི་སྣང་ངོ། །ཇི་ལྟར་གང་གི་དངོས་པོ་ལས། །ཡིད་ཀྱང་རྣམ་པར་གྲོལ་གྱུར་པ། །དེ་དག་དེ་ཡི་དངོས་པོ་དང་། །ཕྱིར་ཡང་ཕྲད་པར་མི་འགྱུར་རོ། །དངོས་པོ་ཀུན་ལས་རྣམ་པ་ཀུན། །ང་ཡི་རྣམ་ཤེས་རྣམ་གྲོལ་ཏེ། །སེམས་ཀྱི་རང་བཞིན་ཤེས་པས་ན། །ཕྱིར་ཡང་ཡེ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00127E__PHAGS PA CHOS THAMS CAD KYI RANG BZHIN MNYAM PA NYID RNAM PAR SPROS PA TING NGE _DZIN GYI RGYAL PO ZHES BYA BA THEG PA CHEN PO_I MDO_An Exalted Sutra of the Greater Way entitled _The Various Manifestations of the Single Nature of All +.txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":167,"text":"༄༅། །དགའ་ལྡན་ཏིང་འཛིན་ངད་བསིལ་བའི། །སེམས་ཅན་ཀུན་ལ་སྙོམས་སེམས་འོད་བཟང་ལ། །དཀར་པོའི་ཆོས་ཀྱི་དཀྱིལ་འཁོར་ཡོངས་རྒྱས་པའི། །སངས་རྒྱས་ཟླ་བར་འདི་ནི་འཆར་བར་འགྱུར། །བསམ་པའི་གཞི་རྟེན་བརྟན་ལ་རབ་གནས་པ། །བྱང་ཆུབ་སྤྱོད་པ་རིམ་གྱིས་འཕགས་པ་བསྟེན། །ཆོས་ཀུན་རིན་ཆེན་འབྱུང་གནས་ལྡན་པ་ཡི། །ཡེ་ཤེས་རྒྱ་མཚོའི་མཆོག་ཏུ་འདི་འགྱུར་རོ། །བྱང་ཆུབ་སེམས་ཀྱི་ཀླུ་ཡི་དབང་པོས་ཕྱུང་། །ཆོས་ཀྱི་དབྱིངས་ཀྱི་མཁའ་ལ་མངོན་པར་འཕགས། །དཀར་པོའི་འབྲས་བུའི་ལོ་ཐོག་འཕེལ་བྱེད་པའི། །འདི་ནི་འགྲོ་བར་ཆོས་སྤྲིན་ཆར་འབེབས་འགྱུར། །དག་པའི་སྙིང་པོ་དྲི་བསུང་མུན་སེལ་བ། །བྱམས་པའི་སྣུམ་ཡོད་དྲན་པའི་སྣོད་བརྟན་ལ། །དྲི་མེད་བྱང་ཆུབ་སེམས་མེད་འོད་བཟང་བའི། །ཆོས་ཀྱི་མར་མེ་འདི་ནི་འབར་བྱེད་འགྱུར། །བྱང་ཆུབ་སེམས་ནི་མེར་མེར་སྙིང་རྗེ་སྐད། །བྱམས་པ་རྡོས་པ་མི་གཡོ་བསམ་པ་མཁྲེགས། །བྱང་ཆུབ་ཡན་ལག་མཐར་གྱིས་བྱུང་བ་ཡི། །སངས་རྒྱས་སྲས་སུ་འདི་ནི་ཡང་དག་སྐྱེ། །བསོད་ནམས་སྙིང་པོ་མངོན་པར་འཕེལ་བར་བྱེད། །ཡེ་ཤེས་སྙིང་པོ་ཡོངས་སུ་སྦྱོང་བར་འགྱུར། །འདི་ནི་ཤེས་པའི་སྙིང་པོ་འཆར་བར་བྱེད། །སྨོན་ལམ་ཇི་བཞིན་སྙིང་པོ་ཡང་དག་བྱུང་། །སྙིང་རྗེ་བྱམས་པས་སྤྲུལ་པ་འདི་འདྲ་བ། །སེམས་ཅན་དགྲོལ་བློས་ཕན་པའི་བསམ་ལྡན་པ། །རྣམ་དག་ཡིད་ཅན་འདི་ནི་ཅི་འདྲ་བ། །དེ་འདྲའི་འགྲོ་བ་ལྷ་དང་མི་བཅས་དཀོན། །འདི་འདྲའི་བསམ་པ་རབ་ཏུ་རྩ་བརྟན་པ། །འདི་འདྲའི་སྦྱོར་བ་བརྟན་པས་རྣམ་འཕེལ་ཞིང་། །སྲིད་གསུམ་ལོག་པར་བྱེད་པ་འདི་འདྲ་བའི། །ཡེ་ཤེས་འབྲས་ཅན་ཤིང་ཆེན་འབྱུང་བ་དཀོན། །འདི་ནི་ཡོན་ཏན་ཀུན་གྲུབ་དོན་དུ་གཉེར། །ཆོས་རྣམས་ཐམས་ཅད་ཡོངས་སུ་དྲིས་པར་མོས། །ཐེ་ཚོམ་ཐམས་ཅད་རྣམ་པར་བསལ་དོན་དུ། །ལེ་ལོ་མེད་པར་བཤེས་གཉེན་ཐམས་ཅད་བསྟེན། །འདི་ནི་བདུད་ཀྱི་དཀྲུགས་མ་ཉོན་མོངས་འཇོམས། །འདི་ནི་ལྟ་བའི་དྲི་མ་སྲེད་པ་སེལ། །འདི་ནི་འགྲོ་བ་ཐམས་ཅད་དགྲོལ་ལ་བརྩོན། །མཁས་པ་འདི་ནི་རྟག་ཏུ་ཁྱད་པར","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3940E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":168,"text":"༄༅། །པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། འདུས་མ་བྱས་སྟོང་པ་ཉིད་རྣམ་པར་དག་པ་དང་། རྣ་བའི་འདུས་ཏེ་རེག་པ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །འདུས་མ་བྱས་སྟོང་པ་ཉིད་རྣམ་པར་དག་པས་སྣའི་འདུས་ཏེ་རེག་པ་རྣམ་པར་དག་པ། སྣའི་འདུས་ཏེ་རེག་པ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། འདུས་མ་བྱས་སྟོང་པ་ཉིད་རྣམ་པར་དག་པ་དང་། སྣའི་འདུས་ཏེ་རེག་པ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །འདུས་མ་བྱས་སྟོང་པ་ཉིད་རྣམ་པར་དག་པས་ལྕེའི་འདུས་ཏེ་རེག་པ་རྣམ་པར་དག་པ། ལྕེའི་འདུས་ཏེ་རེག་པ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། འདུས་མ་བྱས་སྟོང་པ་ཉིད་རྣམ་པར་དག་པ་དང་། ལྕེའི་འདུས་ཏེ་རེག་པ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །འདུས་མ་བྱས་སྟོང་པ་ཉིད་རྣམ་པར་དག་པས་ལུས་ཀྱི་འདུས་ཏེ་རེག་པ་རྣམ་པར་དག་པ།","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E7INC_SHES RAB KYI PHA ROL TU PHYIN PA STONG PHRAG BRGYA PA 7_The Perfection of Wisdom in 100,000 Lines, Part 7 (Ṣatasāhasrikā Prajña Pāramitā 7).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":169,"text":"དེ་ཉིད་བསྒྲུབ་པའི་ཕྱིར་གཏན་ཚིགས་ལ་བརྟེན་ནས། འཇིག་རྟེན་ན་འདྲེས་ཤིང་གྲགས་པའི་དངོས་པོ་དང་། སྦྱོར་བ་དང་ལྡན་པ་སྨྲ་བ་གང་ཡིན་པའོ། །མཐུན་པ་གང་ཞེ་ན། ཆོས་ལ་ལ་འགའ་ཞིག་དང་འདྲ་བས་འགའ་ཞིག་དང་འདྲ་བ་གང་ཡིན་པའོ། །དེ་ཡང་རྣམ་པ་ལྔར་བལྟ་བར་བྱ་སྟེ། རྟགས་འདྲ་བ་དང་། ངོ་བོ་ཉིད་འདྲ་བ་དང་། ཆོས་འདྲ་བ་དང་། རྒྱུ་དང་འབྲས་བུ་འདྲ་བའོ། །རྟགས་འདྲ་བ་གང་ཞེ་ན། ད་ལྟར་གྱི་འམ། སྔོན་མཐོང་བའི་མངོན་མཚན་དང་། མཚན་མས་འབྲེལ་པས་ཕན་ཚུན་མཐུན་པ་གང་ཡིན་པའོ། །ངོ་བོ་ཉིད་འདྲ་བ་གང་ཞེ་ན། ཕན་ཚུན་མཚན་ཉིད་འདྲ་བ་གང་ཡིན་པའོ། །ལས་འདྲ་བ་གང་ཞེ་ན། ཕན་ཚུན་བྱེད་པ་འདྲ་བ་གང་ཡིན་པའོ། །ཆོས་འདྲ་བ་གང་ཞེ་ན། ཕན་ཚུན་ཆོས་ཉིད་འདྲ་བ་གང་ཡིན་པ་སྟེ། འདི་ལྟ་སྟེ། མི་རྟག་པ་ནི་སྡུག་བསྔལ་བའི་ཆོས་ཉིད་དུ་འདྲའོ། །སྡུག་བསྔལ་བ་ནི་བདག་མེད་པའི་ཆོས་ཉིད་དུ་འདྲའོ། །བདག་མེད་པ་རྣམས་ནི་སྐྱེ་བའི་ཆོས་ཉིད་དུ་འདྲའོ། །སྐྱེ་བའི་ཆོས་ཅན་རྣམས་ནི་རྒ་བའི་ཆོས་ཉིད་དུ་འདྲའོ། །རྒ་བའི་ཆོས་ཅན་རྣམས་ནི་ཤི་བའི་ཆོས་ཉིད་དུ་འདྲའོ། །གཟུགས་ཅན་དང་། གཟུགས་ཅན་མ་ཡིན་པ་དང་། བསྟན་དུ་ཡོད་པ་དང་། བསྟན་དུ་མེད་པ་དང་། ཐོགས་པ་ཡོད་པ་དང་། ཐོགས་པ་མེད་པ་དང་། ཟག་པ་ཡོད་པ་དང་། ཟག་པ་མེད་པ་དང་། འདུས་བྱས་དང་། འདུས་མ་བྱས་པའི་ཆོས་ཉིད་དང་། དེ་ལྟ་བུ་དང་མཐུན་པའི་ཆོས་ཉིད་དུ་འདྲ་བའོ། །རྒྱུ་དང་འབྲས་བུ་འདྲ་བ་གང་ཞེ་ན། ཕན་ཚུན་རྒྱུ་དང་འབྲས་བུ་འགྲུབ་པ་དང་། བསྒྲུབ་པ་འདྲ་བ་གང་ཡིན་པ་སྟེ། འདི་ནི་མཐུན་པ་ཞེས་བྱ་བའོ། །མི་མཐུན་པ་གང་ཞེ་ན། ལ་ལ་འགའ་ཞིག་དང་མི་འདྲ་བས་འགའ་ཞིག་དང་མི་འདྲ་བ་གང་ཡིན་པ་སྟེ། དེ་ཡང་དེ་ལས་བཟློག་པ་ལས་རྣམ་པ་ལྔ་ཉིད་དུ་བལྟ་བར་བྱའོ། །མངོན་སུམ་གང་ཞེ་ན། ལྐོག་ཏུ་མ་གྱུར་པ་དང་། མངོན་པར་བརྟགས་ཟིན་པ་མ་ཡིན་པ་དང་། མངོན་པར་བརྟག་པར་བྱ་བ་མ་ཡིན་པ་དང་། མ་འཁྲུལ་པ་གང་ཡིན་པའོ། །ལྐོག་ཏུ་མ་གྱུར་པ་གང་ཞེ་ན། དེ་ནི་རྣམ་པ་བཞིར་རིག་པར་བྱ་སྟེ། དབང་པོ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4035E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":170,"text":"ལ་ལས་བྱ་བ་འདི་ནི། ཚུལ་ཁྲིམས་ཉམས་པ། སྡིག་པའི་ཆོས་ཅན་ཁོང་རུལ་པ། ཟགས་པ། གསོག་ཏུ་གྱུར་པ། དུང་སྒྲ་ལྟ་བུར་སྤྱོད་པ། དགེ་སྦྱོང་མ་ཡིན་པ་དགེ་སྦྱོང་དུ་ཡིད་མ་འཛིན་པ། ཚངས་པར་སྤྱོད་པ་མ་ཡིན་པ་ཚངས་པར་སྤྱོད་པར་ཡི་དམ་འཛིན་པ་སྟེ། དེ་བས་ན། དགེ་སློང་དག་སེངྒེ་ལྟ་བུས་ཝ་འདྲ་བའི་ལས་མ་བྱེད་ཅིག་།བྱས་ན། འདས་པ་དང་བཅས་པར་འགྱུར་རོ། །བཅོམ་ལྡན་འདས་ཀྱིས་སེངྒེ་འདྲ་བས་ཝ་ལྟ་བུའི་ལས་མ་བྱེད་ཅིག་།ཅེས་བཀའ་སྩལ་པ་དང་། མཉན་དུ་ཡོད་པ་ན་ཁྱིམ་བདག་གཞན་ཞིག་དེ་དང་རིགས་མཉམ་པ་ལས་ཆུང་མ་ཞིག་བླངས་ཏེ། དེ་དེ་དང་ལྷན་ཅིག་རྩེ་དགའ་ཡོངས་སུ་སྤྱོད་དོ། །དེ་དང་ལྷན་ཅིག་རྩེ་དགའ་ཡོངས་སུ་སྤྱོད་པ་ལས། དུས་ཕྱི་ཞིག་ན་ཆུང་མ་སེམས་ཅན་དང་ལྡན་པར་གྱུར་ནས་དེ་ལ་ཟླ་བ་བརྒྱད་དམ་དགུ་འདས་པ་དང་། བུ་བཙས་ནས་བུ་ཕོ་ཞིག་བྱུང་སྟེ། དེ་གཟུགས་ལེགས་པ། བལྟ་ན་སྡུག་ཅིང་མཛེས་པ། ཡན་ལག་ཐམས་ཅད་དང་ལྡན་པ་ཞིག་ནས་དེ་བཙས་པའི་བཙས་སྟོན་ཆེན་པོ་བྱས་ནས་མིང་བཏགས་སོ། །དེ་བསྲིངས་བསྐྱེད་ནས་ཆེར་གྱུར་པ་དང་། དེ་དུས་ཕྱི་ཞིག་ན་ཛེ་ཏའི་ཚལ་དུ་སོང་སྟེ་ལེགས་པར་གསུངས་པའི་ཆོས་འདུལ་བ་ལ་རབ་ཏུ་བྱུང་ནས་དེ་མཛོད་གསུམ་དང་ལྡན་པར་གྱུར་ཏེ། དེས་འདི་སྙམ་དུ། བཅོམ་ལྡན་འདས་ཀྱིས་དགེ་སློང་དག། བུའི་ཕ་མ་ནི། དཀའ་བར་བྱ་བ་བྱེད་དེ། ཕན་པར་བྱེད་པའོ། །གསོ་བར་བྱེད་པའོ། །སྐྱེད་པར་བྱེད་པའོ། །ནུ་མ་སྣུན་པར་བྱེད་པའོ། །འཛམ་བུའི་གླིང་སྣ་ཚོགས་པ་སྟོན་པར་བྱེད་པ་ཡིན་ཏེ། བུས་ཕྲག་པ་གཅིག","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00007EB2__DUL BA GZHUNG DAM PA 2_The Perfect Classic on Vowed Morality, Part 2 (Vinaya Uttara Grantha B, 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":171,"text":"༄༅༅། །རྒྱ་གར་སྐད་དུ། མ་ཧཱ་པྲ་ཏི་སཱ་ར་སཱ་དྷ་ནཾ། བོད་སྐད་དུ། སོ་སོ་འབྲང་བ་ཆེན་མོའི་སྒྲུབ་ཐབས། འཕགས་མ་སོ་སོ་འབྲང་བ་ཆེན་མོ་ལ་ཕྱག་འཚལ་ལོ། །སྔོན་དུ་གསུངས་པའི་ཆོ་ག་འདིས་སྟོང་པ་ཉིད་དུ་བསྒོམས་པའི་རྗེས་ལ་ཨ་ཡིག་ལས་ཟླ་བའི་དཀྱིལ་འཁོར་ལ་པྲཾ་ཡིག་སེར་པོ་སྣ་ཚོགས་པའི་འོད་ཟེར་འཕྲོ་བས་གཞན་གྱི་དོན་བྱས་ཤིང་དེ་ཡོངས་སུ་གྱུར་པ་ལས་བཅོམ་ལྡན་འདས་མ་སོ་སོ་འབྲང་མ་ཆེན་མོར་བདག་ཉིད་སྐད་ཅིག་གིས་བསྐྱེད་པར་བྱའོ། །སྐུ་མདོག་སེར་མོ་ཞལ་བཞི་པ། སྤྱན་གསུམ་པ། ཕྱག་བརྒྱད་པའོ། །ཞལ་དང་པོ་སེར་པོ། གཡས་དཀར་པོ། རྒྱབ་ཀྱི་ཞལ་སྔོན་པོ། གཡོན་དམར་པོའོ། །ཕྱག་གཡས་པ་རྣམས་ཀྱིས་རལ་གྲི་དང་། འཁོར་ལོ་དང་། རྩེ་གསུམ་པ་དང་། མདའ་བསྣམས་བ། ཕྱག་གཡོན་བ་རྣམས་ཀྱིས་དགྲ་སྟ་དང་། གཞུ་དང་། ཞགས་པ་དང་། རྡོ་རྗེ་བསྣམས་པའོ། །སྣ་ཚོགས་པདམ་དང་། ཟླ་བའི་གདན་ལ་རོལ་པའི་སྟབས་ཀྱིས་ཡང་དག་པར་བཞུགས་པ་འོད་ཀྱི་དཀྱིལ་འཁོར་དམར་པོ་ཅན། རྒྱན་ཐམས་ཅད་ཀྱིས་བརྒྱན་པ། སྣ་ཚོགས་པའི་ན་བཟའ་བསྣམས་པ། དར་གྱི་སྟོད་གཡོགས་ཅན། དེ་བཞིན་དུ་རིན་པོ་ཆེ་སྣ་ཚོགས་པའི་དབུ་རྒྱན་ཅན་དུ་བསམ་པར་བྱའོ། ། དེ་ནས་སྐུ་གསུང་ཐུགས་རྣམས་སུ་ཟླ་བ་ལ་གནས་པའི་ཨོཾ་ཨཱཿཧཱུཾ་དཀར་པོ་དང་དམར་པོ་དང་། སྔོན་པོའི་ཡི་གེ་གསུམ་བསམ་པར་བྱའོ། །དེ་ནས་ནུ་མའི་བར་དུ་ཟླ་བ་ལ་གནས་པའི་པྲཾ་ཡིག་རྣམ་པར་བསམས་ལ་བདག་ཉིད་ལ་ལྷ་མོ་རྣམས་ཀྱིས་རྣམ་པ་སྣ་ཚོགས་པའི་མཆོད་པ་བྱེད་པར་བལྟ་ཞིང་ཇི་སྲིད་མི་ངལ་བར་དེ་སྲིད་དུ་བསྒོམ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD3583E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":172,"text":"༄༅། །སྐྱེ་བོ་རྣམས་ནི་ཆོ་ག་བཞིན་དུ་དབང་བྱེད་པའོ། །ཨོཾ་ཀཱ་མཱ་གན་ཡེ་སྲཱ་ཧཱ། ཚོས་བྱེད་གར་མཁན་རྗེའུ་རིགས་སྨད་འཚོང་རི་མོ་མཁན་གྱི་མེ། །དེ་བཞིན་དབང་བྱེད་ལས་ཀྱི་རྒྱུན་ལ་ལེགས་བསྔགས་ཡམ་ཤིང་ནི། །ཙམྤཱ་སི་གྲུ་སིདྡྷ་ལ་གུ་ཙ་དང་བཀུ་ལ་དང་བྲི་ཡངྐུ། །ཤ་ར་ལ་དང་དྷ་བ་དྲི་ཞིམ་སྦཱ་དུ་ཀཱ་དང་ཥཱ་ཡ་རཀྟ་དང་། །ས་མི་སེང་ལྡེང་པཱ་ལ་ཤ་དང་ཨ་མྲ་བཻ་ཀདཀ་ཏ་མྱ་ངན་མེད། །འདབ་མ་གཡོ་དང་བ་ཊ་སྣང་བྱེད་ཀཱ་ཤླ་རཱི་དང་ཚེར་མ་སྒྱུར་པོ་དང་། །རྒྱ་ཤུག་སྤྲང་ཤིང་ཀ་རཱ་ལ་དང་ཀི་ནྡུ་ནཱ་རངྒ་དང་རྒུན་འབྲུམ་ཤིང་། །པདམ་ཨུཏྤལ་དང་ཨ་རྐ་ཨ་ཤོ་ཀ་དང་ཀླུ་ཤིང་གེ་སར་དང་། །མེ་ཏོག་དམར་པོ་དང་ནི་ཛཱ་ཏི་མཱ་ལ་ཏཱི་དང་མཱ་དྷ་བཱི་ཉིད་དང་། །དམར་པོའི་ཏིལ་དང་འབྲས་ཀྱི་ས་བོན་གུ་གུལ་དང་པ་ཤུ་པ་ལ་ཛཱ་ཏ་དང་། །དབང་གི་རྒྱུད་དང་བརྟག་པ་ལས་ནི་གསུངས་པ་ཡི། །མངར་གསུམ་གྱིས་ནི་བྱུགས་པའི་རྫས་རྣམས་ཐམས་ཅད་དོ། །ཐབ་ནི་ཟུར་གསུམ་པ་ལྕགས་ཀྱུའི་རྣམ་པ་དང་ནུབ་དང་རླུང་དུ་ཁ་ཕྱོགས་པ་དང་ཉེར་སྤྱོད་རྣམས་དམར་པོའོ་ཞེས་པ་དབང་གི་མེའི་ལས་སོ།། །།འབར་བའི་ཕྲེང་བའི་དཀྱིལ་འཁོར་དབུས། །ཧཱུཾ་ཁྲོས་མེ་ཡི་འོད་ཟེར་ཚོགས། །དུད་ཀ་ཁྲོས་ཤིང་འཇིགས་རུང་གཟུགས། །མཆེ་བ་དྲག་གཙིགས་སྒྲ་ངན་ཅན། །མདོག་ནག་རྒྱན་གྱིས་སྐུ་བརྒྱན་ཞིང་། །འཇིགས་རུང་འོད་ཟེར་ཚོགས་རབ་གསལ། །སྐྲ་ཚོགས་དམར་སེར་གྱེན་དུ་བརྫེས། །སྤྱན་གསུམ་སྡང་མིག་ཁྲོ་གཉེར་ཅན། །གཡས་པ་རལ་གྲི་དབྱུག་པ་གཡོ། །གཡོན་ནི་ཞགས་པ་སྤྱི་བླུགས་འཛིན།། མི་སྡུག་གཉིས་མེད་དཔའ་ཞིང་གཏུམ། །ལྷག་མ་ཐམས་ཅད་སྔོན་བཞིན་ནོ། །ཁར་བ་ལྕགས་རུས་རྡོ་བ་ཐ་མའི་མལ། །ལས་བྱུང་སྲད་བུ་མདོག་ངན་ཁྱིམ་གྱི་མེ། །ཕག་གི་ཁྱིམ་དང་བྷ་དནྟི་དང་ཏ་རཾ་ག་།གཎྜ་ཀ་དང་རིང་པོ་མགྲིན་རུས་ག་ལཎྜ། །ཀོ་ཊ་ར་དང་ཚེར་མ་ཅན་དང་ཏིཀྟ་ཤིང་། །བྱ་རོག་འུག་པ་པི་ཅི་ལྷི་ཀའི་གཤོག་པ་དང་། །ཏིཀྟ་ལུང་ཏང་དང་ནི་འདབ་མཆོག་ག་སེ་ཀཾ་།རྟོག་ལས་ཡང་དག་གསུངས་པའི་བསྲེག་བྱ་མཐའ་ཡས་རྣམས། །ཐབ་ནི་ཟུར་གསུམ་པའམ་ཟླ་བ་ཕྱེད་པ་ལྟ་བུའོ། །ཨོཾ་ཀྲོ་དྷཱགན་ཡེ་ཛ་ཧི་ཏྲོ་ཊ་ཡ་ཧཱུཾ་ཕཊ་སྭཱ་ཧཱ། ཉེ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD2499E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":173,"text":"དེའི་མདུན་དུ་སྡིག་པ་བཤགས་པ་ལ་སོགས་པ་བྱས་ནས། སྡུག་བསྔལ་དང་ལྡན་པའི་སེམས་ཅན་ཐམས་ཅད་ལ་སྙིང་རྗེ་བསྒོམ་པར་བྱའོ་ཞེས་པའི་དོན་ནོ། །དགོན་པ་ཆེན་པོ་ཞེས་པ་ནི། དགོན་པ་ཆེན་པོའི་ས་ཕྱོགས་ནི་མཆོག་ཏུ་གུར་པའི་ས་ཕྱོགས་སོ། །འབྲས་བུ་ཞེས་པ་ནི་འབྲས་བུ་དང་མེ་ཏོག་དང་། ཆུ་ལ་སོགས་པས་ཁྱད་པར་དུ་འཕགས་ཤིང་ཡིད་དུ་འོང་བའི་རི་བོའི་ཕྱོགས་གཅིག་གོ། །སྐྱེ་བོ་དང་བྲལ་བ་ནི་འདིར་རྣམ་པར་དབེན་པར་འདོད་དོ། །ཐམས་ཅད་ཅེས་པ་འཇིག་རྟེན་པ་དང་འཇིག་རྟེན་ལས་འདས་པའི་དངོས་གྲུབ་ཐམས་ཅད་དོ། །དེ་རྣམས་བསྡུས་པ་ནི། ཡང་དག་པར་བཏུས་ཤིང་བསགས་པ་སྟེ། རྡོ་རྗེ་སེམས་དཔའི་སྐུ་གང་ཡིན་པ་དེའོ། །དཀར་པོ་ཞེས་པ་ནི་དེ་ནས་འཁོར་ལོ་རྩིབས་བཅུ་པའི་ལྟེ་བར་གནས་པའོ་ཞེས་པ་ལྷག་མའོ། །ནམ་མཁའ་ཞེས་པ་ནི་སྐད་ཅིག་གིས་འོད་གསལ་བ་ལས་བསྐྱེད་པའོ། །དེའི་དབུས་གནས་པར་སངས་རྒྱས་དཀྱིལ་འཁོར་ནི་རྡོ་རྗེ་སེམས་དཔའོ། །འོད་ཟེར་སྤྲིན་གྱི་ཚོགས་ཆེན་པོ་ནི་ཀུན་དུ་སྣང་བའི་ཕུང་པོའོ། །སངས་རྒྱས་འབར་བ་འདྲ་བའི་འོད། །ཅེས་པ་ནི་དབང་པོའི་གཞུ་ལྟ་བུ་འོད་ཟེར་ལྔས་བརྒྱན་པའོ། །དང་པོ་ཞེས་པ་ནི། ཡེ་ཤེས་སྒྲོན་མ་མི་བསྐྱོད་པ་སྟེ། དེ་ཉིད་ནི་མི་ཕྱེད་པ་ཉིད་ཀྱི་ཕྱིར་རྡོ་རྗེ་སྟེ་དེ་ལ་དམིགས་པའི་ཏིང་ངེ་འཛིན་ནི་སེམས་རྩེ་གཅིག་པ་སྟེ་དེ་མངོན་དུ་མཛད་ནས་སོ། །དེ་བཞིན་གཤེགས་པ་ཐམས་ཅད་ཅེས་པ་ནི། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་བདག་ཉིད་ཅན་རྡོ་རྗེ་འཆང་ཆེན་པའོ། །རིག་པའི་སྐྱེས་བུ་ནི་བདེན་པ་གཉིས་ཀྱི་བདག་ཉིད་ཅན་ནོ། །མི་བསྐྱོད་པ་ཞེས་པ་ནི། མི་བསྐྱོད་པའི་སྐུའི་རྣམ་པས་སོ། །ཐམས་ཅད་ཅེས་པ་ནི་རྡོ་རྗེ་འཆང་ཆེན་པོའོ། །ཧཱུཾ་རིང་པོ་ཞེས་པ་ནི་རིགས་མའི་པདམའི་ཁོངས་སུ་ལྷུང་བའི་བྱང་ཆུབ་ཀྱི་སེམས་ཡོངས་སུ་གྱུར་པའི་ཧུཾ་ཡིག་བཅུར་དམིགས་པར་བྱའོ། །ཕྱོགས་བཅུ་ནས་ཞེས་པ་ནི། ཕྱོགས་བཅུར་རྣམ་པར་གནས་པའི་རྩིབས་བཅུ་ལ་གནས་སོ་ཞེས་པའི་དོན་དོ། །ཁྲོ་བོ་ཞེས་པ་ལ་ཞེ་སྡང་ནི་མི་བསྐྱོད་པ་སྟེ་དེའི་གནས་ལས་སྐྱེས་པ་ནི་ས་བོན་ཧཱུཾ་དེ་ལས་སྐྱེས་པའོ། །གསོད་པ་ཞེས་པ་ནི་གསོད་པར་བྱེད","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1815E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":174,"text":"བརྩམས་ཏེ། བསླབ་པ་ལས་འདའ་བའི་གཡེང་བའི་གཉེན་པོར་གནས་པ་དཔའ་དུག་པ་ལ་སོགས་པའི་སྤྱོད་ལམ་རྣམས་དང་། འགྲོ་བ་དང་། འོང་བ་དང་། ཀུན་དུ་ལྟ་བ་དང་། རྣམ་པར་ལྟ་བའི་བྱ་བ་རྣམས་ལ་ཤེས་བཞིན་དུ་སྤྱོད་པ་དང་། དབུགས་འབྱུང་བ་དང་རྔུབ་པ་དག་ལ་རྫ་མཁན་གྱི་དཔེས་རིང་པ་དང་ཐུང་བར་རབ་ཏུ་ཤེས་པ་དང་། རིལ་པོའི་འདུ་ཤེས་ཀྱི་གཉེན་པོར་བ་ལང་གསོད་པའི་དཔེས་ཁམས་རྣམས་ལ་སོ་སོར་རྟོག་པ་དང་། གཙང་བར་ཕྱིན་ཅི་ལོག་པའི་གཉེན་པོར་ཞིང་པའི་སྦྱང་གི་དཔེས་མི་གཙང་བ་ཉིད་དུ་ནང་ལ་མི་དམིགས་པའི་ཚུལ་གྱིས་སོ་སོར་རྟོག་པ་དང་། དེ་བཞིན་དུ་ཕྱི་རོལ་དང་ཕྱི་དང་ནང་གི་ལུས་ལ་ལུས་ཀྱི་རྗེས་སུ་ལྟ་བས་དྲན་པ་ཉེ་བར་འཇོག་པ་དང་། དེ་ལུས་དང་ལྡན་པའི་རྣམ་པར་རྟོག་པ་རྣམས་ལ་ཡང་རྣམ་པར་མི་རྟོག་གོ་ཞེས་བྱ་བ་དངོས་པོ་དང་དེའི་མཚན་མར་རྣམ་པར་རྟོག་པ་བཀག་པ་ཡིན་ནོ། །དུར་ཁྲོད་དུ་ཞེས་བྱ་བ་ནི་རོ་བོར་བའི་གནས་སུའོ། །ལུས་འདི་ཉིད་ཅེས་བྱ་བ་ནི་སྐྱེ་བ་འདི་ཉིད་པའོ། །ཚུལ་དེ་དང་སྦྱར་རོ་ཞེས་བྱ་བ་ནི། ཤི་བའི་རོ་དང་ངོ། །ཇི་ལྟར་ཉེ་བར་སྦྱོར་ཞེ་ན། ལུས་འདི་འང་འདི་ལྟ་བུའི་ཆོས་ཅན་དང་འདི་ལྟ་བུའི་རང་བཞིན་ཅན་ཏེ་ཞེས་བྱ་བ་སྟེ། ཁུ་བ་དང་ཁྲག་གི་གནས་སྐབས་ནས་གནས་སྐབས་དེ་དང་དེ་ཤི་བའི་ལུས་སྦྱར་ནས་དེ་མི་རྟག་པའི་ཆོས་ཉིད་རྟོགས་པ་ཉིད་དུ་ངེས་པར་བྱེད་པས་ཚིག་གཉིས་པ་ཡིན་པར་རིག་པར་བྱའོ། །གང་ཡང་མེད་ལ་སོགས་པ་མཐར་ཐུག་པར་བྱས་པ་དེ་འང་གཏན་དུ་བ་མ་ཡིན་པའི་ཆོས་ཉིད་འདི་ལས་མ་འདའ་བའོ་ཞེས་ཚིག་གསུམ་པ་ཡིན་ནོ། །རྟུན་པ་ནི་གདུང་བས་ན་རྟུན་བ་སྟེ་གདུང་བ་དང་ཀུན་དུ་གདུང་བ་དང་མི་མཐུན་པར་གྱུར་པ་སྡུག་བསྔལ་བའོ། །རྟུན་པའི་སྦྱོར་བ་དེ་འདི་ལ་ཡོད་པས་ན་རྟུན་པ་དང་ལྡན་པའོ། །ཤེས་བཞིན་ཞེས་བྱ་བ་ནི་ཡང་དག་པར་ཤིན་ཏུ་རིག་པས་སོ། །དྲན་པ་དང་ལྡན་པ་ཞེས་བྱ་བ་ནི་དམིགས་བམ་བརྗེད་པའོ། །རྣམ་པར་བསལ་ནས་ཞེས་བྱ་བ་ནི་ཕྱིར་བཟློག་ནས་སོ། །ཅི་ཞེ་ན། འཇིག་རྟེན་ལ་ཆགས་སེམས་དང་ཡིད་མི་བདེ་བ་དག་གོ། །དེ་ལང་དང་ངའི་ཞེས་བྱ་བར་མངོན་དུ་ཕྱོགས་ནས་ལུས་ལ་སོགས་པ་ནི་ཆགས་སེམས་སོ། །མི་འདོད་པ་རིག་པ་དང་མཚུངས","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3787E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":175,"text":"༄༅། །རབ་འབྱོར། གཞན་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ནི། དེ་བཞིན་གཤེགས་པ་ལ་འཇིག་རྟེན་སྟོང་ངོ་ཞེས་བྱ་བར་སྟོན། འཇིག་རྟེན་སྟོང་ཞེས་བྱ་བར་བརྗོད། འཇིག་རྟེན་སྟོང་ཞེས་བྱ་བར་ཤེས་བར་བྱེད་དོ། རབ་འབྱོར། དེ་ལྟར་ན་ཤེས་རབ་ཀྱི་ཕ་རོལ་ཏུ་ཕྱིན་པ་ནི། དེ་བཞིན་གཤེགས་པ་བསྐྱེད་ཅིང་། འཇིག་རྟེན་སྟོན་པའོ། །རབ་འབྱོར། གཞན་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ནི་དེ་བཞིན་གཤེགས་པ་ལ་འཇིག་རྟེན་སྟོང་ཞེས་བྱ་བར་སྟོན་ཏེ། འཇིག་རྟེན་སྟོང་ཞེས་བྱ་བར་ཇི་ལྟར་སྟོན་ཅེ་ན། འཇིག་རྟེན་ན་གཟུགས་སྟོང་ཞེས་བྱ་བར་སྟོན་ཏོ། །འཇིག་རྟེན་ན་ཚོར་བ་སྟོང་ཞེས་བྱ་བར་སྟོན་ཏོ། །འཇིག་རྟེན་ན་འདུ་ཤེས་སྟོང་ཞེས་བྱ་བར་སྟོན་ཏོ། །འཇིག་རྟེན་ན་འདུ་བྱེད་སྟོང་ཞེས་བྱ་བར་སྟོན་ཏོ། །འཇིག་རྟེན་ན་རྣམ་པར་ཤེས་པ་སྟོང་ཞེས་བྱ་བར་སྟོན་ཏོ། །འཇིག་རྟེན་ན་མིག་སྟོང་ཞེས་བྱ་བར་སྟོན་ཏོ། །འཇིག་རྟེན་ན་རྣ་བ་སྟོང་ཞེས་བྱ་བར་སྟོན་ཏོ། །འཇིག་རྟེན་ན་སྣ་སྟོང་ཞེས་བྱ་བར་སྟོན་ཏོ། ། འཇིག་རྟེན་ན་ལྕེ་སྟོང་ཞེས་བྱ་བར་སྟོན་ཏོ། །འཇིག་རྟེན་ན་ལུས་སྟོང་ཞེས་བྱ་བར་སྟོན་ཏོ། །འཇིག་རྟེན་ན་ཡིད་སྟོང་ཞེས་བྱ་བར་སྟོན་ཏོ། །འཇིག་རྟེན་ན་གཟུགས་སྟོང་ཞེས་བྱ་བར་སྟོན་ཏོ། ། འཇིག་རྟེན་ན་སྒྲ་སྟོང་ཞེས་བྱ་བར་སྟོན་ཏོ། །འཇིག་རྟེན་ན་དྲི་སྟོང་ཞེས་བྱ་བར་སྟོན་ཏོ། །འཇིག་རྟེན་ན་རོ་སྟོང་ཞེས་བྱ་བར་སྟོན་ཏོ། །འཇིག་རྟེན་ན་རེག་སྟོང་ཞེས་བྱ་བར་སྟོན་ཏོ། །འཇིག","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E9INC_SHES RAB KYI PHA ROL TU PHYIN PA STONG PHRAG BRGYA PA 9_The Perfection of Wisdom in 100,000 Lines, Part 9 (Ṣatasāhasrikā Prajña Pāramitā 9).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":176,"text":"༄༅། །ཞེས་སྨྲ་ན། འདིར་འགྲོ་བའི་བྱ་བ་ནི་གཅིག་ཡིན་པས། དེས་ལམ་བགོམ་པ་བརྗོད་པར་འགྱུར་མོད། འགྲོའོ་ཞེས་ཡང་བགོམ་པར་བྱ་བ་དང་འབྲེལ་པར་ནི་མི་རིགས་ཏེ་དེའི་ཕྱིར། བགོམ་ལ་འགྲོ་བ་ཡིན་པར་ནི། །ཇི་ལྟ་བུར་ནི་འཐད་པར་འགྱུར། །ཞེས་བྱའོ། །གཏན་ཚིགས་བཤད་པ། གང་ཚེ་འགྲོ་བ་མེད་པ་ཡི། །བགོམ་པ་འཐད་པ་མེད་ཕྱིར་རོ། །འགྲོ་བ་མེད་པ་ནི་འགྲོ་བ་དང་བྲལ་བའོ། །བགོམ་པ་ཞེས་བྱ་བ་ནི་འགྲོ་བཞིན་པ་ཞེས་བྱ་བའི་དོན་ཏོ། །དགོས་པ་ནི་གང་གི་ཚེ་འགྲོ་བའི་བྱ་བ་གཅིག་ནི་བགོམ་པ་ཞེས་བྱ་བ་དེར་ཉེ་བར་མཁོ་བའི་ཕྱིར་དང་། གཉིས་པ་མེད་པའི་ཕྱིར་ལ་འགྲོའོ་ཞེས་བྱ་བའི་བརྗོད་པ་འདི་ཡང་འགྲོ་བ་མེད་པར་མི་འཐད་པ་དེའི་ཚེ་བགོམ་པ་ལ་འགྲོའོ་ཞེས་བྱ་བ་ལ་ངག་གི་དོན་ཡོངས་སུ་རྫོགས་པ་ཡོད་པ་མ་ཡིན་ནོ་ཞེས་བྱ་བ་སྟེ། བྱ་བ་གཉིས་པ་མེད་པའི་ཕྱིར་བགོམ་པ་ཞེས་བྱ་བ་འདི་ཙམ་ཞིག་སྲིད་ཀྱི། འགྲོའོ་ཞེས་བྱ་བ་ནི་མ་ཡིན་ནོ། །ཅི་སྟེ་འགྲོའོ་ཞེས་བྱ་བ་དེ་ཉིད་དང་། འགྲོ་བའི་བྱ་བ་འབྲེལ་པར་འདོད་ན། དེ་ལྟ་ཡིན་ན་བགོམ་པའི་བརྗོད་པ་ལ་བྱ་བ་དང་འབྲེལ་པ་མེད་པས། ངག་གི་དོན་ཡོངས་སུ་རྫོགས་པ་ཉིད་མ་ཡིན་ནོ་ཞེས་བཤད་པ། གང་གི་བགོམ་པ་ལ་འགྲོ་བ། ། དེ་ཡི་བགོམ་ལ་འགྲོ་མེད་པར། །ཐལ་བར་འགྱུར་ཏེ། གང་གི་ཕྱིར་བགོམ་ལ་འགྲོ་བ་ཡིན་ཕྱིར་རོ། །རྒོལ་བ་གང་གི་བགོམ་པ་ལ་འགྲོའོ་ཞེས་བྱ་བའི་ཕྱོགས་ཡིན་ཞིང་། གང་ཞིག་བགོམ་པའི་མིང་ཅན་དུ་གྱུར་པ་འགྲོ་བའི་བྱ་བས་སྟོང་པ་ལ་འགྲོ་བའི་བྱ་བ་བརྟེན་པར་གྱུར་བར་འདོད་པ་དེའི་ཕྱོགས་ལ་བགོམ་པ་ལ་འགྲོ་བ་མེད་པར་ཐལ་བར་འགྱུར་ཏེ། དེའི་བགོམ་པ་འགྲོ་བ་དང་བྲལ་བར་འགྱུར་རོ། །འདི་ལྟར་འདིའི་བགོམ་པ་ལ་འགྲོ་བ་ཡིན་པའི་ཕྱིར་རོ། །གང་གི་ཕྱིར་གྱི་སྒྲ་ནི་འདི་ལྟར་གྱི་དོན་ནོ། །འདི་ལྟར་རྒོལ་བ་དེའི་ལྟར་ན་ནི་འགྲོའོ་ཞེས་བྱ་བ་དེར་བྱ་བ་ཉེ་བར་མཁོ་བའི་ཕྱིར་འགྲོ་བ་དང་བྲལ་བའི་བགོམ་པ་ཁོ་ན་ལ་འགྲོ་བ་ཡིན་ཏེ། དེའི་ཕྱིར་བགོམ་པ་ལ་འགྲོ་བ་དང་བྲལ་བར་ཐལ་བར་འགྱུར་རོ། །ཅི་སྟེ་བགོམ་པ་དང་འགྲོའོ་ཞེས་བྱ་བ་གཉི་ག་ཡང་བྱ་བ་དང་འབྲེལ་པར་འདོད་ན་ནི། དེ་ལྟ་ན་ཡང་། བགོམ་ལ་འགྲོ་བ་ཡོད་ན་ནི། །འགྲོ་བ་གཉིས་སུ་ཐལ་འགྱུར་ཏེ། །","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3860E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":177,"text":"པར་རིག་པར་བྱ་སྟེ། རབ་འབྱོར། དེ་ལྟར་ན་ཐེག་པ་ཆེན་པོ་དེ་ནི་སེམས་ཅན་དཔག་ཏུ་མེད། གྲངས་མེད། ཚད་མེད་པ་རྣམས་ཀྱི་གོ་འབྱེད་པ་ཡིན་ནོ། །དེ་ཅིའི་ཕྱིར་ཞེ་ན། རབ་འབྱོར། འདི་ལྟར་བདག་གང་ཡིན་པ་དང་། ཆོས་ཐམས་ཅད་ཀྱི་བར་གང་ཡིན་པ་དེ་དག་ཐམས་ཅད་དམིགས་སུ་མེད་པའི་ཕྱིར་རོ། །རབ་འབྱོར། གཞན་ཡང་བདག་མེད་པའི་ཕྱིར་སེམས་ཅན་མེད་པ་དང༑ ཤེས་པ་པོ་དང་། མཐོང་བ་པོའི་བར་དུ་མེད་པར་རིག་པར་བྱའོ། །ཤེས་པ་པོ་དང་། མཐོང་བ་པོ་མེད་པའི་ཕྱིར་མིག་མེད་པར་རིག་པར་བྱའོ། །མིག་མེད་པའི་ཕྱིར་རྣ་བ་དང་། སྣ་དང༑ ལྕེ་དང་། ལུས་དང་། ཡིད་མེད་པར་རིག་པར་བྱའོ། །ཡིད་མེད་པའི་ཕྱིར་ནམ་མཁའ་མེད་པར་རིག་པར་བྱའོ། །ནམ་མཁའ་མེད་པའི་ཕྱིར་ཐེག་པ་ཆེན་པོ་མེད་པར་རིག་པར་བྱའོ། ། ཐེག་པ་ཆེན་པོ་མེད་པའི་ཕྱིར་དཔག་ཏུ་མེད་པ་དང་། གྲངས་མེད་པ་དང་། ཚད་མེད་པ་ཡོད་པ་མ་ཡིན་པར་རིག་པར་བྱའོ། །ཚད་མེད་པ་ཡོད་པ་མ་ཡིན་པའི་ཕྱིར་ཆོས་ཐམས་ཅད་མེད་པར་རིག་པར་བྱ་སྟེ། རབ་འབྱོར། དེ་ལྟར་ན་ཐེག་པ་ཆེན་པོ་དེ་ནི་སེམས་ཅན་དཔག་ཏུ་མེད། གྲངས་མེད། ཚད་མེད་པ་རྣམས་ཀྱི་གོ་འབྱེད་པ་ཡིན་ནོ། །དེ་ཅིའི་ཕྱིར་ཞེ་ན། རབ་འབྱོར། འདི་ལྟར་བདག་གང་ཡིན་པ་དང་། ཆོས་ཐམས་ཅད་ཀྱི་བར་གང་ཡིན་པ་དེ་དག་ཐམས་ཅད་དམིགས་སུ་མེད་པའི་ཕྱིར་རོ། །རབ་འབྱོར། གཞན་ཡང་བདག་མེད་པའི་ཕྱིར་སེམས་ཅན་མེད་པ་དང་།","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E1__PHAGS PA SHES RAB KYI PHA ROL TU PHYIN PA KHRI BRGYAD STONG PA 1_The Exalted Perfection of Wisdom in 18,000 Lines, Part 1 (Ārya Aṣṭadaśa Sāhasrikā Prajñā Pāramitā Mahāyāna Sūtra 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":178,"text":"༄༅། །ངོ་བོ་ཉིད་སྟོང་པ་ཉིད་ཀྱི་རྣམ་པ་ཁོ་ན་ངེས་པར་འབྱུང་བའི་བདག་ཉིད་ཅན་ཡིན་ཏེ། དེ་ལྟར་འགོག་པའི་རྣམ་པ་དང་། ཞི་བའི་རྣམ་པ་དང་། བྱ་ནོམ་པའི་རྣམ་པ་དང་། ངེས་པར་འབྱུང་བའི་རྣམ་པའི་དབང་དུ་བྱས་ནས་ནང་གི་བདག་ཉིད་ཅན་ལ་སོགས་པའི་དངོས་པོ་འགོག་པ་གང་ཡིན་པ་དང་། མངོན་པར་ཞེན་པ་རྣམ་པ་བརྒྱད་དང་བྲལ་བས་ཇི་ལྟར་ཞི་བ་ཡིན་པ་དང་། རང་བཞིན་གྱིས་ཇི་ལྟར་གྱ་ནོམ་པ་དང་། འཁྲུལ་པ་རྣམ་པ་གསུམ་བསལ་བས་ཇི་ལྟར་ངེས་པར་འབྱུང་བ་དང་། དངོས་པོ་མེད་པའི་ངོ་བོ་ཉིད་ཅེས་བྱ་བས་ངེས་པར་འབྱུང་བ་གང་ཡིན་པ་ནི་གོ་རིམས་བཞིན་དུ་གསུམ་དང་། བརྒྱད་དང་། གཅིག་དང་། གསུམ་དང་། གཅིག་སྟེ། དེ་ལྟར་འགོག་པའི་བདེན་པ་ལ་རྣམ་པ་བཅུ་དྲུག་ཏུ་འགྱུར་རོ། །སྤྱིར་ནི་ལམ་ཤེས་པ་ཉིད་ཀྱི་རྣམ་པ་སུམ་ཅུ་རྩ་དྲུག་ཡིན་ཏེ། དེ་སྐད་དུ་ཡང་། རྒྱུ་དང་ལམ་དང་སྡུག་བསྔལ་དང་། །འགོག་པ་ལ་ནི་གོ་རིམས་བཞིན། །དེ་དག་བརྒྱད་དང་བདུན་དང་ནི། །ལྔ་དང་བཅུ་དྲུག་ཅེས་བསྒྲགས་སོ། །ཞེས་གསུངས་པ་ཡིན་ནོ། །དེའི་འོག་ཏུ་རྣམ་པ་ཐམས་ཅད་མཁྱེན་པ་ཉིད་ཀྱི་རྣམ་པ་བརྗོད་པར་བྱའོ། །དེ་ལ་ཡང་འཕགས་པའི་གང་ཟག་ཐམས་ཅད་ཀྱི་དབང་དུ་བྱས་པས་ཐམས་ཅད་མཁྱེན་པ་ཉིད་གསུམ་གྱི་རྣམ་པ་བསྡུས་པར་གྱུར་པ་ཡིན་པ་དེ་བས་ཐམས་ཅད་ཤེས་པ་ཉིད་ཀྱི་ལམ་གྱི་དབྱེ་བས་དྲན་པ་ཉེ་བར་གཞག་པ་ལ་སོགས་པ་བྱང་ཆུབ་ཀྱི་ཕྱོགས་ཀྱི་ཆོས་རྣམས་ཀྱི་ཞེས་བྱ་བ་སྨོས་ཏེ། བྱང་ཆུབ་ཀྱི་ཕྱོགས་ཀྱི་ཆོས་དེ་རྣམས་ཉིད་དམིགས་སུ་མ་མཆིས་པའི་སླད་དུ། དྲན་པ་ཉེ་བར་གཞག་པ་ལ་སོགས་པ་ཉིད་ཕ་རོལ་ཏུ་ཕྱིན་པ་ཡིན་ནོ་ཞེས་བྱ་བའི་ཐ་ཚིག་གོ། །འདི་སྐད་དུ་ཐམས་ཅད་ཤེས་པ་ཉིད་དེ་ལ་དང་པོར་བདེན་པ་བཞི་ལ་འཇུག་པར་བྱ་བའི་ཕྱིར་ཤེས་བྱ་དང་། ཤེས་བ་རང་དང་སྤྱིའི་མཚན་ཉིད་དུ་ཡོངས་སུ་བརྟགས་པ་ལུས་དང་། ཚོར་བ་དང་། སེམས་དང་། ཆོས་རྣམས་དྲན་བ་ཉེ་བར་གཞག་པའི་རྣམ་པ་བཞི་ནི་དངོས་པོ་ལ་ཡོངས་སུ་རྟོག་པའི་ལམ་ཡིན་ཏེ། དེས་ལུས་ལ་སོགས་པའི་དངོས་པོ་རྣམ་པ་བཞི་ལ་ཡོངས་སུ་རྟོག་པའི་ཕྱིར་རོ། །དེའི་འོག་ཏུ་ཞུགས་པ་ལ་བརྩོན་འགྲུས་འབྱུང་བས་མི་དགེ་བ་སྐྱེས་པ་དང་མ་སྐྱེས་པ་དག་གོ་རིམས་བཞིན་དུ་རྣམ་པ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3791E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":179,"text":"ལའང་ལེན་པའི་ཆོས་ཉིད་མི་དམིགས་སོ། །སྲིད་པའི་དེ་བཞིན་ཉིད་ལའང་དེ་བཞིན་གཤེགས་པ་མི་དམིགས་སོ། །དེ་བཞིན་གཤེགས་པ་ལའང་སྲིད་པའི་དེ་བཞིན་ཉིད་མི་དམིགས་སོ། ། སྲིད་པའི་ཆོས་ཉིད་ལའང་དེ་བཞིན་གཤེགས་པ་མི་དམིགས་སོ། །དེ་བཞིན་གཤེགས་པ་ལའང་སྲིད་པའི་ཆོས་ཉིད་མི་དམིགས་སོ། །སྐྱེ་བའི་དེ་བཞིན་ཉིད་ལའང་དེ་བཞིན་གཤེགས་པ་མི་དམིགས་སོ། །དེ་བཞིན་གཤེགས་པ་ལའང་སྐྱེ་བའི་དེ་བཞིན་ཉིད་མི་དམིགས་སོ། །སྐྱེ་བའི་ཆོས་ཉིད་ལའང་དེ་བཞིན་གཤེགས་པ་མི་དམིགས་སོ། །དེ་བཞིན་གཤེགས་པ་ལའང་སྐྱེ་བའི་ཆོས་ཉིད་མི་དམིགས་སོ། །རྒ་ཤིའི་དེ་བཞིན་ཉིད་ལའང་དེ་བཞིན་གཤེགས་པ་མི་དམིགས་སོ། །དེ་བཞིན་གཤེགས་པ་ལའང་རྒ་ཤིའི་དེ་བཞིན་ཉིད་མི་དམིགས་སོ། །རྒ་ཤིའི་ཆོས་ཉིད་ལའང་དེ་བཞིན་གཤེགས་པ་མི་དམིགས་སོ། །དེ་བཞིན་གཤེགས་པ་ལའང་རྒ་ཤིའི་ཆོས་ཉིད་མི་དམིགས་སོ། །སྦྱིན་པའི་ཕ་རོལ་ཏུ་ཕྱིན་པའི་དེ་བཞིན་ཉིད་ལའང་དེ་བཞིན་གཤེགས་པ་མི་དམིགས་སོ། །དེ་བཞིན་གཤེགས་པ་ལའང་སྦྱིན་པའི་ཕ་རོལ་ཏུ་ཕྱིན་པའི་དེ་བཞིན་ཉིད་མི་དམིགས་སོ། །སྦྱིན་པའི་ཕ་རོལ་ཏུ་ཕྱིན་པའི་ཆོས་ཉིད་ལའང་དེ་བཞིན་གཤེགས་པ་མི་དམིགས་སོ། །དེ་བཞིན་གཤེགས་པ་ལའང་སྦྱིན་པའི་ཕ་རོལ་ཏུ་ཕྱིན་པའི་ཆོས་ཉིད་མི་དམིགས་སོ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་དེ་བཞིན་ཉིད་ལའང་དེ་བཞིན","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E5INC_SHES RAB KYI PHA ROL TU PHYIN PA STONG PHRAG BRGYA PA 5_The Perfection of Wisdom in 100,000 Lines, Part 5 (Ṣatasāhasrikā Prajña Pāramitā 5).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":180,"text":"༄༅། །འབྱོར༑ བྱང་ཆུབ་སེམས་དཔའ་སེམས་དཔའ་ཆེན་པོ་དེས་འཇིག་རྟེན་གྱི་ཆོས་ཀྱི་སྦྱིན་པ་དེ་བཏང་ནས་རྣམ་གྲངས་དུ་མས་འཇིག་རྟེན་གྱི་ཆོས་མ་ནོར་བར་བླངས་པ་དེ་ལས་བསྐྱོད་དེ། དེ་ལས་བསྐྱོད་ནས་ཐབས་མཁས་པས་འཕགས་པའི་ཆོས་རྣམས་དང་། འཕགས་པའི་ཆོས་ཀྱི་འབྲས་བུ་དག་ལ་རབ་ཏུ་འགོད་དོ། །དེ་ལ་འཕགས་པའི་ཆོས་རྣམས་ནི། གང་། འཕགས་པའི་ཆོས་རྣམས་ཀྱི་འབྲས་བུ་ནི། གང་ཞེ་ན། འཕགས་པའི་ཆོས་ཞེས་བྱ་བ་ནི། དྲན་པ་ཉེ་བར་གཞག་པ་བཞི་དང་། ཡང་དག་པར་སྤོང་བ་བཞི་དང་། རྫུ་འཕྲུལ་གྱི་རྐང་པ་བཞི་དང༑ དབང་པོ་ལྔ་དང་། སྟོབས་ལྔ་དང་། བྱང་ཆུབ་ཀྱི་ཡན་ལག་བདུན་དང་། འཕགས་པའི་ལམ་ཡན་ལག་བརྒྱད་པ་དང་། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་རྣམས་སོ། འཕགས་པའི་ཆོས་རྣམས་ཀྱི་འབྲས་བུ་ནི། རྒྱུན་དུ་ཞུགས་པའི་འབྲས་བུ་དང་། ལན་གཅིག་ཕྱིར་འོང་བའི་འབྲས་བུ་དང་། ཕྱིར་མི་འོང་བའི་འབྲས་བུ་དང་། དགྲ་བཅོམ་པ་ཉིད་དེ། རབ་འབྱོར། བྱང་ཆུབ་སེམས་དཔའ་སེམས་དཔའ་ཆེན་པོའི་འཕགས་པའི་ཆོས་ནི། རྒྱུན་དུ་ཞུགས་པའི་འབྲས་བུ་ཤེས་པའོ། །ལན་གཅིག་ཕྱིར་འོང་བའི་འབྲས་བུ་ཤེས་པའོ། །ཕྱིར་མི་འོང་བའི་འབྲས་བུ་ཤེས་པའོ། །དགྲ་བཅོམ་པ་ཉིད་ཤེས་པའོ། །སྦྱིན་པའི་ཕ་རོལ་ཏུ་ཕྱིན་པ་ཤེས་པའོ། །ཚུལ་ཁྲིམས་ཀྱི་ཕ་རོལ་ཏུ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E12INC_SHES RAB KYI PHA ROL TU PHYIN PA STONG PHRAG BRGYA PA 12_The Perfection of Wisdom in 100,000 Lines, Part 12 (Ṣatasāhasrikā Prajña Pāramitā 12).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":181,"text":"ཕྱིན་པ་ལ་མ་བསླབས་པར་ནི་བྱང་ཆུབ་སེམས་དཔའ་སེམས་དཔའ་ཆེན་པོས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་མི་ནུས་སོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རདྭ་ཏིའི་བུ། དེ་དེ་བཞིན་ནོ། །དེ་དེ་བཞིན་ཏེ། ཇི་སྐད་དུ་སྨྲས་པ་བཞིན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་ལ་མ་བསླབས་པར། བྱང་ཆུབ་སེམས་དཔའ་སེམས་དཔའ་ཆེན་པོས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་མི་ནུས་ཏེ། དེའང་ཐབས་མཁས་པས་ཡིན་གྱི། ཐབས་མི་མཁས་པས་མ་ཡིན་ནོ། །ཤཱ་རདྭ་ཏིའི་བུ། གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། ཆོས་གང་ལ་ལ་ཞིག་གི་ངོ་བོ་ཉིད་མེད་ན་ནི། དེའི་ཕྱིར་འཛིན་པར་ཡང་འགྱུར་ན། འོན་ཏེ་མི་དམིགས་ན་ནི་འདི་ནི་གཟུགས་སོ། །འདི་ནི་ཚོར་བའོ། །འདི་ནི་འདུ་ཤེས་སོ། །འདི་ནི་འདུ་བྱེད་དོ། །འདི་ནི་རྣམ་པར་ཤེས་པའོ་ཞེས་བྱ་བར་ཡང་ཅི་ཞིག་གཟུང་། འདི་དག་ནི་སྐྱེ་མཆེད་དང་། ཁམས་དང་། རྟེན་ཅིང་འབྲེལ་པར་འབྱུང་བའོ། །འདི་དག་ནི་ཕ་རོལ་ཏུ་ཕྱིན་པ་རྣམས་དང་། སྟོང་པ་ཉིད་ཐམས་ཅད་དང་། བྱང་ཆུབ་ཀྱི་ཕྱོགས་ཀྱི་ཆོས་རྣམས་སོ། །འདི་དག་ནི་འཕགས་པའི་བདེན་པ་དང་། བསམ་གཏན་དང་། ཚད་མེད་པ་དང་། གཟུགས་མེད་པའི་སྙོམས་པར་འཇུག་པ་དང་། རྣམ་པར་ཐར་པ་དང་། མཐར་གྱིས་གནས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E3_SHES RAB KYI PHA ROL TU PHYIN PA STON GPHRAG NYI SHU LNGA PA 3_The Perfection of Wisdom in 25,000 Lines, Part 3 (Pañca Viṃśati Sāhasrikā Prajñā Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":182,"text":"གནས་པར་མི་བྱའོ་ཞེས་བྱ་བ་ལ་སོགས་པས་གང་གསུངས་པ་ཡིན་ནོ། །ས་བཅུ་དག་ལ་བརྩམས་ནས་ནི། །མི་གནས་རྒྱས་པར་བསྟན་པ་ཡིས། །ཆོས་ཀྱི་མཆོག་ཏུ་འགྱུར་བཤད་དེ། །ཞེས་བྱ་བ་ནི་བྱང་ཆུབ་སེམས་དཔའ་ཆེན་པོས་ས་དང་པོ་ལ་དམིགས་པའི་ཚུལ་གྱིས་གནས་པར་མི་བྱའོ་ཞེས་བྱ་བ་ནས། བདག་གིས་སངས་རྒྱས་ཀྱི་ཞིང་དེར་སངས་རྒྱས་ཀྱི་སྒྲ་འང་འབྱུང་བར་མི་འགྱུར་རོ། །ཞེས་དམིགས་པའི་ཚུལ་གྱིས་གནས་པར་མི་བྱའོ། །ཞེས་བྱ་བའི་བར་དུ་གསུངས་པ་ཡིན་ནོ། །གནས་པར་མི་བྱའོ་ཞེས་བྱ་བ་སྟེ། ཅིའི་ཕྱིར་ཞེ་ན་སངས་རྒྱས་ཀྱིས། །མཁྱེན་ནས་ཆོས་རྣམས་མ་གཟིགས་ཕྱིར། །ཞེས་བྱ་བ་སྟེ། འདི་ལྟར་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ནས་ཆོས་ཐམས་ཅད་མ་དམིགས་པའི་ཕྱིར་ཏེ། ཞེས་བྱ་བ་ལ་སོགས་པ་གང་གསུངས་པ་ཡིན་ནོ། །ཉན་ཐོས་ཀྱི་ལམ་བཤད་ཟིན་ཏོ།། །།རང་སངས་རྒྱས་ཀྱི་ལམ་བརྗོད་པར་བྱ་སྟེ། དེ་ལ་རེ་ཞིག་།རང་བྱུང་བདག་ཉིད་རྟོགས་པའི་ཕྱིར། ། གཞན་གྱིས་བསྟན་ཡང་མི་དགོས་ལ། །བསེ་རུ་ལྟ་བུའི་ཡེ་ཤེས་ནི། །ཟབ་པ་ཉིད་དུ་མངོན་པར་བརྗོད། །ཅེས་བྱ་བ་སྟེ། རང་སངས་རྒྱས་རྣམས་ཀྱི་ཞེས་བྱ་བའི་ཐ་ཚིག་གོ། །དེ་ལ་གཞན་གྱིས་བསྟན་མ་དགོས་པ་ནི་འདི་ཡིན་ཏེ། ཇི་སྐད་དུ། གནོད་སྦྱིན་གྱི་སྐད་ལ་སོགས་པ་ནི་ཤེས་པར་རུང་གི་གནས་བརྟན་རབ་འབྱོར་གྱིས་བཤད་པའི་དོན་ནི་ཤེས་པར་མི་རུང་ངོ་ཞེས་གསུངས་པ་ཡིན་ནོ། །གནོད་སྦྱིན་རྣམས་ཀྱི་གནོད་སྦྱིན་གྱི་སྐད་དང་། གནོད་སྦྱིན་གྱི་ཚིག་དང་། གནོད་སྦྱིན་གྱིས་སྨྲས་པ་དང་། གནོད་སྦྱིན་གྱིས་རབ་ཏུ་བསྙད་པ་གང་ཡིན་པ་དེ་དག་ནི་ཞེས་བྱ་བ་ཡ་སོགས་པ་གསུངས་པ་གང་ཡིན་པ་དེ་ལ་གནོད་སྦྱིན་གྱི་སྐད་ཅེས་བྱ་བ་དེ་དག་གི་རང་གི་བརྡས་རྟོགས་པར་བྱེད་པའོ། །ཚིག་ཅེས་བྱ་བ་ནི་སྐད་ཀྱི་ཚོགས་སོ། །སྨྲས་པ་ཞེས་བྱ་བ་ནི་ཇི་སྲིད་ཀྱིས་བརྗོད་པར་འདོད་པའི་དོན་ཡོངས་སུ་རྫོགས་པར","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3787E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":183,"text":"ཆུབ་སེམས་དཔའ་སེམས་དཔའ་ཆེན་པོ་བྱམས་པ་ལ་སྨྲས་པ། བྱམས་པ། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོས་ཕྱོགས་བཅུའི་འཇིག་རྟེན་ན་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་གཞལ་དུ་མེད་ཅིང་གྲངས་མེད་པ་ཡོད་པའི་ཕྱོགས་རེ་རེའི་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་རེ་རེར་ཡང་འདས་པའི་སངས་རྒྱས་བཅོམ་ལྡན་འདས་ལམ་ཆད་པ། འཇུག་པ་ཆད་པ། སྤྲོས་པ་དང་སྲིད་པར་འདྲེན་པ་ཆད་པ། མཆི་མ་ཟད་པ། ཚེར་མ་བཅོམ་པ། ཁུར་ཤིན་ཏུ་བོར་བ་བདག་གི་དོན་རྗེས་སུ་ཐོབ་པ། སྲིད་པར་སྦྱོར་བ་ཡོངས་སུ་ཟད་པ། ཡང་དག་པར་ཀུན་ཤེས་པས་སེམས་ཤིན་ཏུ་རྣམ་པར་གྲོལ་བ། སེམས་ཐམས་ཅད་ཀྱི་དབང་དམ་པའི་ཕ་རོལ་ཏུ་སོན་པ། གཞལ་དུ་མེད་ཅིང་གྲངས་མེད་པ། ཡོངས་སུ་མྱ་ངན་ལས་འདས་པར་གྱུར་པའི་སངས་རྒྱས་བཅོམ་ལྡན་འདས་དེ་དག་གི་སེམས་དང་པོ་བསྐྱེད་པ་ནས་བཟུང་སྟེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའི་བར་དང་། ཕུང་པོ་ལྷག་མ་མེད་པའི་མྱ་ངན་ལས་འདས་པའི་དབྱིངས་སུ་ཡོངས་སུ་མྱ་ངན་ལས་འདས་པའི་བར་དང་། དམ་པའི་ཆོས་ནུབ་པར་མ་གྱུར་པའི་བར་ཏེ༑ དེ་དག་གི་བར་གྱི་སངས་རྒྱས་བཅོམ་ལྡན་འདས་དེ་དག་གི་དགེ་བའི་རྩ་བ་ཕ་རོལ་ཏུ་ཕྱིན་པ་དང་ལྡན་པ་གང་ཡིན་པ་རྣམས་དང་། སངས་རྒྱས་བཅོམ་ལྡན་འདས་དེ་དག་གི་བསོད་ནམས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00012E1INC__PHAGS PA SHES RAB KYI PHA ROL TU PHYIN PA BRGYAD STONG PA_The Exalted Perfection of Wisdom in 8,000 Lines (Ārya Aṣṭa Sāhasrikā Prajñā Pāramitā).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":184,"text":"༄༅། །ལྟ་བུའི་སངས་རྒྱས་ཀྱི་ཆོས་རྣམས་དེ་ལས་འབྱུང་བར་འགྱུར་རོ། །ཞེས་བདག་ལ་མཆི་སྟེ། སངས་རྒྱས་ཀྱི་ཡོན་ཏན་བསམ་གྱིས་མི་ཁྱབ་པ་དེ་དག་ཐོས་ནས་བདག་ཀྱང་དགའ་བ་དང་། རབ་ཏུ་དགའ་བ་དང་། མགུ་བ་ཆེན་པོ་སྐྱེས་ནས་འདི་སྙམ་དུ་བགྱིད་དེ། རིགས་ཀྱི་བུ་འདི་ཤིན་ཏུ་ཆོས་འདོད་པའི་ཕྱིར་འདི་ལྟ་བུར་གང་རང་གི་ལུས་ཀྱི་བར་དུའང་མི་གནས་པར་སྤྲོ་བ་ནི། དཀའ་བ་བགྱིད་པ་སྟེ། ངོ་མཚར་ཏོ། །རིགས་ཀྱི་བུ་འདི་ནི། ཆོས་འདོད་པའི་ཕྱིར་བདག་ཉིད་ཀྱང་ཡོངས་སུ་གཏོང་ན། བདག་ཅག་ལ་ལོངས་སྤྱོད་གང་དག་མང་ཞིང་རྒྱ་ཆེ་བ་དག་ཡོད་ན། ཅིའི་ཕྱིར་བདག་ཅག་ཆོས་ལ་མཆོད་པ་མི་བགྱིད། འདི་ལྟ་བུའི་གནས་དག་ལ་སྨོན་ལམ་ཅིའི་ཕྱིར་མི་གདབ་སྙམ་ནས་རིགས་ཀྱི་བུ། དེ་ལ་བདག་གིས་འདི་སྐད་ཅེས་བགྱིས་སོ། །རིགས་ཀྱི་བུ། ཁྱོད་བདག་ཉིད་ལ་འདི་ལྟ་བུའི་སྲོག་འཕྲོག་པའི་ཚུལ་གྱི་ན་ཚ་དག་མ་བྱེད་ཅིག་།ཁྱོད་དོན་གང་གིས་འཕགས་པ་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་འཕགས་ལ་བཀུར་སྟིར་བྱ་བ་དང་། བླ་མར་བྱ་བའི་ནོར་མང་པོ་དག་བདག་གིས་ཕ་མ་ལས་བླངས་ཏེ་བདག་ཀྱང་ཁྱོད་དང་འགྲོགས་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་འཕགས་ག་ལ་བ་དེར་མཆིའོ། །བདག་གིས་ཀྱང་རིགས་ཀྱི་བུ་དེ་ལ་མཆོད་པར་བགྱིའོ། །གང་ཁྱོད་ཀྱིས་ཡོངས་སུ་བརྗོད་པ་འདི་ལྟ་སྟེ། སངས་རྒྱས་ཀྱི་ཆོས་བླ་ན་མེད་པ་དེ་ལྟ་བུའི་ཆོས་དག་བདག་གིས་ཀྱང་རྫོགས་པར་བགྱིའོ། །ཞེས་བགྱིས་ན། ཡབ་ཡུམ་གྱིས་དཀོར","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00012E1INC__PHAGS PA SHES RAB KYI PHA ROL TU PHYIN PA BRGYAD STONG PA_The Exalted Perfection of Wisdom in 8,000 Lines (Ārya Aṣṭa Sāhasrikā Prajñā Pāramitā).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":185,"text":"༄༅། །པ་ལ༑ །ཆོས་དང་འགལ་བ་དེ་ནི་ཡོངས་མི་བྱེད། །ཚུལ་ལ་མཁས་ཤིང་ཕན་པར་སེམས་པའི་ཕྱིར། །སྐྱེ་དགུ་རྣམས་ལ་རྟོག་མཁས་ཕ་དང་འདྲ། །དེ་དེ་ལྟར་ཆོས་ཀྱིས་སྐྱེ་དགུ་རྣམས་སྐྱོང་བ་ན། བདེན་བ་དང་གཏོང་བ་དང་། ཤེས་རབ་ལ་སོགས་པ་གཞན་ལ་ཕན་པ་ཡོངས་སུ་བསྔོས་པའི་ཕྱིར་ཁྱད་པར་ཅན་གྱུར་པ་ལ་རླབས་ཆེ་བའི་རིམ་པས་བྱང་ཆུབ་ཀྱི་ཚོགས་བསགས་ཤིང་མངོན་པར་དར་བ་ལས། རེ་ཞིག་ཅིག་ཉེས་པ་འགའ་ཞིག་བྱུང་བའི་ཕྱིར་གནོད་སྦྱིན་གཞན་གསོད་པ་ལ་མཁས་པ་མདངས་འཕྲོག་པ་ལ་དགའ་བ་ལྔ་སྡེ་ཅིག་།གནོད་སྦྱིན་གྱི་བདག་པོས་རང་གི་ཡུལ་ནས་སྤྱུགས་པ་ཡུལ་དེར་ལྷགས་སོ། །དེའི་ཡུལ་ན་གནོད་པ་ཐམས་ཅད་མེད་པ་དང་རྟག་ཏུ་དགའ་བ་སྣ་ཚོགས་ཡོད་པ་དང་། ཕུན་སུམ་ཚོགས་པ་མཆོག་དང་ལྡན་པས་རྟག་ཏུ་མི་རྣམས་རབ་ཏུ་དགའ་མགུ་ཞིང་དར་བ་མཐོང་ནས། དེ་དག་ཡུལ་དེ་ན་གནས་པའི་མི་རྣམས་ཀྱི་མདངས་འཕྲོག་འདོད་པར་གྱུར་ཏོ། །དེ་དག་རབ་ཏུ་བསྒྲིམས་ནས་ནི། །རང་གི་ལས་ལ་འཇུག་བྱས་ཀྱང་། །དེ་ན་གནས་པ་རྣམས་ཀྱི་མདངས། །འཕྲོག་པར་བྱ་བར་མི་ནུས་སོ། །རྒྱལ་པོ་དེའི་མཐུ་ཁྱད་པར་ཆེ་བས་ན། །བདག་གི་ཡིན་པའི་བློ་ནི་གར་བཞག་པ། །དེ་ཉིད་དེ་ཡི་སྲུང་མ་མཆོག་ཡིན་པས། །དེ་དག་གིས་ནི་མདངས་འཕྲོག་ནུས་མ་གྱུར། །དེ་ལྟར་རབ་ཏུ་འབད་ཀྱང་ཡུལ་དེ་ན་གནས་པའི་མི་གང་གི་མདངས་འཕྲོག་པར་མ་ནུས་པ་དེའི་ཚེ། དེ་དག་གཅིག་ལ་གཅིག་བལྟས་ནས། གྲོགས་པོ་དག་འདི་ཅི་ཞིག་ཡིན་སྙམ་དུ་སེམས་པར་གྱུར་ཏོ། །བདག་ཅག་མཐུ་ལ་གནོད་པར་ནུས་པ་ཡི། །རིག་སྔགས་དཀའ་ཐུབ་དངོས་གྲུབ་ཁྱད་པར་ཡང་། །དེ་དག་ལ་ནི་ཡོད་པ་མ་ཡིན་ན། །འོན་ཀྱང་དེ་རིང་བདག་ཅག་ཐམས་ཅད་ཀྱི། །མིང་ནི་དོན་དང་མཐུན་པར་མ་གྱུར་ཏོ། །དེ་ནས་གནོད་སྦྱིན་དག་བྲམ་ཟེའི་གཟུགས་སུ་བསྒྱུར་ཏེ་སོང་སོང་བ་དང་། གྲིབ་ཤིང་སྔོན་པོ་ཅིག་གི་དྲུང་ན་ནགས་ན་རྒྱུ་བའི་བ་གླང་གི་རྫིའུ་ཅིག་ལྷམ་དང་བཅས་པར་འདུག་ཅིང་། ནགས་ཚལ་གྱི་ཤིང་གི་མེ་ཏོག་ལོ་མ་དང་བཅས་པའི་ཕྲེང་བ་ནི་ཐོགས། དབྱུག་པ་དང་དགྲ་སྟ་ནི་གཡས་རོལ་དུ་བཞག་།གཅིག","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.9 (SKYES RABS)\/TD04150_SKYES PA_I RABS KYI RGYUD (Jātaka Mālā).txt","subfolder":"A.ii.9 (SKYES RABS)","origin":"Allochthonous","scripture_category":"non-scripture","reference":"Jātaka tales"},"SCCT_class":"NSCR"}
{"id":186,"text":"མ་ཡིན་པ་དག་ཀྱང་ཡོད་དེ། འདུ་བྱེད་ཟག་པ་མེད་པ་རྣམས་སོ། །དེ་ལ་ཉེ་བར་ལེན་པ་དག་ནི་ཉོན་མོངས་པ་རྣམས་སོ། །དེ་དག་ལས་བྱུང་བའི་ཕྱིར་ཉེ་བར་ལེན་པའི་ཕུང་པོ་དག་སྟེ། དཔེར་ན་རྩྭ་དང་སོག་མའི་མེ་བཞིན་པ་འམ། དེ་དག་ལ་རག་ལུས་པའི་ཕྱིར་རྒྱལ་པོའི་མི་བཞིན་ནོ། །ཡང་ན་དེ་དག་ལས་ཉེ་བར་ལེན་པ་རྣམས་འབྱུང་བས་ཉེ་བར་ལེན་པའི་ཕུང་པོ་རྣམས་ཏེ། མེ་ཏོག་དང་འབྲས་བུའི་ཤིང་ལྗོན་པ་བཞིན་ནོ། །ཟག་པ་དང་བཅས་པའི་ཆོས་དེ་དག་ཉིད། འཐབ་བཅས་ཀྱང་ཞེས་བྱའོ། །འཐབ་པ་ནི་ཉོན་མོངས་པ་རྣམས་ཏེ། བདག་དང་གཞན་ལ་གནོད་པའི་ཕྱིར་རོ། །དེ་དག་གིས་རྒྱས་པར་བྱས་པའི་ཕྱིར་འཐབ་བཅས་དག་སྟེ་ཟག་པ་དང་བཅས་པ་བཞིན་ནོ། །སྡུག་བསྔལ་ཀུན་འབྱུང་འཇིག་རྟེན་དང་། །ལྷ་གནས་སྲིད་པའང་དེ་དག་ཡིན། །འཕགས་པ་རྣམས་དང་མི་མཐུན་པའི་ཕྱིར་སྡུག་བསྔལ་ལོ། །འདི་ལས་སྡུག་བསྔལ་ཀུན་འབྱུང་བས་ཀུན་འབྱུང་བའོ། །འཇིག་པས་ན་འཇིག་རྟེན་ནོ། །འདི་ལ་ལྟ་བས་རྒྱས་པར་འགྱུར་བའི་སྒོ་ནས་གནས་པས་ན་ལྟ་བའི་གནས་སོ། །འབྱུང་བས་ན་སྲིད་པ་སྟེ། དེ་ལྟར་ན་འདི་དག་ནི་ཟག་པ་དང་བཅས་པའི་ཆོས་རྣམས་ཀྱི་རྣམ་གྲངས་དོན་དང་མཐུན་པ་དག་གོ། ། གཟུགས་ལ་སོགས་པ་ཕུང་པོ་ལྔ། །ཞེས་སྨྲས་པ་དེ་ལ། གཟུགས་ནི་དབང་པོ་ལྔ་དང་དོན། །ལྔ་དང་རྣམ་རིག་བྱེད་མིན་ཉིད། །དབང་པོ་ལྔ་པོ་མིག་དང་རྣ་བ་དང་། །སྣ་དང་། ལྕེ་དང་། ལུས་ཀྱི་དབང་པོ་རྣམས་དང་། དོན་ལྔ་པོ་མིག་ལ་སོགས་པ་རྣམས་དེ་དག་ཉིད་ཀྱི་ཡུལ་གང་དག་ཡིན་པ་གཟུགས་དང་། སྒྲ་དང་། དྲི་དང་། རོ་དང་། རེག་བྱ་རྣམས་དང་། རྣམ་པར་རིག་བྱེད་མ་ཡིན་པ་སྟེ་དེ་སྙེད་ཅིག་ནི་གཟུགས་ཀྱི་ཕུང་པོའོ། །དེ་ལ་གཟུགས་ལ་སོགས་པ་འདི་དག་སྨོས་པ་གང་དག་ཡིན་པ། དེ་དག་རྣམས་ཀྱི་རྣམ་ཤེས་རྟེན། །མིག་ལ་སོགས་གཟུགས་དང་བ་རྣམས། ། གཟུགས་དང་། སྒྲ་དང་། དྲི་དང་། རོ་དང་། རེག་བྱའི་རྣམ་པར་ཤེས་པ་རྣམས་ཀྱི་རྟེན་དུ་གྱུར་པ་གཟུགས་དང་བའི་བདག་ཉིད་ལྔ་པོ་གང་དག་ཡིན་པ་དེ་དག་ནི་གོ་རིམས་བཞིན་དུ་མིག་དང་། རྣ་བ་དང་། སྣ་དང་། ལྕེ་དང་། ལུས་དག་ཡིན་པར་རིག་པར་བྱ་སྟེ། བཅོམ་ལྡན་འདས","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4090.1E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":187,"text":"གཟུགས་ཀྱི་ཁམས་ལ་རློམ་སེམས་མེད་པ་དང་། མིག་གི་རྣམ་པར་ཤེས་པའི་ཁམས་ལ་རློམ་སེམས་མེད་པ་དང་། རྣ་བའི་ཁམས་ལ་རློམ་སེམས་མེད་པ་དང་། སྒྲའི་ཁམས་ལ་རློམ་སེམས་མེད་པ་དང་། རྣ་བའི་རྣམ་པར་ཤེས་པའི་ཁམས་ལ་རློམ་སེམས་མེད་པ་དང་། སྣའི་ཁམས་ལ་རློམ་སེམས་མེད་པ་དང་། དྲིའི་ཁམས་ལ་རློམ་སེམས་མེད་པ་དང་། སྣའི་རྣམ་པར་ཤེས་པའི་ཁམས་ལ་རློམ་སེམས་མེད་པ་དང་། ལྕེའི་ཁམས་ལ་རློམ་སེམས་མེད་པ་དང་། རོའི་ཁམས་ལ་རློམ་སེམས་མེད་པ་དང་། ལྕེའི་རྣམ་པར་ཤེས་པའི་ཁམས་ལ་རློམ་སེམས་མེད་པ་དང་། ལུས་ཀྱི་ཁམས་ལ་རློམ་སེམས་མེད་པ་དང་། རེག་བྱའི་ཁམས་ལ་རློམ་སེམས་མེད་པ་དང་། ལུས་ཀྱི་རྣམ་པར་ཤེས་པའི་ཁམས་ལ་རློམ་སེམས་མེད་པ་དང་། ཡིད་ཀྱི་ཁམས་ལ་རློམ་སེམས་མེད་པ་དང་། ཆོས་ཀྱི་ཁམས་ལ་རློམ་མེད་པ་དང་། ཡིད་ཀྱི་རྣམ་པར་ཤེས་པའི་ཁམས་ལ་རློམ་སེམས་མེད་པ་དང་། རྟེན་ཅིང་འབྲེལ་བར་འབྱུང་བ་ལ་རློམ་སེམས་མེད་པ་དང་། སྦྱིན་པའི་ཕ་རོལ་ཏུ་ཕྱིན་པ་ལ་རློམ་སེམས་མེད་པ་དང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་རློམ་སེམས་མེད་པ་དང་། བཟོད་པའི་ཕ་རོལ་ཏུ་ཕྱིན་པ་ལ་རློམ་སེམས་མེད་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་རློམ་སེམས་མེད་པ་དང་། བསམ་གཏན་གྱི་ཕ་རོལ་ཏུ་ཕྱིན་པ་ལ་རློམ་སེམས་མེད་པ་དང་།","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E1INC_SHES RAB KYI PHA ROL TU PHYIN PA STONG PHRAG BRGYA PA 1_The Perfection of Wisdom in 100,000 Lines, Part 1 (Ṣatasāhasrikā Prajña Pāramitā 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":188,"text":"པར་འཇུག་པ་དགུ་དང་། སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དང་། མངོན་པར་ཤེས་པ་རྣམས་དང་། ཏིང་ངེ་འཛིན་རྣམས་དང་། གཟུངས་ཀྱི་སྒོ་རྣམས་དང་། དེ་བཞིན་གཤེགས་པའི་སྟོབས་བཅུ་དང་། མི་འཇིགས་པ་བཞི་དང་། སོ་སོ་ཡང་དག་པར་རིག་པ་བཞི་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་མེད་ཅིང་མི་དམིགས་སོ། །ནང་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་གྱི་ཕྱིར་རྒྱུན་དུ་ཞུགས་པའི་འབྲས་བུ་མེད་ཅིང་མི་དམིགས་སོ། །ལན་གཅིག་ཕྱིར་འོང་བའི་འབྲས་བུ་དང་། ཕྱིར་མི་འོང་བའི་འབྲས་བུ་དང་། དགྲ་བཅོམ་པ་ཉིད་དང་། རང་བྱང་ཆུབ་དང་། ལམ་གྱི་རྣམ་པ་ཤེས་པ་ཉིད་དང་། རྣམ་པ་ཐམས་ཅད་མཁྱེན་པ་ཉིད་མེད་ཅིང་མི་དམིགས་སོ། །ནང་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་གྱི་ཕྱིར། དེ་བཞིན་ཉིད་མེད་ཅིང་མི་དམིགས་སོ། །ཆོས་ཉིད་དང་། ཆོས་ཀྱི་དབྱིངས་དང་། ཆོས་ཀྱི་གནས་ཉིད་དང་། ཆོས་སྐྱོན་མེད་པ་ཉིད་དང་། ཡང་དག་པའི་མཐའ་མེད་ཅིང་མི་དམིགས་སོ༑ ༑ནང་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་གྱི་ཕྱིར། རྒྱུན་དུ་ཞུགས་པའང་མེད་ཅིང་མི་དམིགས་སོ། །ལན་གཅིག་ཕྱིར་འོང་བ་དང་། ཕྱིར་མི་འོང་བ་དང་། དགྲ་བཅོམ་པ་དང་། རང་སངས་རྒྱས་དང་། བྱང་ཆུབ་སེམས་དཔའ་དང་། སངས་རྒྱས་ཀྱང་མེད་ཅིང་མི་དམིགས་སོ། །ཚེ་དང་ལྡན་པ་ཤཱ་རདྭ་ཏིའི་བུ། ནང་དམིགས་སུ་མེད་པའི་ཕྱིར། ནང་སྟོང་པ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E1INC_SHES RAB KYI PHA ROL TU PHYIN PA STONG PHRAG NYI SHU LNGA PA 1_The Perfection of Wisdom in 25,000 Lines, Part 1 (Pañca Viṃśati Sāhasrikā Prajñā Pāramitā 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":189,"text":"སྐྱེ་བ་ལ་བགེགས་མི་བྱེད་པའི་ངོ་བོར་གནས་པའི་ཕྱིར་རོ་ཞེས་བྱ་བ་ནི་གང་གི་ཕྱིར་སྐྱེ་བ་དང་ལྡན་པ་རྣམས་སྐྱེ་བ་ལ་རང་ལས་གཞན་པའི་ཆོས་རྣམས་བགེགས་མི་བྱེད་པའི་ངོ་བོར་གནས་པ་དེའི་ཕྱིར་བྱེད་པའི་རྒྱུ་ཞེས་བྱ་བ་ཡིན་ནོ། །ཟག་པ་གང་དག་མི་ཤེས་པ་དེ་ལ་ཞེས་བྱ་བ་རྒྱས་པར་འབྱུང་བ་ནི་གལ་ཏེ་ཤེས་ན་ཟག་པ་སྐྱེས་པ་དེ་དག་སྐྱེ་བར་མི་འགྱུར་བ་ཞིག་ན་ཞེས་བྱ་བ་ལ་སོགས་པ་ཡིན་ནོ། །མཐོང་བ་དང་བསྒོམ་པའི་ལམ་མ་སྐྱེས་པའི་གང་ཟག་མི་ཤེས་པ་ལ་ནི་མཐོང་བ་དང་བསྒོམ་པའི་ལམ་གྱིས་གཞོམ་པར་བྱ་བའི་ཟག་པ་འདོད་ཆགས་ལ་སོགས་པ་གང་དག་ཡིན་པ་དེ་དག་སྐྱེས་ལ། མཐོང་བ་དང་བསྒོམ་པའི་ལམ་སྐྱེས་པའི་གང་ཟག་ཤེས་པ་ལ་ནི་དེ་དག་གིས་གཞོམ་པར་བྱ་བ་འདོད་ཆགས་ལ་སོགས་པ་མི་སྐྱེའོ། །དེས་ན་ཅིར་འགྱུར་ཞེ་ན། སྨྲས་པ། དེ་དག་སྐྱེ་བ་ལ་ཡང་མཐོང་བ་དང་བསྒོམ་པའི་ལམ་གྱིས་བསྡུས་པའི་ཤེས་པ་བགེགས་བྱེད་དོ། །སྐར་མ་རྣམས་མཐོང་བ་ལ་ཡང་ཉི་མའི་འོད་མཐོང་བ་སྐྱེ་བ་ལ་བགེགས་བྱེད་དོ་ཞེས་བྱ་བར་སྐབས་དང་སྦྱར་རོ། །དེ་ལྟ་ཡིན་ན་ཇི་ལྟར་རང་གི་ངོ་བོ་ལ་གཏོགས་པ་ཆོས་ཐམས་ཅད་འདུས་བྱས་ཀྱི་བྱེད་པའི་རྒྱུ་ཡིན་ཏེ། འདི་ལྟར་ཟག་པ་སྐྱེ་བ་ལ་ཡང་ཤེས་པ་བྱེད་པའི་རྒྱུ་ལ་ཡིན་ལ་སྐར་མ་མཐོང་བ་སྐྱེ་བ་ལ་ཡང་ཉི་མའི་འོད་བྱེད་པའི་རྒྱུ་ཡིན་ནོ། །འདི་སྐད་དུ་ཟག་པ་སྐྱེ་བ་ལ་ཡང་རང་གི་ངོ་བོ་དང་ཤེས་པ་མ་གཏོགས་པ་ཆོས་ཐམས་ཅད་འདུས་བྱས་ཀྱི་བྱེད་པའི་རྒྱུ་ཡིན་ལ། སྐར་མ་མཐོང་བ་སྐྱེ་བ་ལ་ཡང་རང་གི་ངོ་བོ་དང་ཉི་མའི་འོད་མ་གཏོགས་པ་ཆོས་ཐམས་ཅད་བྱེད་པའི་རྒྱུ་ཡིན་ནོ་ཞེས་བརྗོད་དགོས་པར་འགྱུར་རོ། །སྐྱེ་བ་ལ་བགེགས་མི་བྱེད་པའི་ངོ་བོར་གནས་པའི་ཕྱིར་ཞེས་བྱ་བ་ནི་རྐྱེན་རྣམས་ཚོགས་ན་མཇུག་ཐོགས་སུ་འབྱུང་བའི་ཆོས་ལ་སྐྱེ་བ་ཞེས་བྱ་སྟེ། སྐྱེ་བ་དེ་སྐྱེ་བ་ལ་ཆོས་ཐམས་ཅད་བགེགས་མི་བྱེད་པའི་ངོ་བོར་གནས་པ་ཁོ་ན་ཡིན་གྱི་ཐམས་ཅད་ཀྱི་ནི་མ་ཡིན་ནོ་ཞེས་བྱ་བར་ཁོང་དུ་ཆུད་པར་བྱའོ། །ཤེས་པ་ཡོད་ན་ནི་ཟག་པ་དེ་དག་སྐྱེ་བར་ཡང་མི་འགྱུར་ཏེ། ཐོབ་པ་ལ་སོགས་པ་མེད་པས་རྐྱེན་ཚོགས་པ་མེད་པའི་ཕྱིར་རོ། །སྐར་མ་མཐོང་བ་ཡང་རྐྱེན་ཚོགས་པ་མེད་པ་ཁོ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4092.1E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":190,"text":"གྱུར་ཏེ། དགེ་བའི་བཤེས་གཉེན་དེ་དག་ཐམས་ཅད་ཀྱི་དྲུང་དུ་བདག་ཉིད་ཕྱིན་ཅིང་། ཚུར་ཤོག་ནོར་བཟང་ལེགས་པར་འོངས་སམ། མི་ངལ་ལམ། འདི་རེ་བྱང་ཆུབ་སེམས་དཔའི་རྒྱན་དང་། ཡུལ་རྣམ་པར་སྤྲུལ་པ་བསམ་གྱིས་མི་ཁྱབ་པ་འདི་དག་ལ་ལྟོས་ཤིག་།ཅེས་བསྒོ་ཞིང་གཏམ་བྱེད་པར་ཤེས་པར་གྱུར་ཏེ། དེ་ལྟར་ཚོང་དཔོན་གྱི་བུ་ནོར་བཟང་གིས་ཁང་པ་བརྩེགས་པ་དེ་དག་རེ་རེ་དང་། དམིགས་པ་དེ་དག་རེ་རེ་ལས་ཀྱང་བསམ་གྱིས་མི་ཁྱབ་པའི་རྒྱན་དང་། ཡུལ་རྣམ་པར་སྤྲུལ་པ་འདི་དག་དང་། གཞན་དག་ཀྱང་གྲངས་མེད་པ་མང་པོ་མཐོང་བར་གྱུར་ཏེ། དྲན་པའི་མཐུ་ཉམས་པ་མེད་པ་དང་། མིག་ཡོངས་སུ་དག་པ་ཕྱོགས་ཀུན་རྣམ་པར་ལྟ་བ་དང་། ལྷག་མཐོང་ལ་ལྟ་བའི་ཡེ་ཤེས་སྒྲིབ་པ་མེད་པ་དང་། བྱང་ཆུབ་སེམས་དཔའི་ཡེ་ཤེས་དང་། བྱིན་གྱི་རླབས་ཀྱི་དབང་རབ་ཏུ་ཐོབ་པས་བྱང་ཆུབ་སེམས་དཔའི་འདུ་ཤེས་ཀྱི་རྣམ་པ་ལ་ཞུགས་པའི་ཡེ་ཤེས་ཀྱི་ས་ལ་གནས་ཏེ་མཐའ་ཡས་པའི་རྒྱན་དང་། ཡུལ་རྣམ་པར་སྤྲུལ་པ་དེ་དག་ཐམས་ཅད་མཐོང་བར་གྱུར་ཏོ། །འདི་ལྟ་སྟེ། དཔེར་ན། སྐྱེས་བུ་གཉིད་ཀྱིས་ལོག་པའི་རྨི་ལམ་དུ་གཟུགས་ཀྱི་དམིགས་པའི་ཁྱད་པར་སྣ་ཚོགས་མང་པོ་ཞིག་མཐོང་བར་གྱུར་ཏེ། འདི་ལྟར་ཁྱིམ་དང་གཞལ་མེད་ཁང་མདངས་དགའ་བའམ། གྲོང་དང་། གྲོང་ཁྱེར་དང་། ལྗོངས་དང་། ཡུལ་མདངས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E6A2_The Section Called, _House of the Jewel Trees,_ Part 2 (Ārya Buddha Avataṃsaka Nāma Mahāvaipulya Sūtra 6).txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":191,"text":"ཀྱིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ། མི་ཤེས་པ་ལ་གཙུག་ལག་ཁང་གི་སྒོ་གྱ་ཚོམ་དུ་དབྱེ་བར་མི་བྱ་སྟེ། གལ་ཏེ་འགའ་ཞིག་མཚན་མོ་སྒོ་འདོད་ན། དེའི་མིང་དང་རུས་དྲི་བར་བྱ་ཞིང་གལ་ཏེ་ངོ་ཤེས་ན་སྒོ་དབྱེ་བར་བྱ་ཞིང་། ངོ་མི་ཤེས་ན་སྒོ་དབྱེ་བར་མི་བྱའོ། །གཞན་ཡང་ཆོས་མཉན་པ་ལ་བབ་པའི་ཚེ། དགེ་སློང་མེལ་ཚེ་བ་གཞག་པར་བྱ་ཞིང་། གལ་ཏེ་ཆོམ་རྐུན་འོངས་ན་གཎྜཱི་འོན་ཅིག་།གཎྜཱི་ཐེའུ་འོན་ཅིག་།དུས་ཀྱི་འཁོར་ལོ་འོན་ཅིག་།སྣམ་སྦྱར་དང་། བདུན་པ་དང་། ལྔ་པ་དང་། གཏུར་བུ་དང་། རྒྱ་ཅང་དང་། ཤུར་བུ་དང་། ལྕག་པོ་དེ་དང་། ཤུར་བུ་ཕྲེའུ་འོན་ཅིག་ཅེས་ཚམ་ངམ་བྱའོ། །གཞན་ཡང་ངས་དགེ་སློང་དགེ་འདུན་གྱི་གནས་བརྟན་གྱི་ཀུན་ཏུ་སྤྱོད་པའི་ཆོས་དག་བཅའ་བར་བྱ་སྟེ། དགེ་སློང་དགེ་འདུན་གྱི་གནས་བརྟན་གྱིས་ཆོས་མཉན་པ་ལ་བབ་པའི་ཚེ། དགེ་སྐོས་ལ་ཚེ་དང་ལྡན་པ་ཁྱོད་ཀྱིས་གཙུག་ལག་ཁང་གི་སྒོ་བཅད་དམ། སོ་སོར་བརྟགས་སམ། ཆོས་སྨྲ་བ་ལ་གསོལ་བ་བཏབ་བམ། བཤང་བ་དང་གཅི་བའི་སྐྱབས་བྱི་དོར་བྱས་སམ་ཞེས་དྲི་བར་བྱའོ། །དགེ་སློང་དགེ་འདུན་གྱི་གནས་བརྟན་གྱིས་ཀུན་ཏུ་སྤྱོད་པའི་ཆོས་ཇི་ལྟར་བཅས་པ་དག་ཡང་དག་པར་བླངས་ཏེ་འཇུག་པར་མི་བྱེད་ན་འགལ་ཚབས་ཅན་དུ་འགྱུར་རོ། །དེ་ནས་ཆོམ་རྐུན་པས་བཅོམ་པའི་དགེ་སློང་དེ་དག་ལ་དགེ་སློང་རྣམས་ཀྱིས་སྨྲས་པ། ཚེ་དང་ལྡན་པ་དག་ཁོ་བོ་ཅག་གིས་ཁྱེད་ཅག་ལ་བགོ་བཤའ་ཇི་ལྟ་བ་བཞིན་དུ་བགོ་བཤའ་བྱས་མོད་ཀྱི་འོན་ཀྱང་ད་དུང་ཁྱེད་ཅག་ཆོས་གོས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E1__DUL BA RNAM PAR _BYED PA 1_The Divisions of Vowed Morality, Part 1 (Vinaya Vibhaṃga 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":192,"text":"༄༅། །ལུས་དང་། ཡིད་ཀྱི་རེག་པའི་སྐྱེ་མཆེད་ལ་ཇི་ལྟར་བསླབ་པར་བགྱི། མ་རིག་པ་ལ་ཇི་ལྟར་བསླབ་པར་བགྱི། འདུ་བྱེད་རྣམས་དང་། རྣམ་པར་ཤེས་པ་དང་། མིང་དང་གཟུགས་དང་། སྐྱེ་མཆེད་དྲུག་དང་། རེག་པ་དང་། ཚོར་བ་དང་། སྲེད་པ་དང་། ལེན་པ་དང་། སྲིད་པ་དང་། སྐྱེ་བ་དང་། རྒ་ཤི་ལ་ཇི་ལྟར་བསླབ་པར་བགྱི། སྡུག་བསྔལ་གྱི་བདེན་པ་ལ་ཇི་ལྟར་བསླབ་པར་བགྱི། ཀུན་འབྱུང་བའི་བདེན་པ་དང་། འགོག་པའི་བདེན་པ་དང་། ལམ་གྱི་བདེན་པ་ལ་ཇི་ལྟར་བསླབ་པར་བགྱི། གཟུགས་ཅན་གྱི་ཆོས་རྣམས་ལ་ཇི་ལྟར་བསླབ་པར་བགྱི། གཟུགས་ཅན་མ་ལགས་པ་དང་། བསྟན་དུ་མཆིས་པ་དང་། བསྟན་དུ་མ་མཆིས་པ་དང་། ཐོགས་པ་དང་བཅས་པ་དང་། ཐོགས་པ་མ་མཆིས་པ་དང་། འདུས་བགྱིས་དང་། འདུས་མ་བགྱིས་དང་། ཟག་པ་དང་བཅས་པ་དང་། ཟག་པ་མ་མཆིས་པ་དང་། ཁ་ན་མ་ཐོབ་དང་བཅས་པ་དང་། ཁ་ན་མ་ཐོ་བ་མ་མཆིས་པ་དང་། བསྟེན་པར་བགྱི་བ་དང་བསྟེན་པར་བགྱི་བ་མ་ལགས་པ་དང་། དམ་པ་དང་། གྱ་ནོམ་པ་དང་། ནང་དང་། ཕྱི་དང་། མཐོང་བ་དང་། ཐོས་པ་དང་། བྱེ་བྲག་ཕྱེད་པ་དང་། རྣམ་པར་ཤེས་པ་དང་། འདས་པ་དང་། མ་འོངས་པ་དང་། ད་ལྟར་བྱུང་བ་དང་། དགེ་བ་དང་། མི་དགེ་བ་དང་། ལུང་དུ་མ་བསྟན་པ་དང་། འདོད་པ་དང་རབ་ཏུ་ལྡན་པ་དང་། གཟུགས་དང་རབ་ཏུ་ལྡན་པ་དང་། གཟུགས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E3INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 3_The Exalted Perfection of Wisdom in 18,000 Lines, Part 3 (Ārya Aṣṭadaśa Sāhasrikā Prajñā Pāramitā Mahāyāna Sūtra 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":193,"text":"༄༅། །སུ་བསྐྱེད་པར་གྱུར་པ་འདབ་བརྒྱད་སྙིང་ལ་བསམས་ནས་དེའི་སྟེང་དུ་ཡི་གེ་ཨ་ལས་བསྐྱེད་པ་ཟླ་བའི་དཀྱིལ་འཁོར་དེའི་སྟེང་ན་འདི་སྐར་མ་དང་འདྲ་བའི་ཀུན་གཞི་རྣམ་པར་ཤེས་པ་བསམ་པར་བྱའོ། །ཤེས་དང་རྣམ་ཤེས་ཀྱིས་འགག་སྟེ། །ཞེས་བ་ནི༑ རྣམ་ཤེས་དང་ནི་ཡེ་ཤེས་ཏེ་ཡི་གེ་ཧཱུཾ་ངོ། །རྣམ་ཤེས་ཀྱང་དེའི་ཕྱིར་ན་དོན་ནི་འདི་ལྟ་སྟེ། ཐབས་དང་ཤེས་རབ་གཉིས་སུ་གྱུར་པ་ཡི་གེ་ཧཱུཾ་གི་འོད་དམར་པོར་གྱུར་པ་རྣམ་པར་ཤེས་པའི་གློ་ན་གནས་པས་དཀར་པོར་གྱུར་པ་རྣམ་པར་ཤེས་པ་སྟེ། ཁ་ན་གནོན་པར་བྱའོ་ཞེས་མན་ངག་གོ། །ད་ནི་གསོ་དཔྱད་གསུངས་པ། ལུས་བསྲུངས་མ་ཐག་ཏུ་ནི་ཞེས་པ་ལ་སོགས་པའོ། །དེ་ལ་ཡང་མན་ངག་ནི་འདི་ལྟ་སྟེ། གྱོ་མོའི་སྣོད་དམ་ཟངས་མའི་གཞོང་པའོ་མ་དང་ཆུས་གང་བ་ཡོངས་སུ་བཟུང་ནས་ཟོས་པའི་རྐང་པའི་རྩ་བ་བདག་གི་མདུན་དུ་བཞག་ནས། དེའི་དབུས་སུ་གོང་ནས་གསུངས་པའི་སྔགས་དང་ཕྱག་རྒྱ་བཀོད་པ་འདབ་བརྒྱད་དམིགས་ཏེ། དེའི་སྟེང་ན་ཡི་གེ་ཨ་ལས་ཟླ་བའི་དཀྱིལ་འཁོར། དེའི་སྟེང་དུ་ཡང་ཡི་གེ་སུཾ་ལས་བསྐྱེད་པ་རྡོ་རྗེ། དེའི་བུམ་པ་ལ་ཡང་ཡི་གེ་སུཾ། དེའི་འོད་ཟེར་གྱི་ངོ་ལས་མཁའ་འགྲོ་མ་ཐམས་ཅད་ཀྱི་འཁོར་ལོ་འཕྲོས་ནས་ཡང་འདུ་བར་བྱའོ། །ཨོཾ་བཛྲ་ཤུདྡྷཿསརྦ་དྷརྨཱ་བཛྲ་ཤུདྡྷོ&ཨཱཾཔ༑ཧཾ་ཞེས་བརྗོད་པར་བྱའོ། །རྡོ་རྗེ་དེས་བསྐྱེད་པ་སྐུ་མདོག་དཀར་མོ་ཕྱག་གཉིས་སེམས་མའི་སྐྱིལ་མོ་ཀྲུང་གིས་བཞུགས་པ། སྐྲ་ནག་པོ་སིལ་བུར་བཀྲམ་པ། སྦྲུལ་གྱི་རྒྱན་གྱིས་བརྒྱན་པ། གོས་དཀར་པོས་སྟོད་གཡོགས་སྨད་གཡོགས་པ། གདུགས་དཀར་པོས་སྟེང་ན་བཀབ་པ། གཡས་ཀྱིས་ཁ་ཊྭཱཾ་ག་དང་བྷནྡྷ་འཛིན་པ། འདབ་མ་བརྒྱད་ལ་གནས་པ། ནོར་རྒྱས་ཀྱི་བུ་ལ་སོགས་པ་ཀླུ་བརྒྱད་ཀྱི་མགོ་བསྡུ་བར་བྱས་ནས་གདན་བྱེད་པར་བསྒོམ་པར་བྱའོ། །དེ་ལྟ་ཀླུ་རྣམ་བཀོད་པ་ནི། ཤར་གྱི་འདབ་མ་ལ་ནོར་རྒྱས་ཀྱི་བུ་དང་། བྱང་གི་འདབ་མ་ལ་འཇོག་པོ་དང་། ནུབ་ཀྱི་འདབ་མ་ལ་སྟོབས་ཀྱི་རྒྱུ་དང་། ལྷོའི་འདབ་མ་ལ་པདམ་དང་། དབང་ལྡན་གྱི་མཚམས་ན་པདམ་ཆེན་པོ་དང་། མེའི་མཚམས་ན་དུང་སྐྱོང","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1608E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":194,"text":"༄༅། །བསྒྲུབ་པ་རྣམ་པ་གཉིས་ཀྱིས་ཉེ་བར་བརྟགས་ན། རྣམ་པ་ཐམས་ཅད་དུ་མི་རུང་ངོ། །དེ་ལ་ཀུན་ནས་ཉོན་མོངས་པར་གདགས་པ་རྣམ་པར་གཞག་པ་གང་ཞེ་ན། དེ་ནི་ཀུན་ནས་ཉོན་མོངས་པ་གསུམ་དུ་རིག་པར་བྱའོ། །དེ་ཡང་གང་ཞེ་ན། ཉོན་མོངས་པའི་ཀུན་ནས་ཉོན་མོངས་པ་དང་། ལས་ཀྱི་ཀུན་ནས་ཉོན་མོངས་པ་དང་། སྐྱེ་བའི་ཀུན་ནས་ཉོན་མོངས་པའོ། །ཉོན་མོངས་པའི་ཀུན་ནས་ཉོན་མོངས་པ་གང་ཞེ་ན། སྡོམ་ནི། ངོ་བོ་ཉིད་དང་རབ་དབྱེ་དང་། །རྒྱུ་དང་གནས་སྐབས་སྒོ་རྣམས་དང་། །ལྕི་བ་དང་ནི་ཕྱིན་ཅི་ལོག། །རྣམ་གྲངས་དང་ནི་ཉེས་དམིགས་སོ། །ཉོན་མོངས་པའི་ཀུན་ནས་ཉོན་མོངས་པའི་ངོ་བོ་ཉིད་ཀྱང་རིག་པར་བྱའོ། །རབ་ཏུ་དབྱེ་བ་དང་། རྒྱུ་དང་། གནས་སྐབས་དང་། སྒོ་དང་། ཆེ་བ་དང་། ཕྱིན་ཅི་ལོག་ཏུ་བསྡུས་པ་དང་། རྣམ་གྲངས་དང་། ཉེས་དམིགས་ཀྱང་རིག་པར་བྱའོ། །ཉོན་མོངས་པ་རྣམས་ཀྱི་ངོ་བོ་ཉིད་གང་ཞེ་ན། ཆོས་གང་སྐྱེ་བ་ན་བདག་ཉིད་ཀྱང་རབ་ཏུ་མ་ཞི་བའི་མཚན་ཉིད་དུ་སྐྱེ་ལ། དེ་སྐྱེས་པས་འདུ་བྱེད་ཀྱི་རྒྱུད་ཀྱང་རབ་ཏུ་མ་ཞི་བ་ཁོ་ནར་འཇུག་པ་སྟེ། ཉོན་མོངས་པའི་ངོ་བོ་ཉིད་ནི་དེ་ཁོ་ནར་ཟད་པར་རིག་པར་བྱའོ། །ཉོན་མོངས་པ་རྣམས་ཀྱི་རབ་ཏུ་དབྱེ་བ་གང་ཞེ་ན། ཉོན་མོངས་པ་རྣམ་པ་གཅིག་ཀྱང་ཡོད་དེ་ཀུན་ནས་ཉོན་མོངས་པའི་དོན་ཏོ། །རྣམ་པ་གཉིས་ཀྱང་ཡོད་དེ་མཐོང་བས་སྤང་བར་བྱ་བ་དང་། བསྒོམ་པས་སྤང་བར་བྱ་བའོ། །རྣམ་པ་གསུམ་ཡང་ཡོད་དེ། འདོད་པ་དང་ལྡན་པ་དང་། གཟུགས་དང་ལྡན་པ་དང་། གཟུགས་མེད་པ་དང་ལྡན་པའོ། །རྣམ་པ་བཞི་ཡང་ཡོད་དེ། འདོད་པ་དང་ལྡན་པའི་ལུང་དུ་བསྟན་པ་དང་། ལུང་དུ་མ་བསྟན་པ་དང་། གཟུགས་དང་ལྡན་པའི་ལུང་དུ་མ་བསྟན་པ་དང་། གཟུགས་མེད་པ་དང་ལྡན་པའི་ལུང་དུ་མ་བསྟན་པའོ། །རྣམ་པ་ལྔ་ཡང་ཡོད་དོ། །སྡུག་བསྔལ་མཐོང་བས་སྤང་བར་བྱ་བ་དང་། ཀུན་འབྱུང་བ་མཐོང་བས་སྤང་བར་བྱ་བ་དང་། འགོག་པ་མཐོང་བས་སྤང་བར་བྱ་བ་དང་། ལམ་མཐོང་བས་སྤང་བར་བྱ་བ་དང་། བསྒོམ་པས་སྤང་བར་བྱ་བའོ། །རྣམ་པ་དྲུག་ནི་འདོད་ཆགས་དང་། ཁོང་ཁྲོ་བ་དང་། ང་རྒྱལ་དང་། མ་རིག་པ་དང་། ལྟ་བ་དང་། ཐེ་ཚོམ་མོ། རྣམ་པ་བདུན་ནི། བག་ལ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4035E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":195,"text":"ཤེལ་བཞིན་དུ་བལྟ་བར་བྱའོ། །དེའི་དབུས་སུ་ཧཱུཾ་ཡིག་དང་ཧྲཱིཿཡིག་ཡོངས་སུ་གྱུར་པ་ལས་པདམ་འདབ་མ་བརྒྱད་པ་རྣམ་པར་བསམ་པར་བྱའོ། །དེའི་སྟེང་དུ་ཨཾ་ཡིག་ཡོངས་སུ་གྱུར་པ་ལས་ཟླ་བའི་དཀྱིལ་འཁོར་རོ། །དེ་ལ་དེ་བཞིན་དུ་ཧཱུཾ་ཡིག་འབར་ཞིང་འཁྲིགས་པ་རྣམ་པར་བསྒོམས་ནས། ཁྲོ་བོ་འབེབས་པའི་ཕྱག་རྒྱ་དང་སྔགས་ཀྱིས་གདབ་པར་བྱའོ། །ཕན་ཚུན་དུ་ཁུ་ཚུར་བཅིངས་ཏེ། སྡིགས་མཛུབ་གཉིས་འཁྱུད་པར་བྱའོ། །ཨོཾ་ཨཱཿཀྲོ་དྷ་བེ་ཤ་ཧཱུཾ་ཧཱུཾ་ཧཱུཾ་ཨཿ། དེའི་འོད་ཀྱིས་ཡང་དག་པར་བསྐུལ་ཞིང་གཞུག་པར་བྱའོ། །དེ་ལ་དེ་བཞིན་དུ་དཔག་ཏུ་མེད་པའི་ཁྲོ་བོའི་སྐུ་རབ་ཏུ་བཞུགས་པར་བསམ་པར་བྱའོ། །དེ་ལ་བསོད་ནམས་དང་ཡེ་ཤེས་ལས་མངོན་པར་གྲུབ་པའི་རྡོ་རྗེ་རྩེ་ལྔ་པ་འབར་བཞིན་པའི་རྡོ་རྗེ་ནག་པོ་ལས་འོད་ཟེར་འཕྲོ་ཞིང་འབར་བའི་འཕྲེང་བ་འཁྲིགས་པ་བསྒོམ་པར་བྱའོ། །རྡོ་རྗེ་དེ་ལས་དཔག་ཏུ་མེད་པའི་ཁྲོ་བོ་ལ་སོགས་པ་ཕྱོགས་བཅུར་འཕྲོས་ཏེ། སེམས་ཅན་ཐམས་ཅད་ཀྱི་དོན་དུ་རྫུ་འཕྲུལ་ལ་སོགས་པ་མཛད་པར་བལྟ་བར་བྱའོ། །དེ་ལ་ཕྱག་རྒྱ་དེ་བཞིན་དུ། མངོན་དུ་ཕྱོགས་པས་དགུག་པར་བྱ། །སྔགས་ནི་བརྗོད་པས་དེ་ཉིད་ལ། །རྡོ་རྗེ་དང་ནི་ཞགས་པ་བསམ། །ཨོཾ་བཛྲ་བེ་ཤ་པ་ཏ་ཡེ་ཧཱུཾ། དེ་ནས་ཁྲོ་བོ་ཆེན་པོའི་སྐུར་བདག་ཉིད་བསྒོམ་པར་བྱ་སྟེ། དྲག་པོ་འབར་བའི་ཕྲེང་བ་འཁྲིགས་པའི་འོད་ཅན། ཕྱག་བཞི་པ། ཁྲོ་བོ་ཆེན་པོ་མིག་སྨན་ཕྱིས་པའི་འོད་ལྟ་བུ། ཕྱག་གཡས་པས་རྡོ་རྗེ་གསོར་བ། གཡོན་པས་སྡིགས་མཛུབ་མཛད་པ། ཞལ་མཆེ་བ་གཙིགས་པ། ཀླུ་བརྒྱད་ཀྱིས་བརྒྱན་པ། མཐའ་ཡས་ཀྱིས་ཚངས་སྐུད་བྱས་པ། ནོར་རྒྱས་ཀྱིས་སྐ་རགས་བྱས་པ། དུང་སྐྱོང་གིས་ལག་གདུབ་བྱས་པ། གཞན་ཡང་འདི་རྣམས་དཀར་པོའོ། །ཕྱག་གཡོན་པ་ལ་རིགས་ལྡན་གྱིས་ལག་གདུབ་བྱས་པ་སྟེ། དངུལ་ཆུའི་ཁ་དོག་ལྟ་བུའོ། །དགའ་བོ་དང་ཉེ་དགའ་བོས་རྣ་རྒྱན་བྱས་པ། འཇོག་པོས་མགུལ་རྒྱན་བྱས་པ། དཔུང་རྒྱན་ནི་གཞན་ཏེ་འདི་རྣམས་ནི་སེར་པོའོ། །པདམ་དང་པདམ་ཆེན་པོ་དམར་པོས་རྐང་གདུ་བ་བྱས་པ། སྟོབས་ཀྱི་རྒྱུ་ནག་པོས་དབུ་སྐྲ་བཅིངས་པའོ། །ཐོད་པའི་ཕྲེང་བས་དབུ་བརྒྱན་ཅིང་། །འཇིག་རྟེན་གསུམ་ཡང་འཇོམས་བྱེད་པའི། །ཨཥྚ་ཧ་ཡི་གད་ཆེན་སྒྲོགས། །ཁྱབ་བདག་འཇིག་རྟེན་གསུམ་ན་གནས། །གཡོན","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD3642E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":196,"text":"༄༅། །ཡིན་ནོ། །དེ་ཅིའི་ཕྱིར་ཞེ་ན། སེམས་གཉིས་འགྲོགས་ཤིང་ཕྲད་པ་མེད་པས་སོ། །རབ་འབྱོར་དེ་ལྟར་ན་དེ་བཞིན་གཤེགས་པས་སེམས་ཅན་དེ་དག་གི་སེམས་འདོད་ཆགས་དང་བྲལ་བ་ལ་འདོད་ཆགས་དང་བྲལ་བའི་སེམས་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །སེམས་ཞེ་སྡང་དང་བྲལ་བ་ལ་སེམས་ཞེ་སྡང་དང་བྲལ་བའི་སེམས་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །སེམས་གཏི་མུག་དང་བྲལ་བ་ལ་གཏི་མུག་དང་བྲལ་བའི་སེམས་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ་ཞེས་བྱ་བ་ནི་འདོད་ཆགས་དང་བཅས་པ་ལ་སོགས་པ་ཤེས་པ་ཡིན་ནོ། །རབ་འབྱོར་གཞན་ཡང་དེ་བཞིན་གཤེགས་པས་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ལ་བརྟེན་ཏེ། སེམས་ཅན་ཕ་རོལ་པོ་རྣམས་དང་གང་ཟག་ཕ་རོལ་པོ་རྣམས་ཀྱི་སེམས་རྒྱ་ཆེ་བ་ལ་སེམས་རྒྱ་ཆེ་བ་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །རབ་འབྱོར་ཇི་ལྟར་དེ་བཞིན་གཤེགས་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ནས། སེམས་ཅན་ཕ་རོལ་པོ་རྣམས་དང་གང་ཟག་ཕ་རོལ་པོ་རྣམས་ཀྱི་སེམས་རྒྱ་ཆེ་བ་ལ་སེམས་རྒྱ་ཆེ་བ་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཅེ་ན། རབ་འབྱོར་འདི་ལ་དེ་བཞིན་གཤེགས་པས་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ལ་བརྟེན་ཏེ། སེམས་ཅན་ཕ་རོལ་པོ་རྣམས་དང་གང་ཟག་ཕ་རོལ་པོ་རྣམས་ཀྱི་སེམས་རྒྱ་ཆེ་བ་མ་ཡིན། སེམས་རྒྱ་ཆུང་བ་མ་ཡིན། སེམས་འཕེལ་བ་མ་ཡིན། སེམས་འགྲིབ་བ་མ་ཡིན། སེམས་འོང་བ་མ་ཡིན། སེམས་འགྲོ་བ་མ་ཡིན་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །དེ་ཅིའི་ཕྱིར་ཞེ་ན། རབ་འབྱོར་དེ་ནི་འདི་ལྟར་སེམས་རྒྱ་ཆེན་པོ་ནས་འོང་བའམ། འགྲོ་བ་མ་ཡིན་པའི་བར་གྱི་ངོ་བོ་ཉིད་མེད་པའི་ཕྱིར་རོ། །རབ་འབྱོར་དེ་ལྟར་ན་དེ་བཞིན་གཤེགས་པས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་བརྟེན་ཏེ། སེམས་ཅན་ཕ་རོལ་པོ་རྣམས་དང་། གང་ཟག་ཕ་རོལ་པོ་རྣམས་ཀྱི་སེམས་རྒྱ་ཆེ་བ་ལ་སེམས་རྒྱ་ཆེ་བ་ཞེས་བྱ་བར་ཡང་དག་པ་ཇི་ལྟ་བ་བཞིན་དུ་རབ་ཏུ་མཁྱེན་ཏོ་ཞེས་བྱ་བ་ནི་སེམས་རྒྱ་ཆེན་པོ་ཤེས་པ་ཡིན་ནོ། །རབ་འབྱོར་གཞན་ཡང་དེ་བཞིན་གཤེགས་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བརྟེན་ཏེ། སེམས","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.2E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":197,"text":"༄༅། །སེམས་པ་ཡིད་ཀྱི་ལས་ཡིན་ཏེ། །དེས་བསྐྱེད་ལུས་དང་ངག་གི་ལས། །ཞེས་སོ། །གཞན་ཡང་སེམས་ཅན་འཇིག་རྟེན་སྣོད་ཀྱི་འཇིག་རྟེན་ནི། །སྣ་ཚོགས་སེམས་ཉིད་ཀྱིས་ནི་སྤྲུལ་པ་ཡིན། །ལས་ནི་སེམས་ལས་མ་གཏོགས་ཡོད་མིན་དང་། །འགྲོ་བ་མ་ལུས་སེམས་ལས་སྐྱེ་བར་གསུངས། །ཞེས་སོ། །དེ་ལྟ་བས་ན་སེམས་ལས་མ་གཏོགས་པའི་ལས་གཞན་ནི་ཡོད་པ་མ་ཡིན་ལ། དེ་ཡང་དགེ་བ་དང་མི་དགེ་བའི་སེམས་སྐྱེས་ནས་འགག་པ་ན་རང་གི་ཉེ་བར་ལེན་པ་ལས་བྱུང་བའི་སེམས་ཀྱི་སྐད་ཅིག་ལ། དགེ་བ་དང་མི་དགེ་བ་ལ་སོགས་པའི་འདུ་བྱེད་པའི་བག་ཆགས་འཇོག་གོ། །དེ་ཡང་དེས་གཞག་པའི་བག་ཆགས་གཞན་དང་གཞན་དེས་མངོན་པར་འདུ་བྱས་པའི་སྐད་ཅིག་མ་གཞན་དང་གཞན་རྒྱུན་མཆད་པས་འཇུག་པ་ན་ཡོངས་སུ་གྱུར་བའི་ཁྱད་པར་ཉེ་བར་སྐྱེའོ། །ལས་ཀྱི་ཁྱད་པར་དང་རྗེས་སུ་མཐུན་པ་དེ་ལྟ་བུའི་རྣམ་པ་བདེ་བ་ལ་སོགས་པའི་རང་བཞིན་གྱི་སེམས་ཀྱི་བདག་ཉིད་ཀྱི་འབྲས་བུ་འཇིག་རྟེན་ཕ་རོལ་དུ་སྐྱེད་པར་བྱེད་དོ་ཞེས་བརྗོད་དོ། །དཔེར་ན་དེ་ནི་ས་དང་ས་བོན་ལ་སོགས་པ་ཕན་ཚུན་ཚོགས་པའི་རྐྱེན་གྱི་ཁྱད་པར་ལས་ཐོབ་པའི་ཁྱད་པར་དུ་གྱུར་པས་སྐད་ཅིག་མ་དང་པོ་ལས་བསྐྱེད་པའི་རང་གི་ཉེ་བར་ལེན་པའི་འབྲས་བུར་གྱུར་པ་སྐད་ཅིག་མ་གཉིས་པར་གྱུར་པའི་ཚོགས་པ་ལ་འབྲས་བུ་བསྐྱེད་པའི་རྗེས་སུ་མཐུན་པའི་བྱད་པར་སྐྱེད་པར་གྱུར་ནས་ཕྱི་མ་ཕྱི་མ་ཁྱད་པར་དུ་འབྱུང་བའི་རྒྱུད་ཡོངས་སུ་གྱུར་པའི་ཁྱད་པར་ལས་མཐའི་སྐད་ཅིག་མའི་མཚན་ཉིད་ཕུལ་དུ་བྱུང་བ་སྐྱེད་པ་ཐོབ་པོ། །ས་བོན་དང་རྗེས་སུ་མཐུན་པའི་སཱ་ལུ་དང་། ཀོཊ་བའི་མྱུ་གུ་སྐྱེད་པར་བྱེད་དེ། ཇི་ལྟར་ཡང་རྒྱ་སྐྱེགས་ཀྱི་ཁུ་བས་ཡོངས་སུ་བསྒོས་པ་མ་ཏུ་ལུང་གལ་སོགས་པའི་ས་བོན་བཏབ་པས་དེ་མངོན་པར་འདུ་བྱས་པ་རྒྱུད་པས་འཇུག་པ་མེ་ཏོག་ལ་སོགས་པ་རྣམས་དམར་པོར་འབྱུང་བ་ཡིན་ནོ། །དེ་ལ་ཅུང་ཟད་ཀྱང་སྔ་མ་དང་ཕྱི་མིའི་དུས་སུ་གཅིག་འཇུག་པ་ནི་མ་ཡིན་ནོ། །དགེ་བ་དང་མི་དགེ་བ་དང་མཚུངས་པ་ལ་ཡང་རྣམ་པར་རྟོག་པས་གཞག་པའི་ཕྱིར་ཉེ་བར་དགོད་པ་ནི་མི་རིགས་སོ། །དེ་ལྟར་ཡང་། གང་གི་རྒྱུད་ནི་འདི་ཉིད་ལ། །ལས་ཀྱི་བག་ཆགས་གཞག་པ་ལས། །འབྲས་བུ་དེ་ཉིད་ལ་འགྱུར་ཏེ། །རས་བ་ལ་དམང་པོ་བཞིན་ནོ། །དེ་ལྟ་བས་ན་ས","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3872E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":198,"text":"ཉོན་མོངས་པ་རྣམས་དང་ཆོམ་རྐུན་རྣམས་གླགས་སྐབས་ཚོལ་བར་བྱེད། འཇུག་པའི་ལམ་ཐོབ་ན་དགེ་བ་འཕྲོག་གོ། །དེ་བས་བདེ་འགྲོ་ཁོ་ན་སྲོག་སྟེ་དེ་འཇོམས་དགེ་བ་འཕྲོག་པས་སོ། །གང་གི་ཕྱིར་དེ་ལྟ་ཡིན་པ་དེ་བས་ན་ཡིད་ཀྱི་ཁང་པར་འཇུག་པའི་སྒོ་ཁར་ཆོམ་རྐུན་བསྲུང་བའི་ཕྱིར་དྲན་པ་བཞག་པར་བྱའོ། །གལ་ཏེ་སོང་ན་ཡང་ཉེ་བར་གཞག་པར་བྱ་སྟེ། དམྱལ་བ་ལ་སོགས་པའི་སྡུག་བསྔལ་དྲན་ནས་སོ། །དྲན་པ་ཡང་མཁན་པོའི་གདམས་པ་དང་། དེ་ལས་འཇིགས་པ་དང་། དད་པ་ཆེ་བ་དང་། ལེགས་སྤྱད་ཀྱི་དབང་དང་བླ་མ་དང་ལྷན་ཅིག་འགྲོགས་པས་དཀའ་སླ་མེད་པ་སྐྱེའོ། །གཞན་ཡང་སངས་རྒྱས་དང་བྱང་ཆུབ་སེམས་དཔའ་རྣམ་པ་ཐམས་ཅད་མཁྱེན་པ་ཉིད་ཡིན་པས་ཁམས་གསུམ་གྱི་དངོས་པོ་དེ་དག་གི་མདུན་ན་ཡོད་དེ། བདག་ཀྱང་དེ་དག་གི་མདུན་དུ་གནས་སོ། །དེ་ལྟར་བསམས་ཤིང་རྟག་ཏུ་མི་རིགས་པ་ལ་ངོ་ཚ་བ་དང་། བསླབ་པ་ལ་གུས་པ་དང་། དེ་ལས་མི་འདའ་བའི་འཇིགས་པ་དེ་དག་དང་ལྡན་ཞིང་། དེ་ལྟར་བསམས་ཤིང་རྟག་ཏུ་གནས་པར་བྱའོ། །ཡང་ན་སངས་རྒྱས་ལ་སོགས་པ་ལ་ངོ་ཚ་བ་ལ་སོགས་པའོ། །དེ་ལྟར་གཞན་ཡང་ཡོན་ཏན་འབྱུང་སྟེ། སྐད་ཅིག་རེ་རེར་དེ་ལྟར་སྤྱད་ན་འབད་པ་མེད་པར་སངས་རྒྱས་རྗེས་སུ་དྲན་པ་ཡང་དེ་ལས་སྐྱེའོ། །ཤེས་བཞིན་སྐྱེ་བ་དང་དེ་བརྟན་པའི་རྒྱུ་ནི་དྲན་པ་ཉིད་བཤད་དེ། གང་ཚེ་རྣལ་འབྱོར་གྱི་ཡིད་ཀྱི་སྒོར་ལུས་དང་སེམས་བསྲུང་བའི་ཕྱིར་དྲན་པ་གནས་པ་དེའི་ཚེ་ཤེས་བཞིན་འབྱུང་སྟེ། འབྱུང་བ་ཡང་ཕྱིར་མི་ལྡོག་གོ། །དགོས་པ་མེད་ལ་སྤྲོས་པ་སྤང་བར་བཤད་དེ། དང་པོར་རེ་ཞིག་སེམས་རྟག་ཏུ་བཤད་པའི་རིམ་པ་དང་ལྡན་པ་ཉེ་བར་གཞག་པར་བྱའོ་ཞེས་ནང་དུ་སེམས་པའོ། །མི་དགོས་པ་ལ་སྤྲོས་པ་སྤང་བའི་ཕྱིར་དབང་པོ་རྣམས་མེད་པ་ལྟར་དགོས་པ་མེད་པར་གཟུགས་ལ་སོགས་པ་སྦྱིན་པ་ལས་ལོག་པར་ཤིང་བཞིན་དུ་གནས་པར་བྱའོ། །དེ་ཉིད་གསལ་བར་བྱེད་ཅིང་བཤད་དེ། མིག་ཅུང་ཟད་ཕྱེ་བ་འོག་ཏུ་ལྟ་བ་གཡེང་བ་སྤང་བའི་ཕྱིར་ཏེ། དེས་བསམ་གཏན་གྱི་ལྟ་བ་བསྟན་ཏེ། གཡོ་བ་མེད་པ་དེ་ཁོ་ན་ཉིད་བསྒོམ་པའོ། །ལས","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3880E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":199,"text":"བྲམ་ཟེ་མིའུ་ཐུང་ཞིག་མཆིས་སོ་ཞེས་སྨྲས་སོ། །དེ་ནས་ལྷ་མ་ཡིན་གྱི་དབང་པོ་གཏོར་མས་ཅིའི་དངོས་པོ་ཞིག་སློང་ཞེས་དེ་སྐད་སྨྲས་པ་དང་། ལྷ། མ་འཚལ་ཏོ་ཞེས་སྨྲས་སོ། །དེ་ནས་རྒྱལ་པོ་གཏོར་མས་ཁྱོད་སོང་ལ་བྲམ་ཟེ་དེ་ཁྲིད་དེ་ཤོག་ཅིག་ཅེས་དེ་སྐད་སྨྲས་པ་དང་། སྒོ་བ་དེས་དེ་བོས་ཏེ་བྲམ་ཟེ་ཆེན་པོ་བཞུད་ཅིག་ཅེས་སྨྲས་ནས། དེ་ནང་དུ་སོང་བ་དང་རིན་པོ་ཆེའི་ཁྲིའུ་ལ་བཞག་སྟེ། པ་བ་སངས་ཀྱང་དེའི་ཚེ་ན་དེ་ན་གནས་སོ། །དེའང་དེའི་མཁན་པོར་གྲགས་ནས་དེས་གཏོར་མ་ལ་འདི་ནི་དུས་ཀྱི་སྐྱེས་བུ་འདྲ་བ་ཞིག་ཕྱིན་ཏེ། ཁྱོད་ལ་ངེས་པར་བར་ཆད་བྱེད་དོ་ཞེས་དེ་སྐད་སྨྲས་སོ། །བཅོམ་ལྡན་འདས། ཇི་ལྟར་མཁྱེན། ངས་ནི་ལྟས་དང་མཚན་མ་ལས་ཤེས་སོ། །བདག་ཅག་གི་ཐབས་ཇི་ལྟ་བུ་ཞིག་བགྱི༑ དེ་ནས་མཐུ་བོ་ཆེས་ངེས་པར་སྦྱིན་པ་ལ་འགྱོད་པར་འགྱུར་རོ་སྙམ་དུ་བསམས་ནས་དེས་དེའི་ཁར་ས་ར་སྭ་ཏི་བཅུག་པ་དང་། དེའི་ཚེ་དེས་སྨྲས་པ། བྲམ་ཟེ་ཚུར་ཤོག་།ཁྱོད་ཇི་ལྟ་བུར་སེམས། བྲམ་ཟེ་དེས་དེ་ལ་འདི་སྐད་ཅེས་སྨྲས་སོ། །གོམ་པ་གཉིས་ཤིག་གསོལ་ཏོ། །བྲམ་ཟེ་ཆེན་པོ་ཁྱོད་ཀྱིས་ཇི་ལྟར་གོམ་པ་གཉིས་བླངས་ན་ངས་ནི་གོམ་པ་གསུམ་སྦྱིན་ནོ། །དེ་ནས་བླང་བ་བླངས་ནས། བཀྲ་ཤིས་སོ་ཞེས་སྨྲས་ཏེ། དེས་ཆུ་དང་ཏིལ་དང་གསེར་དུ་བཅས་པ་བླངས་སོ། །དེ་ནས་མིའུ་ཐུང་དེའི་གཟུགས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00116E__PHAGS PA ZA MA TOG BKOD PA ZHES BYA BA THEG PA CHEN PO_I MDO_An Exalted Sutra of the Greater Way entitled _The Heaven of the Jewel Box_ (Ārya Karaṇḍa Vyūha Nāma Mahāyāna Sūtra).txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":200,"text":"མཐུས་གླང་པོ་རིན་པོ་ཆེ་འདི་བྱུང་གི། དོང་ལ་དེ་ཁོ་ན་ལ་དབུལ་ལོ། །སྙམ་ནས་དེ་རྣམས་ཀྱིས་གླང་པོ་རིན་པོ་ཆེ་དེ་རྒྱན་ཐམས་ཅད་ཀྱིས་བརྒྱན་ནས་ཁྲིད་དེ་དོང་བ་ལས། རིམ་གྱིས་སེར་སྐྱའི་གཞིར་ཕྱིན་ནས་རྒྱལ་པོའི་ཕོ་བྲང་གི་སྒོར་གླང་པོ་ཆེ་དམ་པ་བཞག་ནས་སྡོད་པ་དང་། མ་སྟེས་ཏེ་གདུག་པའི་ལས་ཅན་ལྷས་སྦྱིན་ཕྱིར་བྱུང་བ་དེས་གླང་པོ་ཆེ་དམ་པ་དེ་དེ་ལྟར་རྒྱན་གྱིས་བརྒྱན་པ་མཐོང་ནས། དེ་དེས་ཕྲག་དོག་ཆེན་པོ་སྐྱེས་ཏེ། དེ་ཕྲག་དོག་དང་མི་བཟོད་པ་སྐྱེས་པས་དྲིས་པ། གླང་པོ་ཆེ་དམ་པ་འདི་སུའི་ཡིན། དེ་རྣམས་ཀྱིས་སྨྲས་པ། གཞོན་ནུ་ཤཱཀྱ་ཐུབ་པ་མཚན་མཁན་རྣམས་ཀྱིས་འཁོར་ལོས་བསྒྱུར་བའི་རྒྱལ་པོར་ལུང་བསྟན་པ་དེ་ལ་ཡངས་པ་ཅན་གྱི་ཚོགས་རྣམས་ཀྱིས་གླང་པོ་རིན་པོ་ཆེ་འདི་སྐྱེས་སུ་ཕུལ་ལོ། །ལྷས་སྦྱིན་ལྷག་པར་མི་བཟོད་པ་སྐྱེས་ནས་སྨྲས་པ། རེ་ཞིག་འཁོར་ལོས་བསྒྱུར་བར་མ་གྱུར་པར་ཇེ་ཁྱེད་ཅག་དེ་ལ་གླང་པོ་རིན་པོ་ཆེ་འབུལ་ལམ་ཞེས་སྨྲས་ནས་ཐལ་ལྕག་གིས་གླང་པོ་ཆེ་བསད་དོ། །ཇི་ཙམ་ན་ཕྱོགས་དེར་དགའ་བོ་འོངས་པ་དེས་དེ་མཐོང་ནས་དྲིས་པ། ཤེས་ལྡན་དག། གླང་པོ་ཆེ་བཟང་པོ་འདི་སུས་བསད། དེ་རྣམས་ཀྱིས་སྨྲས་པ། ལྷས་སྦྱིན་གྱིས་སོ། །དེས་བསམ་པ། གདོན་མི་ཟ་བར་འདི་ལ་ལྷས་སྦྱིན་གྱིས་མཐུ་སད་ཀྱི། མ་ལ་བདག་གིས་ཀྱང་འདི་ལ་མཐུ་སད་པར་བྱའོ། །སྙམ་ནས་མཇུག་མ་ནས་བཟུང་སྟེ་དྲི་མི་ཞིམ་པར་མི་འགྱུར་བར་བྱ་བར་མཐའ་གཅིག་ཏུ་བོར་རོ། །ཇི་ཙམ་ན་བྱང་ཆུབ་སེམས་དཔའ་ཤཱཀྱ་ཐུབ་པ་ཕྱིར་བྱུང་བ་དེས་དེ་གཟིགས་ནས་དྲིས་པ། གླང་པོ་ཆེ་འདི་གང་ནས་འོངས། དེ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E3INC__DUL BA GZHI 3_Foundation of Vowed Morality, Part 3 (Vinaya Vastu 3).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":201,"text":"༄༅། །རོ༑ ༑དགེ་སློང་མ་གྲོགས་མོ་དག་འདི་ལ་ལྟུང་བར་འགྱུར་བ་ཅི་ཡོད་ཅེས་དེའི་རྒྱབ་ལོགས་སུ་འདུག་སྟེ་སྣམ་སྦྱར་ཧུ་ར་ཅེས་ཕྲོགས་ནས་ཕྱེ་སྟེ་བལྟས་པ་དང་། དགེ་སློང་མ་རྣམས་ཀྱིས་དེ་ལ་ཚོན་སྣ་ལྔའི་སྐུད་པས་འཆར་ཀ་སྦེད་མའི་མགུལ་ནས་འཁྱུད་དེ་འདུག་པ་སྐུད་རིས་སུ་བཙེམས་པ་མཐོང་ནས། རྟ་གད་ཀྱིས་བཏབ་སྟེ་སྨྲས་པ། སྦེད་མ་ཁྱོད་ལ་འཕགས་པ་འཆར་ཀས་ཡུན་རིང་པོ་ཞིག་གིས་གཟོད་འཁྱུད་དོ། །སྐྱེ་དགུའི་བདག་མོ་ཆེན་མོ་གོའུ་ཏ་མིས་ཐོས་ནས་དེས་སྨྲས་པ། ནུ་མོ་དག་ཁྱེད་མགོ་བྱི་ཞིང་མཆན་ཁུང་སྤུན་པ་ཡིན་ན་ཅི་དགོད། དེ་དག་གིས་སྨྲས་པ། འཕགས་མ་ཇི་ལྟར་འཕགས་པ་འཆར་ཀས་མི་མཛེས་པ་བགྱིས་པ་ལ་གཟིགས། ནུ་མོ་དག་དྲུག་སྡེ་གནས་ངན་ལེན་ཀུན་ཏུ་སྤྱོད་པ་དག་གིས་འདྲུམས་པ་ལྟུང་བས་བཅོམ་ལྡན་འདས་ཀྱི་བསྟན་པ་འཇིག་པར་བྱེད་དོ་ཞེས་ཟེར་བའི་སྐབས་དེ་དགེ་སློང་མ་རྣམས་ཀྱིས་དགེ་སློང་རྣམས་ལ་བརྗོད་ནས། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་ཏོ། །དེ་ནས་བཅོམ་ལྡན་འདས་ཀྱིས་བྱུང་བ་འདི་དང་། གླེང་གཞི་འདི་དང་། སྐབས་འདི་ལ་དགེ་སློང་གི་དགེ་འདུན་བསྡུ་བ་མཛད་དོ་ཞེས་བྱ་བ་ལ་སོགས་པ་སྔ་མ་བཞིན་ནོ། །སངས་རྒྱས་བཅོམ་ལྡན་འདས་རྣམས་ནི་མཁྱེན་བཞིན་དུ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E3__DUL BA RNAM PAR _BYED PA 3_The Divisions of Vowed Morality, Part 3 (Vinaya Vibhaṃga 3).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":202,"text":"མངོན་པར་མི་དགའ་འམ། དེ་དག་གིས་སྨྲས་པ། ལྷ། མངོན་པར་མི་དགའོ། །དེས་སྨྲས་པ། ཤེས་ལྡན་དག། གལ་ཏེ་དེ་ལྟ་ན་མི་འགྲོའི། ཕྱིར་ལྡོག་པར་བྱའོ། །དེ་དག་གིས་ཚིགས་སུ་བཅད་པ་སྨྲས་པ། སྐྱེས་བུ་པ་ཁྱོད་སླར་ནི་གང་དུ་གཤེགས། །སྲས་ནི་ཁྱོད་གསོན་མངོན་པར་མི་དགའ་སྟེ། །བདག་ཅག་བྱུར་ངན་རྒྱལ་པོས་བསྒོས་རྣམས་ཀྱིས། །འདིར་ནི་ཁྱོད་བགྲོངས་སླད་དུ་མཆིས་ཀྱིས་འཚལ། །ཚེ་དང་ལྡན་པ་ཨུ་ཏྲ་ཡ་ནས་སྨྲས་པ། ཤེས་ལྡན་དག། ཁྱེད་ཅག་ང་གསོད་པའི་གཤེད་མ་པ་དག་ཡིན་ནམ། ལྷ། བདག་ཅག་ཁྱོད་བགྲོངས་པའི་གཤེད་མ་པ་དག་ལགས་སོ། །ཚེ་དང་ལྡན་པ་ཨུ་ཏྲ་ཡ་ནས་བསམ་པ། བཅོམ་ལྡན་འདས་ཀྱིས་བདག་ལ་ཨུ་ཏྲ་ཡ་ན། སོང་ལ་ཁྱོད་ཀྱིས་ལས་བདག་གིར་བྱ་བ་ཡིད་ལ་བྱའོ། །ཞེས་བཀའ་སྩལ་པ་གང་ཡིན་པ་དེ་ནི། འདི་ཡིན་པ་ལྟ་སྟེ། འཁོར་བ་ནི། རྣམ་པ་ཐམས་ཅད་དུ་ངན་པ། སྙིང་པོ་མེད་པ། འཇིགས་པའི་ཆོས་ཅན་ཡིན་ནོ། །སྙམ་དུ་རིག་ནས་དེ་དག་ལ་སྨྲས་པ། བཞིན་བཟང་དང་། ང་དོན་གང་གི་ཕྱིར་རབ་ཏུ་བྱུང་བའི་དོན་དེ། ངས་ད་དུང་མ་ཐོབ་ཀྱི། རེ་ཞིག་ང་རང་གི་དོན་རྗེས་སུ་སྒྲུབ་ཀྱི་བར་དུ་ཡུད་ཙམ་ཞིག་སྡོད་ཅིག་།དེ་དག་གིས་ཕན་ཚུན་གྲོས་བྱས་ཏེ་སྨྲས་པ། ལྷ། དེ་ལྟར་མཛོད་ཅིག། དེ་ནས་ཚེ་དང་ལྡན་པ་ཨུ་ཏྲ་ཡ་ནས་ཤིང་ལྗོན་པ་ཞིག་གི་དྲུང་དུ་བརྟེན་ནས་བྲང་འགྲོའི་རྒྱལ་པོ་གཉིད་ལོག་པའི་ལུས་བསྐྱིལ་བ་ལྟར་སྐྱིལ་མོ་ཀྲུང་བཅས་ཏེ་སྤྱོད་ལམ་ཞི་བས་འདུག་གོ་།བཅོམ་ལྡན་འདས་ཀྱིས་མང་དུ་ཐོས་པ་ལ་ཕན་ཡོན་ལྔ་ཡོད་དེ། ཕུང་པོ་ལ་མཁས་པ་དང་།","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E4__DUL BA RNAM PAR _BYED PA 4_The Divisions of Vowed Morality, Part 4 (Vinaya Vibhaṃga 4).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":203,"text":"༄༅། །གི་རྐང་པའི་མཐིལ་འཁོར་ལོ་རྩིབས་སྟོང་དང་ལྡན་པ་གཉིས་ནས་འོད་ཟེར་བྱ་བ་ཁྲག་ཁྲིག་བརྒྱ་ཕྲག་སྟོང་བཀྱེ་སྟེ། མི་ཁོམ་པ་དང་ངན་སོང་གི་སྡུག་བསྔལ་ཐམས་ཅད་རབ་ཏུ་ཞི་བར་བྱས་ནས། སེམས་ཅན་ཐམས་ཅད་བདེ་བར་བྱ་བར་འགྱུར་སྙམ་ན་ཡང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །ཤཱ་རིའི་བུ་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། འདི་ལྟར་ཡོངས་སུ་བརྟག་པར་བྱ་སྟེ། ཇི་ལྟར་ན་བདག་རྒྱལ་པོ་ཆེན་པོ་བཞིའི་རིས་ཀྱི་ལྷ་རྣམས་དང་། སུམ་ཅུ་རྩ་གསུམ་དང་། འཐབ་བྲལ་དང་། དགའ་ལྡན་དང་། འཕྲུལ་དགའ་དང་། གཞན་འཕྲུལ་དབང་བྱེད་དང་། ཚངས་རིས་པ་རྣམས་དང་། ཚངས་པའི་མདུན་ན་འདོན་རྣམས་དང་། ཚངས་འཁོར་བ་རྣམས་དང་། ཚངས་ཆེན་པོ་རྣམས་དང་། འོད་ཆུང་བ་རྣམས་དང་། ཚད་མེད་འོད་རྣམས་དང་། འོད་གསལ་བ་རྣམས་དང་། དགེ་ཆུང་བ་རྣམས་དང་། ཚད་མེད་དགེ་བ་རྣམས་དང་། དགེ་རྒྱས་པ་རྣམས་དང་། སྤྲིན་མེད་པ་རྣམས་དང་། བསོད་ནམས་སྐྱེས་པ་རྣམས་དང་། འབྲས་བུ་ཆེ་བ་རྣམས་དང་། འདུ་ཤེས་མེད་པའི་སེམས་ཅན་རྣམས་དང་། མི་སྤོང་བ་རྣམས་དང་། མི་གདུང་བ་རྣམས་དང་། ལེགས་མཐོང་བ་རྣམས་དང་། རབ་ལྟ་བ་རྣམས་དང་། འོག་མིན་པ་རྣམས་ཀྱིས་ཀུན་ནས་བསྐོར་ཞིང་མདུན་དུ་བདར་ནས་བྱང་ཆུབ་ཀྱི་སྙིང་པོའི་ཤིང་དྲུང་གང་ན་བ་དེར་འགྲོ་བར་བྱའོ་སྙམ་པས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །ཤཱ་རིའི་བུ་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། འདི་ལྟར་ཡོངས་སུ་བརྟག་པར་བྱ་སྟེ། ཇི་ལྟར་ན་བདག་བྱང་ཆུབ་ཀྱི་སྙིང་པོའི་ཤིང་དྲུང་ན་འདུག་པའི་ཚེ། རྒྱལ་པོ་ཆེན་པོ་བཞིའི་རིས་ཀྱི་ལྷ་དང་། སུམ་ཅུ་རྩ་གསུམ་དང་། འཐབ་བྲལ་དང་། དགའ་ལྡན་དང་། འཕྲུལ་དགའ་དང་། གཞན་འཕྲུལ་དབང་བྱེད་དང་། ཚངས་རིས་དང་། ཚངས་པའི་མདུན་ན་འདོན་དང་། ཚངས་འཁོར་དང་། ཚངས་ཆེན་དང་། འོད་ཆུང་དང་། ཚད་མེད་འོད་དང་། འོད་གསལ་དང་། དགེ་ཆུང་དང་། ཚད་མེད་དགེ་དང་།","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.1E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":204,"text":"གྱུར་པ་ཡིན་ནོ། །རབ་འབྱོར་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཕ་རོལ་ཏུ་ཕྱིན་པ་དྲུག་ལ་སྤྱོད་པའི་ཚེ། འདི་ལྟར་ཡོངས་སུ་བརྟག་པར་བྱ་སྟེ། འཇིག་རྟེན་གྱི་ཁམས་འགའ་ཞིག་བདག་གི་སངས་རྒྱས་ཀྱི་ཞིང་དུ་འགྱུར་བ་དེ་ཙམ་གྱིས་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་མི་བྱའི། ཅི་ནས་ཀྱང་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་པའི་ཚེ། གངྒཱའི་ཀླུང་གི་བྱེ་མ་ཇི་སྙེད་ཅིག་ཡོད་པ་དེ་སྙེད་ཀྱི་འཇིག་རྟེན་གྱི་ཁམས་དག་གི་སངས་རྒྱས་ཀྱི་ཞིང་གཅིག་ཏུ་འགྱུར་བ་དེ་ལྟ་དེ་ལྟར་ཕ་རོལ་ཏུ་ཕྱིན་པ་དྲུག་ལ་སྤྱད་པར་བྱའོ། །སངས་རྒྱས་ཀྱི་ཞིང་ཡོངས་སུ་དག་པར་བྱའོ། །སེམས་ཅན་ཡོངས་སུ་སྨིན་པར་བྱའོ་ཞེས་དེ་ལྟར་ཡོངས་སུ་བརྟག་པར་བྱ་སྟེ། རབ་འབྱོར་དེ་ལྟར་སྤྱོད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ནི་ཕ་རོལ་ཏུ་ཕྱིན་པ་དྲུག་ཀྱང་ཡོངས་སུ་ཡོངས་སུ་རྫོགས་པར་བྱེད། རྣམ་པ་ཐམས་ཅད་མཁྱེན་པ་ཉིད་དང་ཡང་ཉེ་བར་གྱུར་པ་ཡིན་ནོ། །རབ་འབྱོར་གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོ་ཕ་རོལ་ཏུ་ཕྱིན་པ་དྲུག་ལ་སྤྱོད་པའི་ཚེ། འདི་ལྟར་ཡོངས་སུ་བརྟག་པར་བྱ་སྟེ༑ ཀྱེ་མ་འཁོར་བ་འདི་ནི་རིང་ངོ། །ཀྱེ་མ་སེམས་ཅན་གྱི་ཁམས་འདི་ནི་མཐའ་ཡས་སོ། །དེས་འདི་ལྟར་ཚུལ་བཞིན་དུ་ཡིད་ལ་བྱ་སྟེ། ཀྱེ་མ་འཁོར་བ་འདི་ནི་ནམ་མཁའ་ལྟར་མུ་མེད་པའོ། །ཀྱེ་མ་སེམས་ཅན་གྱི་ཁམས་འདི་ནི་ནམ་མཁའ་ལྟར་མུ་མེད་པ་སྟེ་འདི་ལ་གང་ཡང་འཁོར་བ་ཡང་མེད། མྱ་ངན་ལས་འདས་པ་ཡང་མེད། གཞན་དུ་ན་ཆོས་ཀྱི་བརྡར་སེམས་ཅན་ནམ་འཁོར་བའམ། མྱ་ངན་ལས་འདས་པ་ཞེས་ཐ་སྙད་དུ་གདགས་པར་ཟད་དོ་ཞེས་དེ་ལྟར་ཡོངས་སུ་བརྟག་པར་བྱ་སྟེ། རབ་འབྱོར་དེ་ལྟར་སྤྱོད་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ནི་ཕ་རོལ་ཏུ་ཕྱིན་པ་དྲུག་ཀྱང་ཡོངས་སུ་རྫོགས་པར་བྱེད། རྣམ་པ་ཐམས་ཅད་མཁྱེན་པ་ཉིད་དང་ཉེ་བར་གྱུར་པ་ཡིན་ནོ། །དེ་ནས་འཁོར་དེར་གངྒཱའི་ལྷ་མོ་ཞེས་བྱ་བའི་བུད་མེད་གཅིག་འདུས་ཏེ་འདུག་པར་གྱུར་པ་དེ་བསྟན་ལས་ལངས་ཏེ། བླ་གོས་ཕྲག་པ་གཅིག་ལ་གཟར་ནས།","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.3E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":205,"text":"༄༅། །དགེ་བའི་བཤེས་གཉེན་རྣམས་ཏེ། དེ་དག་གིས་ཡོངས་སུ་ཟིན་པ་ནི་བསྟན་པ་འདི་ཐོས་ན་མི་སྐྲག་།མི་དངང་ཞིང་དངང་བར་མི་འགྱུར་རོ། །རབ་འབྱོར་གྱིས་གསོལ་པ། བཅོམ་ལྡན་འདས། ཇི་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་ཐབས་ལ་མི་མཁས་པས། སྡིག་པའི་གྲོགས་པོའི་སུག་པར་མཆིས་ཤིང་། དགེ་བའི་བཤེས་གཉེན་གྱིས་ཡོངས་སུ་སྤངས་ནས། ཤེས་རབ་ཀྱི་ཕ་རོལ་ཏུ་ཕྱིན་པ་བསྟན་པ་འདི་ཐོས་ན་སྐྲག་སྟེ། དངང་ཞིང་དངང་བར་འགྱུར་བ་ལགས། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ་རྣམ་པ་ཐམས་ཅད་མཁྱེན་པ་ཉིད་དང་ལྡན་པའི་ཡིད་ལ་བྱ་བ་དག་དང་བྲལ་བས་ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་ཞིང་དམིགས་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་དེས་ཀྱང་རློམ་སེམས་སུ་བྱེད་པ་དང་། དེ་བཞིན་དུ་བསམ་གཏན་གྱི་ཕ་རོལ་ཏུ་ཕྱིན་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་ཕྱིན་པ་དང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། སྦྱིན་པའི་ཕ་རོལ་ཏུ་ཕྱིན་པ་སྒོམ་ཞིང་དམིགས་ཏེ། སྦྱིན་པའི་ཕ་རོལ་ཏུ་ཕྱིན་པ་དེས་ཀྱང་རློམ་སེམས་སུ་བྱེད་པ་དང་། རབ་འབྱོར། གཞན་ཡང་བྱང་ཆུབ་སེམས་དཔའ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E1__PHAGS PA SHES RAB KYI PHA ROL TU PHYIN PA KHRI BRGYAD STONG PA 1_The Exalted Perfection of Wisdom in 18,000 Lines, Part 1 (Ārya Aṣṭadaśa Sāhasrikā Prajñā Pāramitā Mahāyāna Sūtra 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":206,"text":"༄༅། །ཕྱིར་རོ༑ །སྙིང་དགའ་བར་བྱེད་པ་ནི་ཐེ་ཚོམ་གཅོད་པར་བྱེད་པའི་ཕྱིར་རོ། །དགའ་བ་དང་བདེ་བ་བསྐྱེད་པ་ནི་ལོག་པར་ངེས་པ་སེལ་བའི་ཕྱིར་རོ། །ཡོངས་སུ་གདུང་བ་མེད་པ་ནི་སྒྲུབ་པ་ལ་འགྱོད་པ་མེད་པའི་ཕྱིར་རོ། །ཀུན་ཏུ་ཤེས་པར་བྱ་བ་ནི། །ཐོས་པ་ལས་བྱུང་བའི་ཤེས་པ་ཕུན་སུམ་ཚོགས་པའི་རྟེན་ཡིན་པའི་ཕྱིར་རོ། །རྣམ་པར་རིག་པར་བྱ་བ་ནི་བསམས་པ་ལས་བྱུང་བའི་ཤེས་པ་ཕུན་སུམ་ཚོགས་པའི་རྟེན་ཡིན་པའི་ཕྱིར་རོ། །རྣམ་པར་གསལ་བ་ནི་སློབ་དཔོན་གྱི་དཔེ་མཁྱུད་མེད་པར་ཆོས་སྟོན་པའི་ཕྱིར་རོ། །དགའ་བར་བྱེད་པ་ནི་རང་གི་དོན་རྗེས་སུ་ཐོབ་པ་རྣམས་དགའ་བར་བྱ་བ་ཡིན་པའི་ཕྱིར་རོ། །མངོན་པར་དགའ་བར་བྱེད་པ་ནི་རང་གི་དོན་རྗེས་སུ་མ་ཐོབ་པ་རྣམས་ཀྱིས་དགའ་བར་བྱ་བ་ཡིན་པའི་ཕྱིར་རོ། །ཀུན་ཤེས་པར་བྱེད་པ་ནི། བསམ་གྱིས་མི་ཁྱབ་པའི་ཆོས་ཡང་དག་པར་སྟོན་པའི་ཕྱིར་རོ། །རྣམ་པར་རིག་པར་བྱེད་པ་ནི་བསམ་དུ་རུང་བའི་ཆོས་ཡང་དག་པར་སྟོན་པའི་ཕྱིར་རོ། །རིགས་པ་ནི་ཚད་མ་དང་མི་འགལ་བའི་ཕྱིར་རོ། །འབྲེལ་པ་ནི་གདུལ་བ་ལ་ཇི་ལྟར་རིགས་པར་སྟོན་པའི་ཕྱིར་རོ། །ཟློས་པའི་སྐྱོན་མེད་པ་ནི་དོན་མེད་པ་མ་ཡིན་པའི་ཕྱིར་རོ། །སེང་གེའི་སྒྲའི་ཤུགས་ནི་མུ་སྟེགས་ཅན་གྱི་ཚོགས་ཐམས་ཅད་སྐྲག་པར་བྱེད་པའི་ཕྱིར་རོ། །གླང་པོ་ཆེའི་སྒྲ་སྐད་ནི་རྒྱ་ཆེ་བའི་ཕྱིར་རོ། །འབྲུག་གི་སྒྲ་དབྱངས་ནི་བརྗིད་པའི་ཕྱིར་རོ། །ཀླུའི་དབང་པོའི་སྒྲ་ནི་གཟུང་བར་འོས་པའི་ཕྱིར་རོ། །དྲི་ཟའི་གླུ་དབྱངས་ནི་སྙན་པའི་ཕྱིར་རོ། །ཀ་ལ་པིང་ཀའི་སྒྲ་དབྱངས་ནི་རྣོ་བ་དང་འཇིགས་པའི་ཕྱིར་རོ༑ །ཚངས་པའི་སྒྲ་དབྱངས་སུ་བསྒྲགས་པ་ནི་ཐག་རིང་པོར་གྲག་པའི་ཕྱིར་རོ། །ཤང་ཤང་ཏེའུའི་སྒྲ་དབྱངས་སུ་གྲག་པ་ནི་གྲུབ་པ་ཐམས་ཅད་ཀྱི་སྔོན་དུ་འགྲོ་བའི་བཀྲ་ཤིས་ཡིན་པའི་ཕྱིར་རོ། །ལྷའི་དབང་པོའི་སྒྲ་དབྱངས་ལྟར་སྙན་པ་ནི་མི་འདའ་བར་བྱ་བ་ཡིན་པའི་ཕྱིར་རོ། །རྔའི་སྒྲ་ནི་བདུད་དང་ཕྱིར་རྒོལ་བ་ཐམས་ཅད་ལས་རྣམ་པར་རྒྱལ་བའི་སྔོན་དུ་འགྲོ་བ་ཡིན་པའི་ཕྱིར་རོ། །མ་ཁེངས་པ་ནི་བསྟོད་ཀྱང་ཀུན་ནས་ཉོན་མོངས་པ་མེད་པའི་ཕྱིར་རོ། །མི་དམའ་བ་ནི་སྨད་ཀྱང་ཀུན་ནས་ཉོན་མོངས་པ་མེད་པའི་ཕྱིར་རོ། །སྒྲ་ཐམས་ཅད་ཀྱི་རྗེས་སུ་ཞུགས་པ་ནི་ཐམས","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4026E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":207,"text":"༄༅། །རྒྱགས་པ་ནི་རང་གི་ཆོས་རྣམས་ཁོ་ན་ལ་ཆགས་པའི་སེམས་ཡོངས་སུ་གཏུགས་པ་གང་ཡིན་པའོ། །གཞན་དག་ན་རེ་ཆང་ལས་སྐྱེས་པ་ཇི་ལྟ་བདེ་བཞིན་དུ་རྒྱགས་པ་ཡང་འདོད་ཆགས་ལས་སྐྱེས་པའི་ཀུན་ཏུ་དགའ་བའི་བྱེ་བྲག་ཡིན་ནོ་ཞས་ཟེར་རོ། །སེམས་ལས་བྱུང་བ་རྣམས་སེམས་དང་བཅས་ཏེ་རྣམ་པ་རེ་རེ་ནས་བཤད་ཟིན་ཏོ། །གསུང་རབ་ལས་འདི་དག་གིས་ཐ་སྙད་དུ་འདོགས་པའི་ཕྱིར་དེ་དག་གི་མིང་འདི་དག་བརྗོད་དེ། སེམས་དང་ཡིད་དང་རྣམ་ཤེས་ནི་དོན་གཅིག་འབྱེད་པས་ན་སེམས་སོ། །ཤེས་པས་ན་ཡིད་དོ། །རྣམ་པར་ཤེས་པ་ནས་རྣམ་པར་ཤེས་པའོ༑ །ཁ་ཅིག་ན་རེ་དགེ་བ་དང་མི་དགེ་བའི་ཁམས་དག་གིས་བསགས་པས་ན་སེམས་སོ། དེ་ཉིད་རྟེན་དུ་གྱུར་པ་ནི་ཡིད་དོ། །རྟེན་པར་གྱུར་པ་ནི་རྣམ་པར་ཤེས་པའོ་ཞེས་ཟེར་རོ། །ཇི་ལྟར་སེམས་དང་ཡིད་དང་རྣམ་པར་ཤེས་པ་ཞེས་བྱ་བ་དོན་གཅིག་པ་དེ་བཞིན་དུ་སེམས་དང་སེམས་བྱུང་དང༑ །རྟེན་དང་དམིགས་དང་རྣམ་བཅས་དང་། མཚུངས་པར་ལྡན་བའང་། དོན་གཅིག་སྟེ། སེམས་དང་སེམས་ལས་བྱུང་བ་དེ་དག་ཉིད་དབང་པོ་ལ་བརྟེན་པའི་ཕྱིར་རྟེན་དང་བཅས་པ་དག་ཅེས་བྱའོ། །ཡུལ་ལ་འཛིན་པའི་ཕྱིར་དམིགས་པ་དང་བཅས་པ་དག་གོ། །དམིགས་པ་དེ་ཉིད་ལ་རྣམ་པ་རེ་རེ་ནས་བྱེ་བྲག་ཏུ་གཅོད་པའི་ཕྱིར་རྣམ་པ་དང་བཅས་པ་དག་གོ། །མཉམ་པར་ལྡན་པའི་ཕྱིར་མཚུངས་པར་ལྡན་བ་དག་གོ། །རྣམ་པ་གང་དག་གིས་མཚུངས་པར་ལྡན་ཞེ་ན། རྣམ་པ་ལྔས། མཚུངས་པ་རྣམ་པ་ལྔ་པོ་རྟེན་དང་དམིགས་པ་དང་རྣམ་པ་དང་དུས་དང་རྫས་མཚུངས་པ་དག་གིས་མཚུངས་པར་ལྡན་ནོ། །རྫས་མཚུངས་པ་གང་ཞེ་ན། ཇི་ལྟར་སེམས་གཅིག་ཁོ་ན་ཡིན་པ་དེ་བཞིན་དུ་སེམས་ལས་བྱུང་བ་རྣམས་ཀྱང་རེ་རེ་ཡིན་པའོ། །སེམས་དང་སེམས་ལས་བྱུང་བ་རྒྱས་པ་དང་། རབ་ཏུ་དབྱེ་བ་དང་བཅས་པ་དག་བསྟན་ཟིན་ཏོ། །མི་ལྡན་པ་ཡི་འདུ་བྱེད་རྣམས། །ཐོབ་དང་མ་ཐོབ་སྐལ་མཉམ་དང་། །འདུ་ཤེས་མེད་སྙོམས་འཇུག་དག་དང་། སྲོག་དང་མཚན་ཉིད་རྣམས་དང་ནི། །མིང་གི་ཚོགས་ལ་སོགས་པ་ཡང་། །འདུ་བྱེད་འདི་དག་ནི་སེམས་དང་མཚུངས་པར་ལྡན་པ་ཡང་མ་ཡིན་ལ་གཟུགས་ཀྱི་ང་བཞིན་ཡང་མ་ཡིན་བས་སེམས་དང་ལྡན་པ་མ་ཡིན་པ་དག","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4090.1E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":208,"text":"༄༅། །དད་དོ། །རྒྱུན་དུ་ཞུགས་པའི་འབྲས་བུ་རྣམ་པར་དག་པས་ལུས་རྣམ་པར་དག་པ། ལུས་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན་རྒྱུན་དུ་ཞུགས་པའི་འབྲས་བུ་རྣམ་པར་དག་པ་དང་། ལུས་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །རྒྱུན་དུ་ཞུགས་པའི་འབྲས་བུ་རྣམ་པར་དག་པས་ཡིད་རྣམ་པར་དག་པ། ཡིད་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན་རྒྱུན་དུ་ཞུགས་པའི་འབྲས་བུ་རྣམ་པར་དག་པ་དང་། ཡིད་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །རྒྱུན་དུ་ཞུགས་པའི་འབྲས་བུ་རྣམ་པར་དག་པས་གཟུགས་རྣམ་པར་དག་པ། གཟུགས་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན་རྒྱུན་དུ་ཞུགས་པའི་འབྲས་བུ་རྣམ་པར་དག་པ་དང་། གཟུགས་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །རྒྱུན་དུ་ཞུགས་པའི་འབྲས་བུ་རྣམ་པར་དག་པས་སྒྲ་རྣམ་པར་དག་པ། སྒྲ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E8INC_SHES RAB KYI PHA ROL TU PHYIN PA STONG PHRAG BRGYA PA 8_The Perfection of Wisdom in 100,000 Lines, Part 8 (Ṣatasāhasrikā Prajña Pāramitā 8).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":209,"text":"ལྷགས་པ་དག་ཡོད་དོ་སྙམ་དུ་མི་སེམས་ཤིང་། ཆོས་ཀྱི་འདུ་ཤེས་ཅན་མཐུན་པའི་འདུ་ཤེས་ཅན་དེ་དག་གིས་གསོལ་བ་བྱས་ཏེ། གསོ་སྦྱོང་བྱེད་ཅིང་སོ་སོར་ཐར་པའི་མདོག་དོན་པ་འདོན་པར་བྱེད་ན། དགེ་འདུན་གྱིས་སོ་སོར་ཐར་པ་བཏོན་ཅིང་གསོ་སྦྱོང་བྱས་པ་ཡིན་ནོ། །འཁོར་དེ་ལངས་ཤིང་དགེ་སློང་དག་དོང་ནས། དེའི་འོག་ཏུ་དགེ་སློང་གློ་བུར་དུ་འོངས་པ་དང་། གཉུག་མར་གནས་པ་མཉམ་པ་དག་ལྷགས་ན། དེ་དག་གིས་དཀྱིལ་འཁོར་བར་དོང་སྟེ། གསོ་སྦྱོང་བྱ་ཞིང་སོ་སོར་ཐར་པའི་མདོ་གདོན་པ་གདོན་པར་བྱ་སྟེ། དགེ་སློང་སྔ་མ་དག་ལ་ཡང་འགལ་ཚ་བས་ཅན་དུ་མི་འགྱུར་རོ། །འདི་ལྟ་སྟེ། གསོ་སྦྱོང་བཅོ་ལྔ་པ་དེ་ཉིད་ལ། དགེ་སློང་གློ་བུར་དུ་འོངས་པ་དང་གཉུག་མར་གནས་པ་བཞི་འམ། ལྷག་པ་དག་འདུག་ཅིང་མཐུན་པར་གྱུར་པ་ན། དེ་དག་འདི་སྙམ་དུ་དགེ་སློང་གང་དག་མ་ལྷགས་པ་དག་ཡོད་དོ་སྙམ་དུ་མི་སེམས་ཤིང་། ཆོས་ཀྱི་འདུ་ཤེས་ཅན་མཐུན་པའི་འདུ་ཤེས་ཅན་དེ་དག་གིས་གསོལ་བ་བྱས་ཏེ། གསོ་སྦྱོང་བྱེད་ཅིང་སོ་སོར་ཐར་པའི་མདོ་གདོན་པ་འདོན་པར་བྱེད་པ་ལས། དེའི་འོག་ཏུ་དགེ་སློང་གློ་བུར་དུ་འོངས་པ་དང་། གཉུག་མར་གནས་པ་ཆེས་ཉུང་བ་དག་ལྷགས་ན། དེ་དག་གིས་གྲལ་རིམས་བཞིན་དུ་འཁོད་དེ། དེ་དག་དང་ལྷན་ཅིག་ཏུ་གསོ་སྦྱོང་བྱ་ཞིང་སོ་སོར་ཐར་པའི་མདོ་གདོན་པ་གདོན་པར་བྱ་སྟེ། དགེ་སློང་སྔ་མ་དག་ལ་ཡང་འགལ་ཚབས་ཅན་དུ་མི་འགྱུར་རོ། །འདི་ལྟ་སྟེ། གསོ་སྦྱོང་བཅོ་ལྔ་པ་དེ་ཉིད་ལ། དགེ་སློང་གློ་བུར་དུ་འོངས་པ་དང་། གཉུག་མར་གནས་པ་བཞིའམ། ལྷག་པ་དག་འདུག་ཅིང་མཐུན་པར་གྱུར་པ་ན། དེ་དག་འདི་སྙམ་དུ་དགེ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E1__DUL BA GZHI 1_Foundation of Vowed Morality, Part 1 (Vinaya Vastu 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":210,"text":"གནས་པ་དེས། བཅོམ་ལྡན་འདས་འོད་སྲུང་མྱ་ངན་ལས་འདའ་བར་ཐོས་ནས་ངུས་ཏེ། དེ་ངུས་པའི་མཆི་མ་ཐིག་པ་གཅིག་མྱ་ངན་མེད་ཀྱིས་ལུས་ལ་ལྷུང་བར་གྱུར་པ་དང་། དེ་ནས་མྱ་ངན་མེད་ཀྱིས་གྱེན་དུ་བལྟས་ན། ལྷ་དེ་ངུ་ཞིང་འདུག་ནས། ལྷ་ཅིའི་ཕྱིར་ངུ་ཞེས་སྨྲས་པ་དང་། ལྷས་དེང་གི་མཚན་མོའི་གུང་ཐུན་ལ་བཅོམ་ལྡན་འདས་འོད་སྲུང་མྱ་ངན་ལས་འདའོ། །ཞེས་སྨྲས་སོ༑ ༑དེ་ནས་མྱ་ངན་མེད་ལྷའི་ཚིག་ཐོས་ནས། གནད་དུ་ཕོག་པ་བཞིན་འགྱེལ་ཏེ། དེ་སྙིང་རྗེ་རྗེ་སྐད་དུ་ངུ་ཞིང་འདུག་པར་གྱུར་ཏོ། །དེ་ནས་ལྷས་ཅིའི་ཕྱིར་དུ། །ཞེས་དྲིས་པ་དང་། མྱ་ངན་མེད་ཀྱིས་སྨྲས་པ། གཉེན་དང་བྲལ་བ་དང་། བླ་མ་དང་བྲལ་བའི་ཕྱིར་ཏེ། ཡང་དག་པར་རྫོགས་པའི་སངས་རྒྱས་འོད་སྲུང་ནི་བདག་གི་ཞང་པོ་ཡིན་ནོ། །བདག་གིས་ཤིན་ཏུ་སྦྱངས་ཤིང་གནས་པ་ལ་མ་འབད་པས་བདག་ནི་སོ་སོའི་སྐྱེ་བོར་གྱུར་ལ། ལམ་ཤིན་ཏུ་རིང་བས་བལྟ་མ་ནུས་སོ། །ལྷས་སྨྲས་པ། བཙུན་པ། གལ་ཏེ་དེ་ལྟ་ན་བདག་གིས་བཅོམ་ལྡན་འདས་ཀྱི་སྤྱན་སྔར་བཀྲི་ན། ཅི་ཁྱད་པར་རྟོགས་པར་ནུས་སམ། མྱ་ངན་མེད་ཀྱིས་སྨྲས་པ། ཅི་ལྟར་ལྷས་བཅོམ་ལྡན་འདས་ཀྱི་ཞལ་མཐོང་བར་བགྱིས་ན། བདག་གི་བློ་ནི་ཀུན་ཏུ་སྨིན་ཏེ། དེ་བཞིན་དུ་ཁྱད་པར་རྟོགས་པར་བགྱིའོ། །དེ་ནས་ལྷས་བཅོམ་ལྡན་འདས་ཀྱི་སྤྱན་སྔར་མྱ་ངན་མེད་རྫུ་འཕྲུལ་གྱིས་ཁྲིད་དེ། དེས་བཅོམ་ལྡན་འདས་མཐོང་ནས་དད་པ་སྐྱེས་སོ། །དད་པ་སྐྱེས་ནས་ཀྱང་། བཅོམ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E2__DUL BA PHRAN TSEGS KYI GZHI 2_Foundation of Assorted Topics of Vowed Morality, Part 2 (Vinaya Kṣudraka Vastu 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":211,"text":"༄༅། །བཅོམ་ལྡན་འདས་ཀྱིས་ཚེ་དང་ལྡན་པ་ཤཱ་རིའི་བུ་ལ་འདི་སྐད་ཅེས་བཀའ་སྩལ་ཏོ། །ཤཱ་རིའི་བུ། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ། དངོས་པོ་གང་ལ་ཁོང་ཁྲོ་བར་འགྱུར་བ་དང་། གང་ལ་ཁོང་ཁྲོ་བས་ཞུམ་པར་འགྱུར་བ་དང་། ཞུམ་ནས་ཀྱང་སྒྱིད་ལུག་པར་འགྱུར་བ་དང་། སྒྱིད་ལུག་ནས་ལེ་ལོར་འགྱུར་བའི་ཆོས་ཀྱི་དངོས་པོ་གང་ཡང་ཡང་དག་པར་རྗེས་སུ་མི་མཐོང་སྟེ། ཤཱ་རིའི་བུ། འདི་ལྟར་སེམས་ཅན་བདག་ཏུ་རྨོངས་པ་དག་ཕུང་པོ་རྣམས་ཞེས་བྱ་བའམ། ཁམས་རྣམས་ཞེས་བྱ་བའམ། སྐྱེ་མཆེད་རྣམས་ཞེས་བྱ་བར་མངོན་པར་ཞེན་པ་མ་གཏོགས་པར་ཆོས་ཐམས་ཅད་ནི་དངོས་པོ་མེད་པ་དང་། སྲོག་མེད་པ་དང་། སྲོག་དང་བྲལ་པ་དང་། དངོས་པོ་མེད་པའི་ངོ་བོ་ཉིད་དང་། རང་བཞིན་གྱིས་སྟོང་པ་དང་། རང་གི་མཚན་ཉིད་སྟོང་པ་ཉིད་ཡིན་ཏེ། དེའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པ། ཆོས་ཐམས་ཅད་དངོས་པོ་མེད་པའི་ངོ་བོ་ཉིད་དང་། རང་བཞིན་གྱིས་སྟོང་པ་དང་། རང་གི་མཚན་ཉིད་སྟོང་པ་ཉིད་དུ་ཡང་དག་པར་རྗེས་སུ་མཐོང་ནས་ལུས་སྒྱུ་མ་མཁན་ལྟ་བུར་བྱིན་གྱིས་བརླབས་ཤིང་། སེམས་ཅན་རྣམས་ལ་ཆོས་སྟོན་པར་བྱེད་དེ། སེམས་ཅན་གང་དག་སེར་སྣ་དང་ལྡན་པ་དེ་དག་ལ་ནི་སྦྱིན","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E3INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 3_The Exalted Perfection of Wisdom in 18,000 Lines, Part 3 (Ārya Aṣṭadaśa Sāhasrikā Prajñā Pāramitā Mahāyāna Sūtra 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":212,"text":"བྱང་ཆུབ་སེམས་དཔའ་ཡིན་སྙམ་མམ། གསོལ་པ། བཅོམ་ལྡན་འདས། དེ་ལྟ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། དེ་ཇི་སྙམ་དུ་སེམས། མིང་དང་གཟུགས་མ་ཡིན་པ་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ། གསོལ་པ། བཅོམ་ལྡན་འདས། དེ་ལྟ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། དེ་ཇི་སྙམ་དུ་སེམས། མིང་དང་གཟུགས་ལ་བྱང་ཆུབ་སེམས་དཔའ་ཡོད་སྙམ་མམ། གསོལ་པ། བཅོམ་ལྡན་འདས། དེ་ལྟ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར༑ དེ་ཇི་སྙམ་དུ་སེམས། བྱང་ཆུབ་སེམས་དཔའ་ལ་མིང་དང་གཟུགས་ཡོད་སྙམ་མམ། གསོལ་པ། བཅོམ་ལྡན་འདས། དེ་ལྟ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ༑ རབ་འབྱོར། དེ་ཇི་སྙམ་དུ་སེམས། མིང་དང་གཟུགས་མེད་པ་ཞིག་བྱང་ཆུབ་སེམས་དཔའ་ཡིན་སྙམ་མམ། གསོལ་པ། བཅོམ་ལྡན་འདས། དེ་ལྟ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། དེ་ཇི་སྙམ་དུ་སེམས། སྐྱེ་མཆེད་དྲུག་བྱང་ཆུབ་སེམས་དཔའ་ཡིན་སྙམ་མམ། གསོལ་པ། བཅོམ་ལྡན་འདས། དེ་ལྟ་མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར། དེ་ཇི་སྙམ་དུ་སེམས། སྐྱེ་མཆེད་དྲུག་མ་ཡིན་པ་གཞན་ཞིག་བྱང་ཆུབ་སེམས་དཔའ་ཡིན་སྙམ་མམ། གསོལ་པ། བཅོམ་ལྡན་འདས།","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E1INC_SHES RAB KYI PHA ROL TU PHYIN PA STONG PHRAG BRGYA PA 1_The Perfection of Wisdom in 100,000 Lines, Part 1 (Ṣatasāhasrikā Prajña Pāramitā 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":213,"text":"ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། རྒ་ཤིའི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། སྦྱིན་པའི་ཕ་རོལ་ཏུ་ཕྱིན་པའི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། ཚུལ་ཁྲིམས་ཀྱི་ཕ་རོལ་ཏུ་ཕྱིན་པའི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། བཟོད་པའི་ཕ་རོལ་ཏུ་ཕྱིན་པའི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། བརྩོན་འགྲུས་ཀྱི་ཕ་རོལ་ཏུ་ཕྱིན་པའི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། བསམ་གཏན་གྱི་ཕ་རོལ་ཏུ་ཕྱིན་པའི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། ཤེས་རབ་ཀྱི་ཕ་རོལ་ཏུ་ཕྱིན་པའི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། ནང་སྟོང་པ་ཉིད་ཀྱི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། ཕྱི་སྟོང་པ་ཉིད་ཀྱི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ༑ ཕྱི་ནང་སྟོང་པ་ཉིད་ཀྱི་དེ་བཞིན་ཉིད་ཟབ་པའི་ཕྱིར། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་བོ། །ཤཱ་རདྭ་ཏིའི་བུ། སྟོང་པ་ཉིད་སྟོང་པ་ཉིད་ཀྱི་དེ་བཞིན་ཉིད་ཟབ་པའི་ཕྱིར། ཤེས་རབ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E8INC_SHES RAB KYI PHA ROL TU PHYIN PA STONG PHRAG BRGYA PA 8_The Perfection of Wisdom in 100,000 Lines, Part 8 (Ṣatasāhasrikā Prajña Pāramitā 8).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":214,"text":"བ་མ་ཡིན་པ་ལྟར་རྣམ་པར་སྨིན་པ་ཞེས་བྱ་བའི་གཞི་ཡང་དེ་དང་འདྲ་སྟེ། རྣམ་པར་སྨིན་པ་ལས་ཚེ་རབས་གཞན་དག་ཏུ་རྣམ་པར་སྨིན་པ་གཞན་དང་འབྲེལ་པ་ནི་མེད་དེ། གལ་ཏེ་འབྲེལ་པར་འགྱུར་ན་ནི་ཐར་པར་ཡང་མི་འགྱུར་རོ། །ཡང་ཚེའི་རྒྱུན་དེ་དེ་ལྟར་རྟེན་ཅིང་འབྲེལ་པར་འབྱུང་བ་ན་འདི་ལྟ་སྟེ་སྲིད་པ་བར་མ་དང་། སྐྱེ་བའི་སྲིད་པ་དང་། དུས་སྔ་མའི་སྲིད་པ་དང་། འཆི་བའི་སྲིད་པ་དང་། སྲིད་པ་བཞི་ལས་མི་འདའ་སྟེ། དེ་དག་ནི་བཤད་ཟིན་ཏོ། །སྲིད་པ་བཞི་པོ་དེ་དག་ལས་གཅིག་ཏུ། སྐྱེ་བའི་སྲིད་པ་ཉོན་མོངས་ཅན། །ཉོན་མོངས་པ་གང་གིས་ཤེ་ན། རང་གིས་བའི་ཉོན་མོངས་ཀུན། །ཆོས་མངོན་པ་བ་རྣམས་ན་རེ་སྐྱེ་བའི་སྲིད་པ་ས་གང་ཡིན་པ་དེའི་ས་པའི་ཉོན་མོངས་པ་ཐམས་ཅད་ཀྱིས་ཡིན་པ་ཉིད་དེ། གང་གིས་ཉིང་མཚམས་སྦྱོར་བར་དགག་པར་བྱ་བའི་ཉོན་མོངས་པ་དེ་ནི་མེད་དོ་ཞེས་ཟེར་རོ། །ཉོན་མོངས་པ་ཅན་རྣམས་ཁོ་ནས་ཡིན་གྱི་ཀུན་ནས་དཀྲིས་པ་ཆིག་རྐྱ་ཐུབ་པ་རྣམས་ཀྱིས་ནི་མ་ཡིན་ནོ། །གནས་སྐབས་དེ་ཞན་པ་ཡིན་མོད་ཀྱི། གང་ཞིག་གིས་གང་ལ་ཡང་དང་ཡང་དུ་དང་། ཉེ་བར་དཔྱད་པ་དེ་ལ་ནི་དེའི་ཚེ་ཉོན་མོངས་པ་དེ་ཉིད་ཉེ་བར་གནས་པར་འགྱུར་ཏེ། སྔོན་འཕངས་པའི་ཕྱིར་རོ། །སྲིད་པ་བར་མ་ཉིང་མཚམས་སྦྱོར་བ་ཡང་དེ་བཞིན་དུ་གདོན་མི་ཟ་བར་ཉོན་མོངས་པ་ཅན་དུ་རིག་པར་བྱའོ། །གཞན་རྣམ་གསུམ་མོ། །སྲིད་པ་བར་མ་ལ་སོགས་པ་སྲིད་པ་གཞན་གསུམ་ནི་དགེ་བ་དང་། ཉོན་མོངས་པ་ཅན་དང་། ལུང་དུ་མ་བསྟན་པ་དང་གསུམ་ཆར་ཡིན་ནོ། །ཡང་སྲིད་པ་འདི་རྣམས་ལས་གང་ཞིག་གང་དང་ལྡན་ཞེ་ན། གཟུགས་མེད་གསུམ། སྲིད་པ་བར་མ་མ་གཏོགས་ཏེ། གཟུགས་མེད་པའི་ཁམས་ནི་གང་དུ་ཕྱིན་པར་བྱ་བའི་ཕྱིར་སྲིད་པ་བར་མ་མངོན་པར་འགྲུབ་པར་འགྱུར་བ་ནས་གཞན་དུ་ན་ཡོངས་སུ་ཆད་པ་ནི་མེད་དོ། །འདོད་པ་དང་གཟུགས་ཀྱི་ཁམས་དག་གིས་ནི་ཆད་པ་མ་སྨོས་པས་སྲིད་པ་བཞི་པོ་ཐམས་ཅད་ཡོང་དོ་ཞེས་བྱ་བར་གནས་པར་བྱས་པ་ཡིན་ནོ། །སེམས་ཅན་རྣམས་ཀྱི་རྟེན་ཅིང་འབྲེལ་པར་འབྱུང་བ་ཇི་ལྟ་བ་བཞིན་རྒྱས་པར་བཤད་ཟིན་ཏོ། །ཡང་སེམས་ཅན་རྣམས་ཇི་ལྟར་གནས་པ་ཡིན་ཞེ་ན། འགྲོ་བ་ཟས་ཀྱིས་གནས་པ་ཡིན། །བཅོམ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4090.1E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":215,"text":"༄༅། །སྦྱོང་གི་ལས་གཉིས་སམ་གསུམ་གྱི་ཚེ་འདུག་པར་ཤེས་ཤིང་ཞེས་བྱ་བ་ནི། འདིས་སོ་སོར་ཐར་པ་ལན་གཉིས་སམ་གསུམ་ཐས་པར་ཤེས་ཤིང་ངོ། །ལན་མང་དུ་ལྟ་ཅི་སྨོས་ན་ཞེས་བྱ་བ་ནི། ལན་མང་དུ་འདུག་པར་ཤེས་པ་ལྟ་ཅི་སྨོས་ནའོ། །ཚེ་དང་ལྡན་པ་དེ་མི་ཤེས་པས་མི་འགྲོལ་བས་ཞེས་བྱ་བ་ནི། དེ་དེས་ལྟུང་བ་ལས་མི་འགྲོལ་བས། དེ་ལྟུང་བ་དང་བཅས་པ་ཉིད་ཡིན་པའོ། །དེ་ལྟུང་བ་གང་བྱུང་བ་ཞེས་བྱ་བ་ནི། ལྟུང་བྱེད་དོ། །དེས་ཆོས་བཞིན་དུ་བྱེད་དུ་གཞུག་ཅེས་བྱ་བ་ནི། འཆགས་སུ་གཞུག་པའོ། །སྟེང་དུ་ཁྱོད་ཟླ་བ་ཕྱེད་ཕྱེད་ཅིང་སོ་སོར་ཐར་པའི་མདོ་གདོན་པ་གདོན་པའི་ཚེ་གུས་པར་བྱས་ཏེ་ཆོས་ཉན་པར་མི་བྱེད། བླ་མར་བྱས་ཏེ་མི་བྱེད། རུ་ཤིང་ལྟར་བྱས་ཏེ་མི་བྱེད། ཡིད་ལ་བྱས་ཏེ་མི་བྱེད། སེམས་རྩེ་གཅིག་ཏུ་མི་བྱེད། རྣ་བླགས་ཏེ་མི་བྱེད། སེམས་ཐམས་ཅད་ཀྱི་བསམ་སྟེ་ཆོས་ཉན་པར་མི་བྱེད་པས། ཚེ་དང་ལྡན་པ། ཁྱོད་ཀྱིས་མ་རྙེད་དེ། རྙེད་པ་མ་ཡིན་ཞིང་། ཉེས་པ་རྙེད་དེ། ལེགས་པ་རྙེད་པ་མ་ཡིན་ནོ། །ཞེས་འགྱོད་པར་བྱའོ་ཞེས་བྱ་བ་ནི། འགྱོད་དུ་གཞུག་པར་བྱ་བའོ། །ཚེ་དང་ལྡན་པ། དེ་ལ་འགྱོད་པར་བྱ་བ་ནི། དེ་ཡིན་ཏེ་ཞེས་བྱ་བ་ནི། དེ་ལྟར་འགྱོད་པར་བྱ་བའོ། ལྟུང་བྱེད་དོ། །ཞེས་བྱ་བ་ནི། སེམས་ཅན་དམྱལ་བ་དང་། དུད་འགྲོ་དང་། ཡི་དྭགས་ངན་སོང་དང་། ངན་འགྲོ་དང་། ལོག་པར་ལྟུང་བ་དག་ཏུ་སྲེག་པར་བྱེད། འཚོད་པར་བྱེད། ལྟུང་བར་བྱེད་པའོ། །གཞན་ཡང་ཇི་སྲིད་དུ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E4__DUL BA RNAM PAR _BYED PA 4_The Divisions of Vowed Morality, Part 4 (Vinaya Vibhaṃga 4).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":216,"text":"༄༅། །སེམས་དཔའ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འདོད་ཅིང་། འཇིག་རྟེན་གྱི་དོན་གྱི་ཕྱིར་ཡང་དག་པར་ཞུགས་པ་ཡིན་ཞེ་ན། རབ་འབྱོར། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་སྦྱིན་པ་ཅི་གཏོང་བ་དེ་ཐམས་ཅད་ཀྱང་སེམས་ཅན་རྣམས་ཀྱི་སྡུག་བསྔལ་ཡོངས་སུ་དགྲོལ་བའི་ཕྱིར་རོ། །ཚུལ་ཁྲིམས་ཅི་སྲུང་བ་དང་། བཟོད་པ་ཅི་སྒོམ་པ་དང་། བརྩོན་འགྲུས་ཅི་རྩོམ་པ་དང་། གང་བསམ་གཏན་ལ་མཉམ་པར་གཞོག་པ་དང་། ཤེས་རབ་ཅི་སྒོམ་པ་དེ་ཐམས་ཅད་ཀྱང་སེམས་ཅན་རྣམས་ཀྱི་སྡུག་བསྔལ་ཡོངས་སུ་དགྲོལ་བའི་ཕྱིར་ཏེ། རབ་འབྱོར། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་འདོད་ཅིང་། འཇིག་རྟེན་གྱི་དོན་གྱི་ཕྱིར་ཡང་དག་པར་ཞུགས་པ་ཡིན་ནོ། ། རབ་འབྱོར། ཇི་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་འཇིག་རྟེན་ལ་ཕན་པའི་ཕྱིར་ཡང་དག་པར་ཞུགས་པ་ཡིན་ཞེ་ན། རབ་འབྱོར། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་སེམས་ཅན་རྣམས་འགྲོ་བའི་རྒྱུད་ལྔ་ནས་ཡོངས་སུ་བཏོན་ཅིང་། མི་འཇིགས་པའི་ཐང་བདེ་བ་མྱ་ངན་ལས་འདས་པ་ལ་རབ་ཏུ་འགོད་དེ། རབ་འབྱོར།","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E2_SHES RAB KYI PHA ROL TU PHYIN PA STON GPHRAG NYI SHU LNGA PA 2_The Perfection of Wisdom in 25,000 Lines, Part 2 (Pañca Viṃśati Sāhasrikā Prajñā Pāramitā 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":217,"text":"༄༅། །ཞེས་བྱ་བར་དེ་མི་དམིགས་པའི་ཚུལ་གྱིས་ཆོས་སྟོན་ཅིང་། དགེ་བའི་རྩ་བ་ཐམས་ཅད་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་ཀྱི་སའམ། རང་སངས་རྒྱས་ཀྱི་སར་ཡོངས་སུ་བསྔོར་མི་འཇུག་པའོ། །གང་དེ་ལ་མི་དམིགས་པ་སྟོང་པ་ཉིད་སྡུག་བསྔལ་ཞེས་བྱ་བར་དེ་མི་དམིགས་པའི་ཚུལ་གྱིས་ཆོས་སྟོན་ཅིང་། དགེ་བའི་རྩ་བ་ཐམས་ཅད་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་ཀྱི་སའམ། རང་སངས་རྒྱས་ཀྱི་སར་ཡོངས་སུ་བསྔོར་མི་འཇུག་པའོ། །གང་དེ་ལ་དངོས་པོ་མེད་པ་སྟོང་པ་ཉིད་སྡུག་བསྔལ་ཞེས་བྱ་བར་དེ་མི་དམིགས་པའི་ཚུལ་གྱིས་ཆོས་སྟོན་ཅིང་། དགེ་བའི་རྩ་བ་ཐམས་ཅད་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་ཀྱི་སའམ། རང་སངས་རྒྱས་ཀྱི་སར་ཡོངས་སུ་བསྔོར་མི་འཇུག་པའོ། །གང་དེ་ལ་ངོ་བོ་ཉིད་སྟོང་པ་ཉིད་སྡུག་བསྔལ་ཞེས་བྱ་བར་དེ་མི་དམིགས་པའི་ཚུལ་གྱིས་ཆོས་སྟོན་ཅིང་། དགེ་བའི་རྩ་བ་ཐམས་ཅད་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་ཀྱི་སའམ། རང་སངས་རྒྱས་ཀྱི་སར་ཡོངས་སུ་བསྔོར་མི་འཇུག་པའོ། །གང་དེ་ལ་དངོས་པོ་མེད་པའི་ངོ་བོ་ཉིད་སྟོང་པ་ཉིད་སྡུག་བསྔལ་ཞེས་བྱ་བར་དེ་མི་དམིགས་པའི་ཚུལ་གྱིས་ཆོས་སྟོན་ཅིང་། དགེ་བའི་རྩ་བ་ཐམས་ཅད་ཀྱང་རྣམ་པ་ཐམས་ཅད་མཁྱེན་པ་ཉིད་མ་གཏོགས་པར་ཉན་ཐོས་ཀྱི་སའམ། རང","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E2INC_SHES RAB KYI PHA ROL TU PHYIN PA STONG PHRAG BRGYA PA 2_The Perfection of Wisdom in 100,000 Lines, Part 2 (Ṣatasāhasrikā Prajña Pāramitā 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":218,"text":"༄༅། །བོང་བུ་ལ་སོགས་པ་དང་། རོ་ལངས་ཡི་དགས་དང་། དེ་རྣམས་བསྒྲུབ་པའི་བསྐྱེད་པའི་རིམ་པ་བརྗོད་པ་གང་ཡིན་པ་དེའི་ལེའུ་ཡང་ཡིན་པས་སུམ་ཅུ་གཉིས་པ་སྟེ་སུམ་ཅུ་རྩ་གཉིས་པའོ་ཞེས་བྱ་བ་དཔལ་འཁོར་ལོ་སྔོམ་པའི་ལེའུ་སུམ་ཅུ་རྩ་གཉིས་པའི་དཀའ་འགྲེལ་ལོ།། །།ད་ནི་བསྙེན་བཀུར་སྔོན་དུ་འགྲོ་བས་མཆོད་པ་ལ་སོགས་པ་ལ་རྗེས་སུ་གནས་སོ་ཞེས་བསྟན་པའི་ཕྱིར། དེ་ནས་ཞེས་བྱ་བ་ལ་སོགས་པ་གསུངས་སོ། །དེ་ནས་ནི་མཆོད་པ་ལ་སོགས་པ་རྗེས་སུ་གནས་པ་གཞན་ལ་ཡང་གཞན་གྱིས་ཇི་ལྟར་འགྱུར་བ་དེ་ལྟ་དེ་ལྟར་སྒྲུབ་པ་པོས་བྱའོ་ཞེས་སྦྱར་རོ། །ཐམས་ཅད་ཀྱི་བསྒྲུབ་བྱ་རྣམས་རྣལ་འབྱོར་གྱིས་འཐོབ་པས་གང་དེ་རྣམས་ལ་སྒྲའི་རྟགས་ཀྱི་བདུན་བའོ། །བསྙེན་བཀུར་བསྟན་པའི་ཕྱིར། །བཟའ་དང་ཞེས་བྱ་བ་ལ་སོགས་པ་གསུངས་སོ། །བཟའ་བ་ནི་གོ་ཀུ་ད་ཧ་ན་ལ་སོགས་པའོ། ། སྟོན་མོ་ནི་ཞོ་དང་མར་དང་ཕྱེ་མར་ཀ་ར་དང་ལ་དུ་ལ་སོགས་པའོ། །བཟའ་བ་མང་པོ་ཉིད་ཀྱི་ཕྱིར་སྟོན་མོ་ནི་ཞོལ་སོགས་པ་ཉིད་དོ། །ཉ་ནི་རོ་ཧི་ཏ་ལ་སོགས་པའོ། །ཤ་ནི་ར་ལ་སོགས་པའི་ཤའོ། །སོགས་ཀྱི་སྒྲས་ནི་གཞན་ཡང་ཇི་ལྟར་རྙེད་པའི་བཟའ་བ་ལ་སོགས་པའི་ཁྱད་པར་རོ། ། འདིས་བྱ་བ་ནི་བྱ་སྟེ་སྒྲུབ་པ་པོས་མཆོད་དོ་ཞེས་ཤེས་པར་བྱའོ། །རང་བཞིན་གྱི་ཕྱིར་དེ་ལྟར་མཆོད་པར་བྱེད་པའི་སྒྲུབ་པ་པོ་ནི་ཐུན་མོང་མ་ཡིན་ནོ་ཞེས་དགོངས་སོ། །ཅི་ནུས་པ་དང་ཞེས་པ་ནི་ནུས་པ་དང་ཞེས་པ་ཇི་ལྟ་བུར་གྱུར་པས་དེས་དེ་ལ་བྱ་བ་བྱའོ་ཞེས་དགོངས་སོ། །དེ་དག་ནུས་པས་འདའ་བར་མི་བྱའོ། །བདུད་རྩི་རྣམ་པ་ལྔ་བསྐྱེད་པར་མི་ནུས་ཤིང་ལྔ་པོ་ཡོད་པ་མ་ཡིན་ན་བཟའ་བ་ལ་སོགས་པ་ཡང་བདུད་རྩི་རྣམ་པ་ལྔར་བསྒོམ་པར་བྱ་ཞིང་བསྟེན་པར་བྱའོ། །འབད་པས་ངེས་པར་རོ། །ནུབ་མོ་རྟག་ཏུ་བྱ་བ་ནི། །ཞེས་པ་ནི་རེ་ཞིག་ཉིན་མོ་ཡང་བཟའ་བ་ལ་སོགས་བ་བྱ་ཞིང་བསྟེན་པར་བྱའོ། །ནུབ་མོ་ནི་ངེས་པར་བྱའོ། །ནིའི་སྒྲས་ནི་དེའི་དོན་གྱི་ཕྱིར་རོ། །དེ་ནས་ཕོ་ཉ་བཟའ་བ་སྦྱིན། །ཞེས་པ་ནི་བཟའ་བ་ནི་བཟའ་བ་ལ་སོགས་པ་བཟའ་བར་བྱ་བའི་ཕྱིར་ལོངས་སྤྱོད་པའོ། །རང་གི་ཡན་ལག་མགོར་བྱས་ལ། །ཞེས་པ་ནི་རང་གི་ལག","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1403E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":219,"text":"༄༅། །པར་མི་འགྱུར་རོ། །དེ་ཅིའི་ཕྱིར་ཞེ་ན། འདི་ལྟར་དེ་དག་ནི་གཞན་གྱི་དོན་བྱེད་པ་ལས་བྱུང་བའི་དགའ་བས་ལུས་དང་སེམས་ཀྱི་རྒྱུད་དགའ་བར་གྱུར་ཅིང་བྱང་ཆུབ་ཀྱང་གཞན་གྱི་དོན་ཁོ་ནའི་ཕྱིར་འདོད་པ་དང་། སྲིད་པ་ཉེ་བར་བླང་བའི་ཕྱིར་ལས་མངོན་པར་འདུ་མི་བྱེད་པ་དང༑ སྲིད་པའི་སྲིད་པ་དང་བྲལ་བའི་ཕྱིར་དེ་དག་གིས་གནོད་པར་མི་འགྱུར་བའི་ཕྱིར་རོ། །སྙིང་རྗེ་ཆེན་པོའི་བཤད་པ་སེམས་ཅན་ཐམས་ཅད་ཀྱི་དོན་བྱ་བའི་སེམས་བསྐྱེད་པ་ཞེས་བྱ་བ་དང་པོ་བཤད་ཟིན་ཏོ། །ཡང་ན་འདི་ལྟར་གནོད་པར་མི་འགྱུར་ཏེ། །ཚུལ་ཁྲིམས་འཆལ་པ་མི་བྱེད་པས། ། ངན་འགྲོའི་སྒོ་ཀུན་གཅད་པའི་ཕྱིར། །དེ་དག་ནི་བདག་ཉིད་དགེ་བ་བཅུའི་ལས་ཀྱི་ལམ་ལྷག་པར་སྤྱོད་པས་གནོད་པ་མེད་པ་ན་གཞན་དག་ཀྱང་དེ་དག་ཉིད་ལ་སྦྱོར་བར་བྱེད་པས་ངན་འགྲོ་འགྲོ་བ་ངན་པའི་སྒོ་ཐམས་ཅད་གཅད་པའི་ཕྱིར་བདེ་འགྲོའི་སྒོ་གླེགས་འབྱེད་པར་བྱེད་ཅིང་། སེམས་ཅན་རྣམས་ལྷ་དང་མིའི་འགྲོ་བ་དག་ལ་འགོད་པར་བྱེད་པའི་ཕྱིར་རོ། །དེས་ནི་སྙིང་རྗེ་ཆེན་པོའི་བཤད་པ་ངན་འགྲོ་ལས་ཡོངས་སུ་བསྐྱབ་པའི་སེམས་བསྐྱེད་པ་ཞེས་བྱ་བ་གཉིས་པ་བསྟན་ཏེ། འདི་སྐད་དུ། གང་གི་ཕྱིར་བདག་ཉིད་ལམ་ལོག་པར་ཞུགས་པས་གཞན་དག་ཡང་དག་པའི་ལམ་ལ་དགོད་པ་ནི་གནས་མ་ཡིན་ཞིང་སྐབས་མ་ཡིན་གྱི། ཀྱེ་མ་བདག་ཀྱང་དགེ་བ་བཅུ་པོ་འདི་དག་ལ་ལྷག་པར་སྤྱོད་ཅིང་གཞན་དག་ཀྱང་དེ་དག་ཉིད་ལ་དགོད་པར་བྱའོ་ཞེས་ཇི་སྐད་གསུངས་པ་ལྟ་བུའོ། ཇི་ལྟར་སྲིད་པ་ལ་བརྟེན་པའི་ཉོན་མོངས་པ་དག་གིས་གནོད་པར་མི་འགྱུར་ཞེ་ན། དེའི་ཕྱིར༑ །སྟོང་ཉིད་ལྟ་བ་གོམས་བྱས་པས། །ཉོན་མོངས་འཇུག་པ་བཅོམ་ཕྱིར་རོ། །ཞེས་བྱ་བ་སྨྲས་ཏེ། རྒྱུ་དང་རྐྱེན་ཚོགས་པ་དང་། ཐ་དད་པའི་དངོས་པོ་དང་། ཞིག་བ་དག་ལ་དངོས་པོ་མི་དམིགས་པའི་ཕྱིར་རོ། །གང་ལ་འདོད་ཆགས་དང་། ཁོང་ཁྲོ་བ་དང་། གཏི་མུག་འབྱུང་བར་འགྱུར་ཏེ། དེ་ལྟར་ཉོན་མོངས་པ་རྣམས་ཀྱི་མཐུ་བཅོམ་པའི་སྲིད་པ་ལ་བརྟེན་པའི་ཉོན་མོངས་པ་རྣམས་ཀྱིས་ཀྱང་གནོད་པར་མི་འགྱུར་རོ། འོན་འདི་ལྟར་བྱང་ཆུབ་སེམས་དཔའ་རྣམས་ཕལ་ཆེར་འགྲོ་བ་ཐམས་ཅད་རྣམ་པར་རྒྱུ་བ་དང་། དེ་དག་ཏུ་སྐྱེས་པ་ཡང་སྣང་ན། ཇི་ལྟར་དེའི་ཆ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3856E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":220,"text":"༄༅། །ལོངས་སྤྱོད་པའི་སྐྱེས་བུ་ལ་འདོད་པ་ལོག་པ་དེའི་ཚེ་དེ་ལ་སྲེད་པ་ལྡོག་གོ། །སྲེད་པ་ནི་འདོད་པ་ཡིན་ལ། སྲེད་པ་དང་བྲལ་བ་དེ་ལ་ནི་ཤེས་པ་ཡོད་པ་ཉིད་ཀྱིས་ཡོན་ཏན་འགའ་ཞིག་ཡོད་པ་ཡང་མ་ཡིན་ནོ། །དེས་ནི་དེའི་ཚེ་དོན་འགའ་ཡང་ཡང་དག་པར་མི་མྱོང་སྟེ། རྣམ་པར་འགྱུར་བའི་ཚོགས་རྒྱུ་དང་འབྲས་བུའི་བདག་ཉིད་ཅན་མཐའ་དག་རབ་ཏུ་ཞི་བར་འགྱུར་བའི་ཕྱིར་རོ། །དེའི་ཕྱིར་གྲོལ་བའི་བདག་ལ་ཐར་པ་ཤེས་པ་ཡོད་པ་ཉིད་མི་རིགས་སོ། །འོ་ན་ནི་དེའི་ཚེ་སྐྱེས་བུ་ཤེས་པ་ཡོད་པ་མ་ཡིན་པར་འགྱུར་ལ་རག་གོ་ཞེ་ན། དེ་ལྟར་ན་ཡང་ཤེས་པ་མེད་པའི་ཡོད་པ་ཡང་། །གསལ་བར་ཡོད་པ་མིན་དང་མཚུངས་པ་མ་ཡིན་ནམ། །ཤེས་པ་ཡོད་པ་ལས་ཐ་དད་མེད་པའི་རང་གི་ངོ་བོ་ཅན་གྱི་སྐྱེས་བུ་ལ་ཤེས་པ་ཡོད་པ་ཉིད་མེད་ན་ཤེས་པ་མེད་པ་ལ་གང་ཞིག་བདེན་པ་ཡོད་པར་བརྟགས་པ་དེ་ནི་ཆེས་གསལ་བར་ཡོད་པ་མ་ཡིན་པ་མོ་གཤམ་གྱི་བུ་ལ་སོགས་པ་དང་འདྲ་བ་ཞིག་གོ། །ཅི་སྟེ་གྲོལ་བའི་གནས་སྐབས་ཅན་ཤེས་པ་ཡོད་པ་ཉིད་ཀྱི་ནུས་པ་ཡོད་པའི་ཕྱིར་བདག་ཡོད་དོ་སྙམ་དུ་སེམས་ན་འདི་ཡང་སྙིང་པོ་མེད་པ་ཞིག་སྟེ། གང་གི་ཕྱིར། ཐར་པ་བདག་གཅིག་ཡོད་ན་ནི། །ཤེས་ཡོད་ས་བོན་སྲིད་པ་ཡོད། །གལ་ཏེ་གྲོལ་བའི་གནས་སྐབས་སུ་བདག་བརྟག་པར་ནུས་ན་ནི་དེའི་ཚེ་བདག་ཡོད་དང་དེའི་རྟེན་ཅན་ཤེས་པ་ཡོད་པ་ཉིད་ཀྱི་ནུས་པ་ཡོད་པར་འགྱུར་བ་ཞིག་ན། དེའི་ཤེས་བ་ཡོད་པ་ཉིད་ཀྱི་རང་གི་ངོ་བོ་ཅན་ཡིན་པ་ཉིད་ཀྱི་ཕྱིར་དེ་མེད་པར་ཡོད་པ་མ་ཡིན་པས་རྟེན་མེད་པའི་ནུས་པ་ཡང་མི་སྲིད་དོ། །གཞན་ཡང་འབྱུང་བར་འགྱུར་བའི་དོན་ད་ལྟ་མི་ཉེ་བའི་ཕྱིར་འགའ་ཡང་ནུས་པའི་ཁྱད་པར་ཡོད་པ་ཉིད་དུ་བརྟག་པ་མཛེས་པར་མི་འགྱུར་ལ་གྲོལ་བའི་བདག་ལ་གང་ཤེས་པ་ཡོད་པ་ཉིད་ཀྱི་འཇུག་པ་རང་འབྱུང་བར་འགྱུར་བ་ནི་སྲིད་པ་ཡང་མ་ཡིན་ནོ། །འདིའི་ཕྱིར་ཡང་སེམས་པ་ཅན་གྱིས་དོན་ཡོད་པ་མ་ཡིན་པས་བདག་མེད་དོ། །གལ་ཏེ་ཐར་བར་གྲོལ་བར་གྱུར་པ་འགའ་ཡང་མེད་པས་ཐར་བ་མེད་པ་ཉིད་དུ་འགྱུར་རོ། །དེའི་ཕྱིར་སྲིད་པ་འདི་མི་འཇིག་པར་འགྱུར་རོ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3865E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":221,"text":"༄༅། །དྲི་མ་མེད་པའི་གོས་སོ། །གཙང་མ་ནི་དྲི་མ་མེད་པའོ། །མི་བསྐྱེད་པར་ངེས་པར་བྱ་བའི་དཔའ་བོའི་སྲིང་མོ་རང་ཞེས་པ་ནི་རྣལ་འབྱོར་མ་ཞེས་པའི་དོན་ཏོ། །དཔའ་བོའི་ཚ་མོ་ཞེས་པ་ནི་གཞུང་གཞན་ནོ། །གཅིག་ཉིད་ལ་མང་པོའི་ཚིག་གོ། །དེ་མཐོང་ནས་ཕྱག་རྒྱ་བྱ་བའོ་ཞེས་པ་ལ་པདམའི་ཞེས་བྱ་བ་ལ་སོགས་པ་གསུངས་ཏེ། ཐལ་མོར་གཏོགས་པའི་སོར་མོ་བཀུག་པ་ནི་པདམའི་ཕྱག་རྒྱའོ། །ཡང་ན་ཞེས་པ་ནི་ཕྱོགས་གཞན་ནོ། །ཡང་ན་ནི་ངག་གི་རྒྱན་ནོ། །ལག་པ་གཡས་བ་བརྐྱང་སྟེ་བརྡེག་པར་བྱས་པ་དེའི་སྟེང་དུ་གཡོན་པ་བསྐུམ་སྟེ་བཞག་པ་ནི་རུས་སྦལ་གྱི་ཕྱག་རྒྱའོ། །པགས་པ་དང་ནི་སྤྱི་བླུགས་ཉིད། །ཅེས་པ་ནི་གཡོན་པའི་ཕྲག་པ་ནས་འཕྱང་བའི་གཡོན་བའི་གོས་གཡོན་པའི་ལག་པས་འཛིན་པའི་ཚུལ་དུ་བྱེད་པ་ནི་པགས་པའོ། །ཁ་ཅིག་ན་རེ་མཆོད་ཕྱིར་ཐོགས་པའི་རྩ་རུ་འགྲོ་བར་བྱེད་པའི་ཚུལ་དུ་བྱེད་པའོ་ཞེས་ཟེར། སྤྱི་བླུགས་འཆང་བའི་ཚུལ་དུ་བྱེད་པ་ནི་སྤྱི་བླུགས་སོ། །དང་ཉིད་ཀྱིས་ནི་ངེས་པར་བཟུང་བའོ། །པདམའི་ཕྱག་རྒྱ་བྱེད་པ་ལ་པགས་པའི་ཕྱག་རྒྱ་བསྟན་པར་བྱའོ། །རུས་སྦལ་གྱི་ཕྱག་རྒྱ་བྱེད་པའི་སྤྱི་བླུགས་བསྟན་པར་བྱའོ༑ །རྣལ་འབྱོར་མས་ཕྱག་རྒྱ་བསྟན་ན་རྣལ་འབྱོར་པས་ཕྱག་རྒྱ་བྱ་བ་ནི་ཕྱག་རྒྱའི་ལན་ནོ། །དགའ་ཞིང་ཞེས་པ་ནི་ཡི་གེའི་ལུང་གིས་སོ། །དཔལ་རྡོ་རྗེ་ཕག་མོ་དང་ལྡན་པ་ནི་ཧེ་རུ་ཀ་སྟེ་དེ་ལས་བྱུང་བའི་རྣལ་འབྱོར་མ་རྣམས་ཏེ་དཔལ་ལོ། །མཆུ་ནི་འཕྱང་ཞིང་ཞེས་བྱ་བ་ལ་སོགས་པ་གཞན་རྐང་པ་གཡོན་པ་བསྐུམ་པ་ནི་ཞེས་བྱ་བ་ལ་སོགས་པ་གསུངས་ཏེ། སྐྱིལ་ཀྲུང་ཕྱེད་མའི་གར་བསྟན་ནོ། །ཞེས་པའི་དོན་ཏེ་ཡོངས་བཟློག་པའོ། །ཁ་ཕྱིར་བལྟས་པའི་རང་བཞིན་ནི་གཉིས་པོ་འདི་ནི་ཕྱག་རྒྱའི་ལན་ནོ། །དུས་ཚིགས་ནི་བསོད་ནམས་ཀྱི་དུས་སོ། །བཅུ་བཞི་པ་ལ་སོགས་པའི་དུས་སུ་དེ་བཞིན་གཤེགས་པ་དང་སློབ་དཔོན་ལ་སོགས་པ་མཆོད་པའོ། །འཇིག་རྟེན་དབང་ཕྱུག་ནི་འོད་དཔག་ཏུ་མེད་པའི་རིགས་སོ། །ཁུང་བུ་ལྟ་བུ་རྟག་ཏུ་མཁུར་ཚོས་ལ་ཡོད་པ་དེ་ནི་ཁུང་བུ་སྟེ། གཞུང་ཁ་ཅིག་ལས","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1403E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":222,"text":"༄༅། །ལུས་ཀྱི་འདུས་ཏེ་རེག་པ་ཆགས་པའམ་མ་ཆགས་པ་ཞེས་བྱ་བར་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །དེ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། གལ་ཏེ་ཡིད་ཀྱི་འདུས་ཏེ་རེག་པ་ཆགས་པའམ་མ་ཆགས་པ་ཞེས་བྱ་བར་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །དེ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། གལ་ཏེ་མིག་གི་འདུས་ཏེ་རེག་པ་ལས་བྱུང་བའི་ཚོར་བ་ཆགས་པའམ་མ་ཆགས་པ་ཞེས་བྱ་བར་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། ། དེ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། གལ་ཏེ་རྣ་བའི་འདུས་ཏེ་རེག་པ་ལས་བྱུང་བའི་ཚོར་བ་ཆགས་པའམ་མ་ཆགས་པ་ཞེས་བྱ་བར་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །དེ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། གལ་ཏེ་སྣའི་འདུས་ཏེ་རེག་པ་ལས་བྱུང་བའི་ཚོར་བ་ཆགས་པའམ་མ་ཆགས་པ་ཞེས་བྱ་བར་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །དེ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། གལ་ཏེ་ལྕེའི་འདུས་ཏེ་རེག་པ་ལས་བྱུང་བའི་ཚོར་བ་ཆགས་པའམ་མ་ཆགས་པ་ཞེས་བྱ་བར་མི་སྤྱོད་ན་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་དོ། །དེ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། གལ་ཏེ་ལུས་ཀྱི་འདུས་ཏེ་རེག་པ་ལས་བྱུང་བའི་ཚོར་བ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E8INC_SHES RAB KYI PHA ROL TU PHYIN PA STONG PHRAG BRGYA PA 8_The Perfection of Wisdom in 100,000 Lines, Part 8 (Ṣatasāhasrikā Prajña Pāramitā 8).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":223,"text":"༄༅། །འདུན་གྱིས་ཀྱང་ཆད་པ་བྱིན་ཏེ། དེས་ཞག་གཅིག་ཆད་པ་བྱས་པས་ཉེས་པ་གཅིག་གི་ཆད་པ་ནི། བྲི། གཉིས་པའི་ཆད་པ་ནི། བྱེད། གསུམ་པ་ནི། ཡིད་མགུ་བར་སྤྱོད་པ། བཞི་པ་ནི། ཡིད་མགུ་བར་སྤྱད་ཟིན་པའོ། །བཙུན་པ། མིའི་བུད་མེད་དང་། མིའི་སྐྱེས་པ་དེ་གཉིས་ཀྱི་སྨྱན་བགྱིད་ན། ཅིར་འགྱུར། དགེ་འདུན་གྱི་ལྷག་མའོ། ། མིའི་བུད་མེད་དང་། མི་མ་ལགས་པའི་སྐྱེས་པ་དེ་གཉིས་ཀྱི་སྨྱན་བགྱིས་ན། ཅིར་འགྱུར། ཉེས་པ་སྦོམ་པོར་འགྱུར་རོ། །མི་མ་ལགས་པའི་བུད་མེད་དང་མིའི་སྐྱེས་པ་དེ་གཉིས་ཀྱི་སྨྱན་བགྱིད་ན། ཅིར་འགྱུར། ཉེས་པ་སྦོམ་པོར་འགྱུར་རོ། །མི་མ་ལགས་པའི་བུད་མེད་དང་། མི་མ་ལགས་པའི་སྐྱེས་པ་དེ་གཉིས་ཀྱི་སྨྱན་བགྱིད་ན། ཅིར་འགྱུར། ཉེས་པ་སྦོམ་པོར་འགྱུར་རོ། །བཙུན་པ། མི་ལ་མིར་འདུ་ཤེས་ཏེ་སྨྱན་བགྱིས་ན། ཅིར་འགྱུར། དགེ་འདུན་གྱི་ལྷག་མའོ། །མི་ལ་མི་མ་ལགས་པར་འདུ་ཤེས་ཏེ་སྨྱན་བགྱིད་ན། ཅིར་འགྱུར། ཉེས་པ་སྦོམ་པོར་འགྱུར་རོ། །མི་མ་ལགས་པ་ལ་མིར་འདུ་ཤེས་ཏེ་སྨྱན་བགྱིད་ན། ཅིར་འགྱུར། ཉེས་པ་སྦོམ་པོར་འགྱུར་རོ། །བཙུན་པ། དགེ་སློང་གིས་གཅིག་ནས་གཅིག་ཏུ་བརྒྱུད་དེ་སྨྱན་བགྱིད་ན། ཅིར་འགྱུར། དགེ་འདུན་གྱི་ལྷག་མའོ། །མདོར་ན། གཞོན་ནུ་མ་དང་བུད་མེད་མངལ། །ཟ་མ་མ་ནིང་མ་ནིང་མོ། །དགེ་འདུན་ཐམས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00007EB1__DUL BA GZHUNG DAM PA 1_The Perfect Classic on Vowed Morality, Part 1 (Vinaya Uttara Grantha B, 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":224,"text":"ཕྱིན་པ་ལ་སྤྱོད་ཀྱང་། བཟོད་པ་དང་། བཟོད་པ་དང་ལྡན་པའང་མི་དམིགས། ཆོས་དེ་གཉིས་ལས་གཞན་དུའང་མི་སྤྱོད་ན། དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་བྱང་ཆུབ་ཀྱི་ལམ་འཐོབ་པར་འགྱུར་ཏེ། རབ་འབྱོར། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་སྤྱོད་ན། ཐབས་མཁས་པས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱའོ། །རབ་འབྱོར། གཞན་ཡང་ནམ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། བརྩོན་འགྲུས་ཀྱི་ཕ་རོལ་ཏུ་ཕྱིན་པ་ལ་སྤྱོད་ཀྱང་། བརྩོན་འགྲུས་དང་། བརྩོན་འགྲུས་རྩོམ་པའང་མི་དམིགས། ཆོས་དེ་གཉིས་ལས་གཞན་དུའང་མི་སྤྱོད་ན། དེའི་ཚེ་བྱང་ཆུབ་སེམས་དཔའ་སེམས་དཔའ་ཆེན་པོ་བྱང་ཆུབ་ཀྱི་ལམ་འཐོབ་པར་འགྱུར་ཏེ། རབ་འབྱོར། བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་དེ་ལྟར་སྤྱོད་ན། ཐབས་མཁས་པས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱའོ། །རབ་འབྱོར། གཞན་ཡང་ནམ་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ། བསམ་གཏན་གྱི་ཕ་རོལ་ཏུ་ཕྱིན་པ་ལ་སྤྱོད་ཀྱང་། བསམ་གཏན་དང་། བསམ་གཏན་དང་ལྡན་པའང་མི་དམིགས། ཆོས་དེ་གཉིས་ལས་གཞན་དུའང་མི་སྤྱོད་ན། དེའི་ཚེ་བྱང་ཆུབ་སེམས་དཔའ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E3_SHES RAB KYI PHA ROL TU PHYIN PA STON GPHRAG NYI SHU LNGA PA 3_The Perfection of Wisdom in 25,000 Lines, Part 3 (Pañca Viṃśati Sāhasrikā Prajñā Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":225,"text":"གྱིས། ནང་སྟོང་པ་ཉིད་ལ་བསླབ་པར་བྱའོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་ཕྱི་སྟོང་པ་ཉིད་ལ་བསླབ་པར་བྱའོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་ཕྱི་ནང་སྟོང་པ་ཉིད་ལ་བསླབ་པར་བྱའོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་སྟོང་པ་ཉིད་སྟོང་པ་ཉིད་ལ་བསླབ་པར་བྱའོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་ཆེན་པོ་སྟོང་པ་ཉིད་ལ་བསླབ་པར་བྱའོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་དོན་དམ་པ་སྟོང་པ་ཉིད་ལ་བསླབ་པར་བྱའོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་འདུས་བྱས་སྟོང་པ་ཉིད་ལ་བསླབ་པར་བྱའོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་འདུས་མ་བྱས་སྟོང་པ་ཉིད་ལ་བསླབ་པར་བྱའོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་མཐའ་ལས་འདས་པ་སྟོང་པ་ཉིད་ལ་བསླབ་པར་བྱའོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་ཐོག་མ་དང་ཐ་མ་མེད་པ་སྟོང་པ་ཉིད་ལ་བསླབ་པར་བྱའོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་དོར་བ་མེད་པ་སྟོང་པ་ཉིད་ལ་བསླབ་པར་བྱའོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་རང་བཞིན་སྟོང་པ་ཉིད་ལ་བསླབ་པར་བྱའོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་ཆོས་ཐམས་ཅད་སྟོང་པ་ཉིད་ལ་བསླབ་པར་བྱའོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་རང་གི་མཚན་ཉིད་སྟོང་པ་ཉིད་ལ་བསླབ་པར་བྱའོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་མི་དམིགས་པ་སྟོང་པ་ཉིད་ལ་བསླབ་པར་བྱའོ། དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་དངོས་པོ་མེད་པ་སྟོང་པ་ཉིད་ལ་བསླབ་པར་བྱའོ། །དངོས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E11INC_SHES RAB KYI PHA ROL TU PHYIN PA STONG PHRAG BRGYA PA 11_The Perfection of Wisdom in 100,000 Lines, Part 11 (Ṣatasāhasrikā Prajña Pāramitā 11).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":226,"text":"མ་ཡིན་པ་གཞན་ཡང་བྱང་ཆུབ་སེམས་དཔའ་མ་ཡིན། ཡིད་ཀྱི་ཁམས་ལའང་བྱང་ཆུབ་སེམས་དཔའ་ཡོད་པ་མ་ཡིན། བྱང་ཆུབ་སེམས་དཔའ་ལའང་ཡིད་ཀྱི་ཁམས་ཡོད་པ་མ་ཡིན། ཡིད་ཀྱི་ཁམས་མེད་པའང་བྱང་ཆུབ་སེམས་དཔའ་མ་ཡིན། ཆོས་ཀྱི་ཁམས་ཀྱང་བྱང་ཆུབ་སེམས་དཔའ་མ་ཡིན། ཆོས་ཀྱི་ཁམས་མ་ཡིན་པ་གཞན་ཡང་བྱང་ཆུབ་སེམས་དཔའ་མ་ཡིན། ཆོས་ཀྱི་ཁམས་ལའང་བྱང་ཆུབ་སེམས་དཔའ་ཡོད་པ་མ་ཡིན། བྱང་ཆུབ་སེམས་དཔའ་ལའང་ཆོས་ཀྱི་ཁམས་ཡོད་པ་མ་ཡིན། ཆོས་ཀྱི་ཁམས་མེད་པའང་བྱང་ཆུབ་སེམས་དཔའ་མ་ཡིན། ཡིད་ཀྱི་རྣམ་པར་ཤེས་པའི་ཁམས་ཀྱང་བྱང་ཆུབ་སེམས་དཔའ་མ་ཡིན། ཡིད་ཀྱི་རྣམ་པར་ཤེས་པའི་ཁམས་མ་ཡིན་པ་གཞན་ཡང་བྱང་ཆུབ་སེམས་དཔའ་མ་ཡིན། ཡིད་ཀྱི་རྣམ་པར་ཤེས་པའི་ཁམས་ལའང་བྱང་ཆུབ་སེམས་དཔའ་ཡོད་པ་མ་ཡིན། བྱང་ཆུབ་སེམས་དཔའ་ལའང་ཡིད་ཀྱི་རྣམ་པར་ཤེས་པའི་ཁམས་ཡོད་པ་མ་ཡིན། ཡིད་ཀྱི་རྣམ་པར་ཤེས་པའི་ཁམས་མེད་པའང་བྱང་ཆུབ་སེམས་དཔའ་མ་ཡིན༑ སའི་ཁམས་ཀྱང་བྱང་ཆུབ་སེམས་དཔའ་མ་ཡིན། སའི་ཁམས་མ་ཡིན་པ་གཞན་ཡང་བྱང་ཆུབ་སེམས་དཔའ་མ་ཡིན། སའི་ཁམས་ལའང་བྱང་ཆུབ་སེམས་དཔའ་ཡོད་པ་མ་ཡིན། བྱང་ཆུབ་སེམས་དཔའ་ལའང་སའི་ཁམས་ཡོད་པ་མ་ཡིན། སའི་ཁམས་མེད་པའང་བྱང་ཆུབ་སེམས་དཔའ་མ་ཡིན། ཆུའི་ཁམས་ཀྱང་བྱང་ཆུབ་སེམས་དཔའ་མ་ཡིན། ཆུའི་ཁམས་མ་ཡིན","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E1INC_SHES RAB KYI PHA ROL TU PHYIN PA STONG PHRAG BRGYA PA 1_The Perfection of Wisdom in 100,000 Lines, Part 1 (Ṣatasāhasrikā Prajña Pāramitā 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":227,"text":"ཤ་འདོད་པ་དང་། ཁ་ཟས་རྣམ་པ་ཐ་དད་པ་སྣ་ཚོགས་དོན་དུ་གཉེར་བ། ལམ་གྱི་རྒྱུད་རྣམ་པ་སྣ་ཚོགས་ཀྱི་ཁྱད་པར་དུ་སྐྱེས་པའི་སྐྱེ་མཆེད་ལ་གནས་པ་འདི་ལྟ་སྟེ། མིའི་ནང་ནས་འབྲས་ཆན་དང་། སྲན་ཆན་དང་། འཁུར་བ་དང་། སྐྱོ་མ་དང་། ཉ་དང་། ཤ་ལ་སོགས་པ། ཁམ་གྱིས་བཟའ་བའི་ཁ་ཟས་སྣ་ཚོགས་དོན་དུ་གཉེར་བ་དང་། མིའི་ནང་ནས་ཇི་ལྟ་བ་བཞིན་དུ་འགྲོ་བའི་རྒྱུད་ཐམས་ཅད་རྣམ་པར་སྤྱོད་པ་དག་ལས་ཀྱང་། ཁ་ཟས་དང་བཏུང་བ་སྣ་ཚོགས་དོན་དུ་གཉེར་བ་དག་དེ་ལྟར་བྱང་ཆུབ་སེམས་དཔའི་མཐུ་དང་། བྱང་ཆུབ་སེམས་དཔའི་སྦྱིན་པ་ཐོགས་པ་མེད་པར་གཏོང་བའི་རྔའི་སྒྲ་དང་། བྱང་ཆུབ་སེམས་དཔའི་སྔོན་གྱི་སྨོན་ལམ་གྱིས་བོས་པས་ཀུན་ཀྱང་འོངས་པར་གྱུར་ཏེ། འོངས་ནས་ཀྱང་ཁྱིམ་བདག་མཁས་པ་ལ་སློང་མོ་འདེབས་སོ། །གདོང་དུ་ལྟའོ། །སྡོད་དོ། །གསོལ་བ་འདེབས་སོ། །དེ་ནས་ཁྱིམ་བདག་མཁས་པས། སློང་བ་དེ་དག་ཀུན་ནས་འདུས་པར་ཤེས་ནས་ཡུད་ཙམ་དུ་བསམས་ཏེ། ནམ་མཁའ་ལ་བལྟས་པ་དང་། ནམ་མཁའི་དབྱིངས་ནས་ཁ་ཟས་དང་། བཏུང་བ་རྣམ་པ་སྣ་ཚོགས། རོ་སྣ་ཚོགས་དང་ལྡན་པ། ཁ་དོག་སྣ་ཚོགས་དང་ལྡན་པ། དྲི་སྣ་ཚོགས་དང་ལྡན་པ་མང་པོ་འཐོན་ཏེ། ལག་མཐིལ་དུ་འོངས་པར་གྱུར་ཏོ། །དེས་དེ་དག་ཡོངས་སུ་བླངས་ཤིང་དེ་ལྟར་ཀུན་ནས་འདུས་པའི་སློང་མོ་པ་མོས་པ་སྣ་ཚོགས་དང་ལྡན་པ་དེ་དག་ཅི་འདོད","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E5B1_SDONG PO BRGYAN PA_I LE_U_I STOD CHA_The Section Called, _House of the Jewel Trees,_ Part 1 (Ārya Buddha Avataṃsaka Nāma Mahāvaipulya Sūtra 5).txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":228,"text":"ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ངོ་བོ་ཉིད་སྟོང་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ངོ་བོ་ཉིད་སྟོང་པ་ཉིད་མ་ལགས་པ་གཞན་དུའང་ཡང་དག་པར་རྗེས་སུ་མ་མཐོང་ངོ། །དེས་ཡེ་ཤེས་དེ་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་དངོས་པོ་མེད་པའི་ངོ་བོ་ཉིད་སྟོང་པ་ཉིད་མ་ལགས་པ་གཞན་དུའང་ཡང་དག་པར་རྗེས་སུ་མ་མཐོང་ངོ། །དེས་ཡེ་ཤེས་དེ་དྲན་པ་ཉེ་བར་གཞག་པ་རྣམས་ཀྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་དྲན་པ་ཉེ་བར་གཞག་པ་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་དྲན་པ་ཉེ་བར་གཞག་པ་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་དྲན་པ་ཉེ་བར་གཞག་པ་རྣམས་མ་ལགས་པ་གཞན་དུའང་ཡང་དག་པར་རྗེས་སུ་མ་མཐོང་ངོ། །དེས་ཡེ་ཤེས་དེ་ཡང་དག་པར་སྤོང་བ་རྣམས་ཀྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ཡང་དག་པར་སྤོང་བ་རྣམས་ཀྱི་ཕྱི་རོལ་ཏུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ཡང་དག་པར་སྤོང་བ་རྣམས་ཀྱི་ཕྱི་ནང་དུ་ཡང་དག་པར་རྗེས་སུ་མ་མཐོང་། ཡེ་ཤེས་དེ་ཡང་དག་པར་སྤོང་བ་རྣམས་མ་ལགས་པ་གཞན་དུའང་ཡང་དག་པར་རྗེས་སུ་མ་མཐོང་ངོ། །དེས་ཡེ་ཤེས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E2INC_SHES RAB KYI PHA ROL TU PHYIN PA STONG PHRAG BRGYA PA 2_The Perfection of Wisdom in 100,000 Lines, Part 2 (Ṣatasāhasrikā Prajña Pāramitā 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":229,"text":"ཟེར་བ་བདེན་ནོ། །སྙམ་ནས་བཀའ་སྩལ་པ། དེ་ལྟ་བས་ན། ངའི་ཉན་ཐོས་རྣམས་ཀྱིས་འདུལ་བ་ལ་བསླབ་པའི་གཞི་འདི་ལྟར་གདོན་པར་བྱ་སྟེ། མགོ་མི་སྒྱུར་བར་ཁྱིམ་གཞན་དུ་འགྲོ་བར་བསླབ་པར་བྱའོ། །དྲུག་སྡེ་དག་ཕྲག་པ་སྤྲོད་ཅིག་ཁྱིམ་གཞན་དུ་འདོང་བ་དང་། ཇི་ཙམ་ན་མི་ཞིག་སྤོས་དང་མེ་ཏོག་གིས་བརྒྱན་ཏེ་འཇིག་རྟེན་ལ་བུ་ཙམ་དུ་སེམས་ཤིང་འགྲོ་ནས་དྲུག་སྡེ་དག་གིས་སྨྲས་པ། དགའ་བོ་ཉེ་དགའ། བཀྲེན་པ་འདི་འཇིག་རྟེན་ལ་བུ་ཙམ་དུ་སེམས་ཤིང་འགྲོ་ན། ཅི། འདིའི་སྙིང་ལམ་ན་དྲུག་སྡེ་དག་གིས་སྔོན་ལན་འགའ་ཡང་དྲི་དང་། མེ་ཏོག་ཐོགས་མ་མྱོང་སྙམ་པ་འདྲའི། ཚུར་ཤོག་།འདི་མི་དགའ་བར་བྱའོ། །དེ་ལྟར་བྱའོ། །ཞེས་དེ་ན་དེ་དག་གཅིག་དང་གཅིག་ཕྲག་པ་སྤྲད་ཅིང་། གཞན་དང་གཞན་ཡང་ཕྲག་པ་སྤྲད་དེ། དེ་ཕུལ་བ་དང་ས་ལ་བསྒྱེལ་ནས་དེས་སྨྲས་པ། བདག་གིས་ཁྱེད་ཅག་ལ་ནོངས་པ་ཅི་ཞིག་བགྱིས། བཀྲེན་པ། ཁྱོད་ཀྱི་སྙིང་ལམ་ན། དྲུག་སྡེ་དག་གིས་སྔོན་ལན་འགའ་ཡང་སྤོས་དང་། མེ་ཏོག་ཐོགས་མ་མྱོང་སྙམ་པས། ཁྱོད་དེ་ལྟར་མི་དགའ་བར་བྱས་སོ། །དེ་སྨོད་པར་བྱེད། འཕྱར་ཁ་གཏོང་བར་བྱེད། ཁ་ཟེར་བར་བྱེད་པའི་སྐབས་དེ། དགེ་སློང་རྣམས་ཀྱིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་དགོངས་པ། ཁྱིམ་པ་དེ་དག་གནས་སུ་སྨོད་པར་བྱེད་དོ། །སྙམ་ནས་བཀའ་སྩལ་པ། དེ་ལྟ་བས་ན། ངའི་ཉན་ཐོས་རྣམས་ཀྱིས་འདུལ་བ་ལ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E4__DUL BA RNAM PAR _BYED PA 4_The Divisions of Vowed Morality, Part 4 (Vinaya Vibhaṃga 4).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":230,"text":"༄༅། །སོང་ནས་ལྷུང་བར་གྱུར་པའི་བདུད་རྩིའི་རྒྱུན་འབེབས་པར་བྱེད་པའི་དོན་ཏོ། །སྔགས་ཀྱི་ཡི་གེ་ལ་ནི་རབ་བཅུ་གནས། །ཞེས་པས་སྔགས་ནི་བྱང་སེམས་ཡིན་ལ། དེ་ལ་བདེ་བ་ཆེན་པོའི་ཡེ་ཤེས་རྣམས་མི་འགྱུར་བར་ཐིམ་པར་བྱས་ནས་དེའི་གཟུགས་སུ་བསྐྱོད་པའི་དོན་ཏོ༑ །དེས་ན་ཡོངས་སུ་རྫོགས་པའི་འབྲས་བུ་རྙེད་ནས་དེ་ལ་རྒྱུའི་གཟུགས་སུ་གནས་པ་མི་རིགས་པ་ཉིད་དེ། འདི་ནི་ལྷན་ཅིག་སྐྱེས་པའི་གཏུམ་མོ་ཉིད་དེ། དེ་ལྟར་རིགས་པར་ཤེས་པར་བྱའོ། །བསྡམས་པ་དང་ཞེས་པ་ནི་བདེ་བ་ཆེན་པོར་ལེགས་པར་རབ་ཏུ་བསྡམས་པར་བྱས་པའོ།། ཆོ་ག་ཞེས་པ་ནི་ཇི་ལྟར་མན་ངག་བཞིན་དུ་སྟེ། དེས་གོ་བར་བྱ་བའོ། །དེ་ལྟར། ཛཿཧཱུཾ་བཾ་ཧོཿཞེས་ནི་རབ་བརྗོད་ནས། །ཞེས་པས་འདིར་ཡི་གེ་བཞིའི་དོན་ནི་ཞལ་ལས་དྲན་པའི་དོན་ཏོ། །མཆོད་པ་གསུངས་པ། དེ་རྗེས་སྔགས་ཀྱིས་ཞེས་པ་ལ་སོགས་པས་དེའི་རྗེས་སུ་དེ་ལ་མཆོད་པར་བྱའོ་ཞེས་པ་དང་འབྲེལ་ལོ། །གང་ལ་ཞེ་ན། སྔགས་ཀྱི་རང་བཞིན་དེ་ལ་ཞེས་པས་ཡེ་ཤེས་པ་དང་གཉིས་སུ་མེད་པའི་ཆུ་དང་འོ་མ་འདྲེས་པ་ལྟ་བུའི་སྔགས་ཀྱི་རང་བཞིན་དེ་ལའོ། །མཆོད་པ་རྣམ་པ་སྣ་ཚོགས་པ་དག་ཅེས་པས། དེས་ན་བཟའ་བ་དང་ཞེས་པས། ཁུར་བ་ལ་སོགས་པའོ། ། བཅའ་བ་དང་ཞེས་པས་འབྲས་ཆན་ལ་སོགས་པའོ། །བལྡག་པ་དང་ཞེས་པས། སྦྲང་རྩི་ལ་སོགས་པའོ། །བཏུད་དང་ཞེས་པས། དཔའ་བྱེད་ལ་སོགས་པའོ། །བཞི་པ་བྱ་ཞེས་པས་ཨ་འབྲས་ལ་སོགས་པའོ། །འདོད་ཡོན་ལྔ་དང་བཅས་རྣམས་ཀྱིས། །ཞེས་པས། འདོད་པའི་ཡོན་ཏན་ལྔའི་ལོངས་སྤྱོད་དོ། །བཤད་པར་བྱ་བ་གཞན་ཡང་གསུངས་པ། སྔགས་ཀྱི་རང་བཞིན་དེ་ལ་ཞེས་པས་བདེ་བ་ཆེན་པོའི་རང་བཞིན་ཏེ། ལྷ་མོའི་མཆོད་པ་དེ་ལ་ཡིད་རྒྱུན་དུ་གོམས་པའི་སེམས་རྩེ་གཅིག་ཏུ་བྱ་བའོ། །རྒྱུ་ཅིས་བྱ་ཞེ་ན། བཟའ་དང་ཞེས་པ་ལ་སོགས་པས༑ དེ་ལ་སྟོབས་འཕེལ་བའི་ཕྱིར་འདིར་བརྟེན་པས་སྟོབས་ལས་བདེ་བ་སྐྱེ་བ་ཉིད་དོ། །འདོད་ཡོན་ལྔ་དང་བཅས་རྣམས་ཞེས་པས། འདོད་པའི་ཡོན་ཏན་ལྔ་ངེས་པར་སྦྱར་ནས་ལོངས་སྤྱོད་པའི་དོན་ཏེ། ཡང་ན་འདོད་པ་ནི་བཅུ་གསུམ་ཡིན་ལ་ཡོན་ཏན་གསུམ་སྟེ། འདོད","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1585E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":231,"text":"༄༅། །སྨིན་ཏོ། །ལས་རྣམས་སྟོར་བར་མི་འགྱུར་པ། །བསྐལ་པ་དག་ནི་བརྒྱ་ལོན་ཀྱང་། །དུས་དང་འཕྲོད་ན་འཐོབ་པ་ནི། ལུས་ཅན་རྣམས་ལ་འབྲས་བུར་སྨིན། དགེ་སློང་དག་སྔོན་བྱུང་བ་ན་བསྐལ་པ་བཟང་པོ་འདིར་སྐྱེ་བོ་ཚེ་ལོ་ཉི་ཁྲི་ཐུབ་པ་ན་འོད་སྲུང་ཞེས་བྱ་བའི་སྟོན་པ་འཇིག་རྟེན་དུ་བྱུང་སྟེ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རིག་པ་དང་། རྐང་པར་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ། བླ་ན་མེད་པ། སྐྱེས་བུ་འདུལ་བའི་ཁ་ལོ་སྒྱུར་བ་ལྷ་དང་མི་རྣམས་ཀྱི་སྟོན་པ་སངས་རྒྱས་བཅོམ་ལྡན་འདས་ཡུལ་འཁོར་མོ་འཇིག་གི་གྲོང་ཁྱེར་གྱི་དྲང་སྲོང་བཞིན་གྱི་རི་དྭགས་གནས་ན་བཞུགས་སོ། །དེའི་དུས་ན་ཡུལ་འཁོར་མོ་འཇིག་ན་ཁྱིམ་བདག་གཞན་ཞིག་གནས་ཏེ། ཕྱུག་པ། ནོར་མང་བ། ལོངས་སྤྱོད་ཆེ་བ། གནས་ཡངས་ཤིང་རྒྱས་པ། ངལ་བསོས་བུ་བཞིན་ནོར་འདུ་བ། ངལ་བསོས་པོའི་ནོར་ལ་སྔོ་བ་དེས། ཆུ་བོ་བར་ཀ་ཡའི་ཕ་རོལ་ཏུ་གཙུག་ལག་ཁང་ཞིག་བརྩིགས་ཏེ། དེར་ཡུལ་སོ་སོ་ན་གནས་པའི་དགེ་སློང་དག་གནས་ཏེ། ཁྱིམ་བདག་དེ་ལས་སྐྱེ་བོའི་གྲོང་མི་དག་གིས་ཟོང་བླངས་ཤིང་འདོང་ངོ། །དེ་ལ་གཅིག་གིས་ལན་གསུམ་གྱི་བར་དུ་ཟོང་ཆུས་གསན་པ་དང་། དེས་དེ་ལ་སྨྲས་པ། འདི་ལྟར་དྲིན་མེད་པ་ཁྱོད་ཀྱིས་བརྣོགས་ཏེ། བདག་གི་ཟོང་ལན་གསུམ་དུ་ཆུད་གསན་གྱི། ནོར་མ་བྱིན་གྱི་བར་དུ་མ་འགྲོ་ཞིག།","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E2__DUL BA PHRAN TSEGS KYI GZHI 2_Foundation of Assorted Topics of Vowed Morality, Part 2 (Vinaya Kṣudraka Vastu 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":232,"text":"༄༅། །ལ་རྟོག་པ་ཡང་། །དེ་བཞིན་མེད་ཕྱིར་ཚུལ་གཉིས་མཚུངས། །ཞེས་བྱ་བ་སྨྲས་སོ། །ཟད་པ་ཅན་ནམ་ཟད་མེད་ན། །གང་གིས་ཟད་པས་ཐར་པ་སྨྲོས། །ཞེས་བྱ་བ་ནི་རེ་ཞིག་རང་གི་ངང་གིས་ཟད་པ་ཅན་མར་མེ་བཞིན་དུ་ཟད་པ་ལ་ནི་ཐར་པ་མི་འཐད་དོ། །ཟད་པ་ཅན་མ་ཡིན་པ་ལ་ཡང་ཟད་པ་མེད་པའི་ཕྱིར་ནམ་མཁའ་ལྟ་བུ་ལ་ཐར་པ་མེད་དོ། །ཅི་ཐར་པ་མེད་པ་ཁོ་ན་ཡིན་ནམ་ཞེ་ན། ཀུན་རྫོབ་ཏུ་ཡོད་དེ། དོན་དམ་པར་ནི་ཡོད་པ་མ་ཡིན་ནོ། །གང་གི་ཕྱིར་ཞེ་ན། རང་བཞིན་སྟོང་ཉིད་རྟོགས་པའི་ཕྱིར། །དེ་ཡི་བློ་ཡང་ལྡོག་གྱུར་པས། །ཟད་མེད་མི་ཟད་ཆོས་ཉིད་འཐོབ། །ཐོབ་པ་མེད་པའི་ཚུལ་གྱིས་སོ། །ཞེས་བྱ་བའི་ཕྱིར་ཏེ། གང་གི་ཚེ་དེས་ཉོན་མོངས་པ་རྣམས་དང་སེམས་རང་བཞིན་སྟོང་པ་ཉིད་དུ་ལེགས་པར་རྟོགས་པར་གྱུར་པ་དེའི་ཚེ་ན། དེས་ཆོས་ཐམས་ཅད་ཀྱི་ངོ་བོ་ཉིད་མི་དམིགས་པའི་ཕྱིར་ཐར་པའི་བློ་ཡང་ལྡོག་པས། ཉོན་མོངས་པ་བསགས་པ་མེད་པའི་ཕྱིར་མི་ཟད་པས་ཟད་པ་མེད་པའི་ཆོས་ཉིད་འཐོབ་སྟེ། ཐོབ་པ་མེད་པ་ཉིད་ཐོབ་པ་ཡིན་པའི་ཕྱིར་རོ། །ཇི་སྐད་དུ། བཅོམ་ལྡན་འདས་ཀྱིས། ང་ནི་ཐོབ་པ་མེད་པ་ཁོ་ནར་བྱང་ཆུབ་ཀྱི་སྙིང་པོ་ལས་ལངས་སོ་ཞེས་གསུངས་པ་དང་། དེ་བཞིན་དུ། ཚེ་དང་ལྡན་པ་ཤ་ར་དྭ་ཏིའི་བུ་ཐོབ་པ་ཡང་ཡོད། །མངོན་པར་རྟོགས་པ་ཡང་ཡོད་དེ། དེ་ནི་འཇིག་རྟེན་གྱི་ཐ་སྙད་ཀྱིས་གཉིས་སུ་བརྗོད་པར་ཟད་ཀྱི་དོན་དམ་པར་ནི་ཡོད་པ་མ་ཡིན་ནོ་ཞེས་བྱ་བ་ལ་སོགས་པ་གསུངས་པ་ལྟ་བུའོ། །དེའི་ཕྱིར་ལོ་བོ་ཅག་ནི་ཕོ་རོལ་པོ་དག་འདོད་པ་ལ་མི་བརྟེན་པས། ཡང་དག་ཇི་བཞིན་ཡོངས་རྟོག་པ། །བདག་ལ་ཕན་པར་འདོད་པ་དག་།ལྟ་ངན་ནད་དྲི་ངན་བསྒོས་པའི། །སྒྲེགས་པའི་ཚིག་ལ་རྟེན་མི་བྱེད། །ཅེས་བྱ་བ་སྨྲས་ཏེ། ཁྱེད་ཅག་གི་རང་དགས་ཉེ་བར་སྦྱར་བའི་ཚིག་གང་དག་ཡིན་པ་དེ་དག་ལ་ནི་མཁས་པ་ཡང་དག་པ་ཇི་ལྟ་བ་བཞིན་དུ་ཡོངས་སུ་རྟོག་པ་བདག་ལ་ཕན་པར་འདོད་པ་དག་རྟེན་པར་མི་བྱེད་དོ། །གང་གི་ཕྱིར་ཞེ་ན། འདི་ལྟར་ཁྱོད་ཀྱི་ཚིག་དེ་དག་ནི་ལྟ་བ་ངན་པའི་ནད་དྲིང་བས་བསྒོས་པའི་སྒྲེགས་པའི་ཚིག་ཡིན་པའི་ཕྱིར་རོ། །ལྟ་བ་ངན་པ་ཉིད་ནད་ཡིན་པ་དེ་ཉིད་དྲི་ངན་པ་ཡིན་ཏེ། དེས་བསྒོས་པའི་སྒྲེགས་པའི","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3856E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":233,"text":"འགྱུར་རོ། །འབྲས་བུའི་ཤིང་ཡང་དེ་བཞིན་ནོ། །དགེ་སློང་གི་འཆག་སར་ཤིང་ཞིག་སྐྱེས་ཏེ་དེ་ལ་འོལ་པའི་ཚང་འཆོས་ནས་དེས་དེ་དག་འཆག་པ་ལ་ཤིང་འདོར་ཞིང་སྐད་འབྱིན་པ་དང་། དེས་དེའི་ཚང་བཤིག་ནས་འོལ་པ་དེ་སྐད་འབྱིན་པ་དང་། བཅོམ་ལྡན་འདས་ཀྱིས་དགའ་བོ་ལ་དགའ་བོ། འོལ་བ་ཅིའི་ཕྱིར་སྐད་འབྱིན་ཅེས་སྨྲས་པ་དང་། དགེ་སློང་དག་གིས་འོལ་པའི་ཚང་བཤིག་པའི་སླད་དུའོ། །འོལ་པའི་ཚང་མ་བཤིག་ཅིག། །སུས་བཤིག་པ་དེ་ལ་ཉེས་བྱས་སུ་འགྱུར་རོ། །དགེ་སློང་གིས་འོལ་པའི་ཚང་བཤིག་ནས་ཚོན་བསྐོལ་བ་དེ་ཡང་རྒྱས་པར་དེ་བཞིན་ནོ། །མདོར་ན། ལ་ཕུག་སྡོང་བུ་འབྲས་བུ་དང་། །འདབ་མ་མེ་ཏོག་རྣམ་གསུམ་དུ། །རྟ་དང་རྟ་ཞོན་བརྐུ་བ་དང་། །གྲུ་རྒལ་བ་དང་ནོར་བུའོ། །མཉན་དུ་ཡོད་པ་ན་ཁྱིམ་བདག་ཅིག་ལ་ལ་ཕུག་གི་ར་བ་ཞིག་ཡོད་དེ། དེར་དགེ་སློང་ཞིག་སོང་ནས་འདི་སྐད་དུ། ལ་ཕུག་བསླང་ཞེས་སྨྲས་པ་དང་། བཙུན་པ། རིན་སྩོལ་ཅིག། རིན་མེད་དོ། །རིན་མེད་པར་ཇི་ལྟར་གསོལ། ཆོས་ཀྱི་ཕྱིར་རིན་མེད་པར་བྱིན་ཅིག་།བཙུན་པ། དེ་སྟེ་འདིར་འོངས་སོ་ཅོག་ལ་རིན་མེད་པར་བྱིན་ན། ཁོ་བོ་ཅག་གི་ཟས་དང་གོས་ཅུང་ཟད་ཀྱང་མེད་པར་འགྱུར་རོ། །ཞེས་སྨྲས་པ་དང་། ཅི། ཅུང་ཟད་ཀྱང་མི་སྦྱིན་ནམ༑ ཅུང་ཟད་ཀྱང་མི་གསོལ་ལོ། །ཞེས་སྨྲས་པ་དང་། དེས་ལ་ཕུག་གི་ར་བ་དེ་སྔགས་ཀྱིས་བསྡམས་པ་དང་། བཅོམ་ལྡན་འདས་ཀྱིས་བཀའ་སྩལ་པ། ཕས་ཕམ་པའི་ཉེས་པ་ནི།","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00007EB2__DUL BA GZHUNG DAM PA 2_The Perfect Classic on Vowed Morality, Part 2 (Vinaya Uttara Grantha B, 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":234,"text":"༄༅། །སྐྱེས་རྣམས་ཀྱིས་མི་ཤེས་གནས་ཡིན་ནོ། །མཆོད་སྦྱིན་ལ་ནི་གསད་ཅིང་གསོད་པ་གང་ཡང་མེད། །འཇིག་རྟེན་གསད་བྱ་ལྷ་རུ་ངེས་པར་འགྲོ་མེད་དེ། །སྙིང་རྗེ་དང་ནི་ངེས་པར་ཞི་བ་དང་བྲལ་བའི། །གཉིས་སྐྱེས་སྐྱོན་ཅན་རྣམས་ཀྱི་ཚིག་འདི་ཡིན་པར་འགྱུར། །དབུལ་པོའི་སྡུག་བསྔལ་དང་ནི་འདོད་པ་དང་བྲལ་ནས། །རང་གི་རྩ་ལག་གྲོགས་པོ་ཡིད་འོང་བུ་དང་ཚ། །དེ་རྣམས་བདེ་བར་འདོད་དང་བདེ་འགྲོ་འདོད་པ་ན། །གལ་ཏེ་ཚིག་འདི་བདེན་ཡིན་དེ་རྣམས་སྲེག་པར་བྱེད། །བུ་དང་རྩ་ལག་སྟོབས་མེད་ལ་སོགས་ཤི་གྱུར་ན། །དུ་འབོད་ནས་ནི་དུར་ཁྲོད་དག་ཏུ་ཕྱིན་པ་དང༑ །ཤི་བ་རྣམས་ལ་གང་གིས་ཆུ་དང་ཟན་སྦྱིན་ན། །རྨོངས་པ་དེ་ཡིས་ཇི་ལྟར་མ་སྐྱེས་ལ་སོགས་གསོད། །ཨ་ཤྭཏྠ་ལ་བརྟེན་དང་ཏིལ་སྣོད་སྦྱིན་པ་དང་། །བ་ལ་རེག་པ་དང་ནི་བྲམ་ཟེ་ཚིམ་པ་དང་། །གངྒཱའི་ཆུ་དང་བྷ་ར་ཏ་ནི་ཐོས་པ་སྟེ། །འདི་རྣམས་ཀྱིས་ནི་གལ་ཏེ་སྡིག་ཉམས་བྱེད་འགྱུར་ན༑ །མཁའ་འགྲོ་ཡིས་ནི་ཨ་ཤྭཏྠ་ལ་བརྟེན་པར་བྱེད། །ཏིལ་མཁན་གྱིས་ནི་ཏིལ་གྱི་སྣོད་ནི་སྦྱིན་བ་སྟེ། །བ་སྐྱོབ་ཀེའུ་ཡིས་བ་ལ་རེག་པར་བྱེད་པ་དང་། །མཁས་མིན་དག་ཀྱང་གཉིས་སྐྱེས་རྣམས་ལ་སྟོན་མོ་སྟེར། །གངྒཱའི་ཆུ་ནི་རུས་སྦལ་དང་ནི་ཉ་ཡིས་འཐུངས། །མ་སྐྱེས་པ་ཡིས་བྷ་ར་ཏ་ཡི་གྲགས་པ་ཐོས། །དེ་རྣམས་ལ་ནི་སྔོན་བསགས་ལས་ཀྱི་འབྲས་བུ་མེད། །དྲན་པའི་ཚད་མ་ཡིས་ནི་དཀའ་ཐུབ་ཉམས་འགྱུར་མིན། །ཨ་ཤྭཏྠ་ལ་བརྟེན་དང་ཏིལ་སྣོད་སྦྱིན་པ་གང་། །བ་ལ་རེག་དང་གཉིས་སྐྱེས་ཚིམ་པ་ཅི་ཡིན་དང་། །གངྒཱའི་ཆུ་དང་བྷ་ར་ཏ་ནི་ཐོས་པ་ཅི། ། ལམ་ནི་ཉམས་པར་གྱུར་པས་འདི་ཉིད་མི་ཤེས་སོ། །ཡོན་ཏན་འཕེལ་བ་ཡུལ་གྱིས་རྒྱས་པར་འགྱུར་བ་ཡི། །གང་ལ་སྟེང་དང་འོག་ཏུ་ལྕུག་མ་རྒྱས་པར་འགྱུར། །མི་ཡི་འཇིག་རྟེན་དུ་ནི་ལས་ཀྱིས་བཅིངས་པ་ཡི། །འོག་ཏུ་རྩ་བ་རྣམས་ནི་ཚུགས་པར་འགྱུར་བ་སྟེ། །དེ་བཞིན་གཟུགས་མེད་གང་ལ་ཉེ་བར་ཐོབ་པ་མེད། །ཐོག་མ་མེད་ལ་ཐ་མ་མེད་ཅིང་རབ་གནས་མེད། །ཨ་ཤྭཏྠ་ཤིང་དེ་ལ་ངེས་པར་བརྟེན་པ་ནི། །ཀླུ་དོན་འབྲས་བུ་ལས་ནི་རྒྱས་པར་བཤད་པའོ། །ཏིལ་ནི་སེམས་ཅན་ཡིན་ཞིང་སྣོད་ཉིད་སྣོད་ཡིན་ཏེ། །ཤིང་རྣམས་རབ་ཏུ་སྦྱིན་པ་ཏིལ་སྣོད་སྦྱིན་པའོ། །བ་ནི","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1348E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":235,"text":"འཇོག་བྱས་པ་དང་དགེ་སློང་ཇི་ཙམ་དུ་གསོག་འཇོག་བྱས་པ་ཟ་ན་ཐམས་ཅད་དུ་ལྟུང་བྱེད་དུ་འགྱུར་རོ། །དགེ་སློང་གིས་ཁ་མ་བཀྲུས་པར་སྐོམ་འཐུང་ན་ཉེས་བྱས་སུ་འགྱུར་རོ། །ལས་དང་པོ་བ་དང་། སྨྱོས་པ་དང་སེམས་འཁྲུགས་པ་དང་། ཚོར་བ་དག་གིས་ཉེན་པ་ལ་ལྟུང་བ་མེད་དོ། །གསོག་འཇོག་གི་ལྟུང་བྱེད་དེ་སུམ་ཅུ་བརྒྱད་པ་རྫོགས་སོ།། །།སངས་རྒྱས་བཅོམ་ལྡན་འདས་མཉན་ཡོད་ན་རྒྱལ་བྱེད་ཀྱི་ཚལ་མགོན་མེད་ཟས་སྦྱིན་གྱི་ཀུན་དགའ་ར་བ་ན་བཞུགས་སོ། །ཚེ་དང་ལྡན་བ་ནག་པོ་ཆེན་པོ་ནི་ཐམས་ཅད་དུར་ཁྲོད་པ་དང་ལྡན་པ་ཡིན་ཏེ། དེའི་ལྷུང་བཟེད་ཀྱང་དུར་ཁྲོད་པ་ཡིན། ཆོས་གོས་ཀྱང་དུར་ཁྲོད་པ་ཡིན། བསོད་སྙོམས་ཀྱང་དུར་ཁྲོད་པ་ཡིན། གནས་མལ་ཡང་དུར་ཁྲོད་པ་ཡིན་ནོ། །ཇི་ལྟར་ལྷུང་བཟེད་དུར་ཁྲོད་པ་ཡིན་ཞེ་ན། འདི་ལྟ་སྟེ་ཉེ་དུ་དག་གིས་ཤི་ཞིང་དུས་ལ་བབ་པའི་རྫེའུ་དུར་ཁྲོད་དུ་འདོར་བར་བྱེད་པ་དེ་ཚེ་དང་ལྡན་པ་ནག་པོ་ཆེན་པོས་གྱོ་མོ་ཁ་གཞོགས་ཏེ་བསྲེགས་ནས་ལྷུང་བཟེད་དུ་བྱིན་གྱིས་བརླབས་ཤིང་འཆང་བར་བྱེད་དེ་དེ་ལྟར་ལྷུང་བཟེད་དུར་ཁྲོད་པ་ཡིན་ནོ། །ཇི་ལྟར་ཆོས་གོས་དུར་ཁྲོད་པ་ཡིན་ཞེ་ན། འདི་ལྟ་སྟེ་ཉེ་དུ་དག་གིས་ཤི་ཞིང་དུས་ལ་བབ་པའི་གོས་དག་།དུར་ཁྲོད་དུ་འདོར་བར་བྱེད་པ་དེ་དག་ཚེ་དང་ལྡན་པ་ནག་པོ་ཆེན་པོས་བཀྲུས་ཏེ་དྲུབས་ཤིང་ཁབ་སྒྱུར་ནས་ཆོས་གོས་སུ་བྱིན་གྱིས་བརླབས་ཤིང་འཆང་བར་བྱེད་དེ་དེ་ལྟར་ཆོས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E3__DUL BA RNAM PAR _BYED PA 3_The Divisions of Vowed Morality, Part 3 (Vinaya Vibhaṃga 3).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":236,"text":"ཤེས་ཕྱིར་དེ་བཞིན་དུ། །མཉན་བྱ་ཡིན་ཕྱིར་སྒྲ་ཉིད་བཞིན། །སྒྲ་ནི་རྟག་པར་ཤེས་པར་བྱ། །ལྐོག་ཤལ་དང་རྔ་མ་དང་ནོག་དང་རྨིག་པ་དང་། རྭ་དང་ལྡན་པའི་རིལ་པོ་ལ་ལན་ཅིག་བ་ལང་ཞེས་བརྗོད་པ་ན་ཡིད་ཆེས་པ་སྐྱེ་བར་འགྱུར་བ་ཡིན་གྱི་བརྗོད་པ་གཉིས་པ་ལ་ལྟོས་པ་མ་ཡིན་པའི་ཕྱིར་དང་། གང་གི་ཕྱིར་རིག་བྱེད་ལ་སོགས་པ་ཡང་དང་ཡང་དུ་གོམས་པར་བྱས་ཤིང་འདྲིས་པར་བྱས་པ་ལས་བརྗེད་པ་མེད་པ་འབྱོར་བས་དོན་དང་བཅས་པར་རྟག་ཏུ་སེམས་ལ་གནས་པའི་ཕྱིར་དང་། སྔོན་མིང་དང་འབྲེལ་པར་ཡོངས་སུ་ཤེས་པ་དེ་ཡང་ཕྲད་ཅིང་མཐོང་བར་གྱུར་པ་ན། ལྷ་སྦྱིན་དེ་ཉིད་འདི་ཡིན་ནོ་ཞེས་ཤེས་པ་འབྱུང་བའི་ཕྱིར་དང་། རྟག་ཏུ་རྣ་བའི་དབང་པོས་གཟུང་བར་བྱ་བ་ཡིན་གྱི། དབང་པོ་གཞན་གྱིས་གཟུང་བར་བྱ་བ་མ་ཡིན་པའི་ཕྱིར་ཏེ། དེ་ལ་སྒྲ་ནི་ཆོས་ཅན་ནོ། །རྟག་པ་ཉིད་ནི་དེའི་ཆོས་སོ། །ཆོས་དང་ཆོས་ཅན་བསྡོམས་པ་ནི་ཕྱོགས་སོ། ། ལན་ཅིག་གིས་འཇུག་པ་དང་གོམས་པ་དང་། ཡང་ཤེས་པ་འབྱུང་བ་དང་། མཉན་པར་བྱ་བ་ཉིད་ཅེས་བྱ་བ་བཞིན་ནི་གཏན་ཚིགས་སོ། །སྒྲ་ཉིད་བཞིན་ནོ་ཞེས་བྱ་བ་ནི་དཔེ་སྟེ། ཇི་ལྟར་ཐ་དད་དུ་ཆད་ཅིང་གནས་པའི་བ་ལང་སྔོན་པོ་དང་། སེར་པོ་ལ་སོགས་པར་དབྱེ་བ་ཡོད་ཀྱང་བ་ལང་ཉིད་ཅེས་བྱ་བ་ནི་རྫས་ཐམས་ཅད་ལ་ཐུན་མོང་དུ་ཞུགས་པར་གྱུར་པ་ཡིན་ལ། བ་ལང་གི་རྫས་ནི་ཐ་དད་དུ་ཡོད་པ་དེ་བཞིན་དུ་སྒྲ་ཉིད་ཅེས་བྱ་བ་ཡང་རྟག་པ་ཉིད་ཡིན་ལ། རྟག་ཏུ་སྒྲ་དང་འབྲེལ་པ་ཡིན་པས་དེ་བཞིན་དུ་སྒྲ་ཡང་རྟག་པ་ཡིན་ནོ་ཞེས་བརྗོད་པར་བྱའོ་ཞེས་བྱ་བ་འདི་ལྟ་བུ་ནི་རིག་བྱེད་ཀྱི་ལུང་ཉིད་ལས་ཤེས་པར་བྱའོ། །གང་ཡང་སངས་རྒྱས་པས་ལུང་གི་རྗེས་སུ་དཔག་པའི་ཁོངས་སུ་གཏོགས་སོ་ཞེས་བཏགས་པ་དེ་ནི་བདེན་པ་མ་ཡིན་ཏེ། གང་གི་ཕྱིར། མངོན་སུམ་རྗེས་སུ་དཔག་པ་དང་། །སྒྲ་ལས་བྱུང་དང་ཉེར་འཇལ་བཅས། །དོན་གྱིས་གོ་དང་དངོས་མེད་པའི། །གཏན་ཚིགས་བསྒྲུབ་བྱ་སྒྲུབ་པར་བྱེད། །ཅེས་བྱ་བ་དག་འདི་སྐད་ཀྱང་སྨྲ་བར་ནུས་ཏེ། འདི་ནི་རྗེས་དཔག་ལས་ཐ་དད། །ཚད་མ་ཡིན་ཕྱིར་གཞན་དེ་བཞིན། །ཡང་ན་གཅིག་དང་དུ་མའི་ཡུལ། །རྟོགས་པར་གྱུར་པ་ཇི་བཞིན་ནོ། །ལུང་ནི་རྗེས་སུ་དཔག་པ་ལས་གཞན་ཡིན","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3856E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":237,"text":"བཞག་པ་དེ་ལྟ་བུ་དེ་མངོན་དུ་བྱས་ནས། །དེའི་འོག་ཏུ་འགོག་པ་ལའོ། །དེ་ནས་མཉམ་པར་མ་བཞག་པ་ལའོ། །དེའི་འོག་ཏུ་འགོག་པ་གཅིག་པུ་བོར་ལ་འདུ་ཤེས་མེད་འདུ་ཤེས་མེད་མིན་སྐྱེ་མཆེད་ལའོ། །དེ་ནས་མཉམ་པར་མ་བཞག་པ་ལའོ། །དེ་ནས་གཉིས་པོར་ལ་ཅི་ཡང་མེད་པའི་སྐྱེ་མཆེད་ལའོ། །དེ་ནས་མཉམ་པར་མ་བཞག་པ་ལའོ། །དེ་བཞིན་དུ་བརྒྱད་ཀྱི་བར་དུ་བོར་ནས་བསམ་གཏན་དང་པོ་ལའོ། །དེ་ནས་མཉམ་པར་མ་བཞག་པ་ལའོ། །དེ་ལྟར་གཅིག་ལ་སོགས་པ་པོར་ནས་འགོག་པའི་སྙོམས་པར་འཇུག་པ་ལ་ཐུག་པའི་བར་དུ་མི་འདྲ་བའི་སྒོ་ནས་འགྲོ་བས་ན་མི་འདྲ་བར་འགྲོ་བ་ཐོད་རྒལ་གྱི་སྙོམས་པར་འཇུག་པ་ལ་དབང་བ་ཉིད་ཀྱི་མཚན་ཉིད་མངོན་སུམ་དུ་བྱེད་པས་ན་བསྒོམ་པའི་ལམ་ཡིན་ནོ། །དེ་ལྟར་བསྒོམ་པའི་ལམ་བརྗོད་ནས་དེ་ལ་སྤང་བའི་ཕྱིར་མི་མཐུན་པའི་ཕྱོགས་རྣམ་པ་བཞི་བརྗོད་དགོས་པས། རེ་ཞིག་གཟུང་བའི་རྣམ་པར་རྟོག་པ་དང་པོ། མདོར་བསྡུས་རྒྱས་དང་སངས་རྒྱས་ཀྱིས། །བསྟང་བས་ཡོངས་སུ་མ་བཟུང་དང་། །དུས་གསུམ་ཡོན་ཏན་མེད་པ་དང་། །ལེགས་པའི་ལམ་ནི་རྣམ་གསུམ་ལ། །གཟུང་བའི་རྣམ་རྟོག་འདི་གཅིག་སྟེ། །སྦྱོར་བའི་རྣམ་པའི་སྤྱོད་ཡུལ་ཅན། །ཞེས་བྱ་བ་གསུངས་ཏེ། མདོར་བསྡུས་པ་ལ་དགའ་བའི་སེམས་ཅན་རྗེས་སུ་འཛིན་པས་ཆོས་མདོར་བསྡུས་པ་དང་། རྒྱས་པ་ལ་དགའ་བའི་སེམས་ཅན་རྗེས་སུ་འཛིན་པས་ཆོས་རྒྱས་པ་དང་། ཇི་སྐད་བཤད་པ་བཞིན་དོན་ལ་ནན་ཏན་མི་བྱེད་པས་སངས་རྒྱས་ཀྱིས་བསྟང་སྟེ་ཡོངས་སུ་མ་བཟུང་བ་དང་། བྱུང་བ་འགགས་པ་ཉིད་ཀྱིས་སྦྱོར་བའི་ལམ་གྱི་ཡོན་ཏན་མེད་པ་དང་། ཡང་དག་པར་སྐྱེ་བའི་རྒྱུ་དང་མི་ལྡན་པས་མཐོང་བའི་ལམ་གྱི་ཡོན་ཏན་མེད་པ་དང་། མ་འོངས་པ་མེད་པ་ཉིད་ཀྱིས་བསྒོམ་པའི་ལམ་ཡོན་ཏན་མེད་པ་དང་། ཕྱིན་ཅི་ལོག་ཞི་བ་ཉིད་ལ་སོགས་པས་མྱ་ངན་ལས་འདས་པར་སྦྱོར་བའི་ལམ་དང་། སྟོང་པ་ཉིད་མངོན་པར་སྒྲུབ་པ་ཉིད་ཀྱིས་མཐོང་བའི་ལམ་དང་། རང་བཞིན་མེད་པར་སྒོམ་པར་བྱེད་པ་ཉིད་ཀྱིས་བསྒོམ་པའི་ལམ་ལ་གཟུང་བའི་རྣམ་པར་རྟོག་པ་དང་པོ་གནས་སྐབས་འདིར་སྤང","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3793E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":238,"text":"༄༅། །སྐྱུགས་པ་དང་། །ཆོམ་ལུད་རྩིབ་ལོགས་ཟུག་པ་ཡང་། །རྨ་ལ་མི་འཕྲོད་བསྟེན་པ་ཡིས། །སྐྲང་དང་སྨིན་པ་ཁྱད་པར་མེད། །ཤ་སོགས་ནང་དུ་རྣག་ཞུགས་འགྱུར། །རིང་དུ་འགྲོ་བར་བྱེད་པ་ཡིན། །དེ་ནི་རིང་དུ་འགྲོ་བས་འགྲོ། །སྦུབས་ལྟར་འཛག་པ་སྤུ་གུ་ཡིན། །དྲང་པོ་སྦུ་གུ་གཅིག་ཡིན་ཏེ། །དེ་ཉིད་སྣ་ཚོགས་འགྲོ་བས་འགྲོ། །དེ་ནི་ནད་གཞི་རེ་རེ་འདུས། །ཟུག་རྔུའི་རྒྱུས་འབྱུང་ལྔར་འགྱུར་རོ། །རླུང་གྱུར་ནད་བཅས་རྨ་སྒོ་སྲ། །མདོག་མི་སྡུག་ཅིང་ཝུ་བ་འཛག་།ནུབ་མོ་ལྷག་པར་འཛག་པ་ཡིན། །མཁྲིས་གྱུར་སྐོམ་ཚ་རིམས་ཀྱིས་འདེབས། །སེར་བྲོ་རྣག་ནི་དྲི་མནམ་འཛག་།ཉིན་པར་ལྷག་པར་འཛག་པ་ཡིན། །བད་ཀན་སྐ་ཞིང་སྤྱི་བག་འཛག་།གཡའ་ཞིང་སྲ་བར་གྱུར་པ་དང་། །མཚན་མོ་ལྷག་པར་འཛག་པ་ཡིན། །འདུས་གྱུར་མཚན་མ་ཀུན་ལྡན་སྤང་། །ནང་ན་གནས་པའི་ཟུག་རྔུ་མ་ཕྱུང་ཞིང་། །སྤུ་གུ་སྐྱེད་པར་བྱེད་པ་གང་ཡིན་དེ། །ལྦུ་བ་ཅན་ལ་སླ་ཞིང་དྲོ་བ་དང་། །ཁྲག་བཅས་རྣག་ནི་ནད་བཅས་རྟག་ཏུ་འབྱུང་། །ཡན་ལག་བརྒྱད་པའི་སྙིང་པོ་བསྡུས་པ་ལས། ཕྱི་མའི་གནས་ཀྱི་ལེའུ་ཉི་ཤུ་རྩ་དགུ་པའོ།། །།དེ་ནས་རྨེན་བུ་ལ་སོགས་པའི་ནད་གསོ་བ་བཤད་པར་བྱའོ། །རྨེན་བུ་མ་སྨིན་པ་ལ་ནི། །རང་རང་སྐྲངས་པའི་ནད་ལྟར་གསོ། །ཀཎྜ་ཀ་རི་བྲི་ཧ་ཏི། །ཙི་ཏྲ་ཀ་དང་པི་པི་ལིང་། །བསྐོལ་བའི་མར་གྱིས་ལུས་སྦྱང་བར། །འདོད་པ་དག་གིས་སྣུམ་ཆོས་བྱ། །སྦྱང་བྱས་སྨན་རྣོན་ལྡེ་གུས་བསྐུ། །རྨེན་བུ་ལན་མང་དུགས་བྱས་ཏེ། ། ཡང་དང་ཡང་དུ་མཉེ་བར་བྱ། །འདི་ནི་མཆོག་ཏུ་རླུང་ལ་བྱ། །ཁྲག་དང་མཁྲིས་པ་ལས་གྱུར་པའང་། །གཏར་ག་བསིལ་བའི་སྦྱོར་ཀུན་བྱ། །བད་ཀན་ལས་གྱུར་རླུང་ལྟར་གསོ། །འོན་ཀྱང་སྨིན་ན་དེ་བཅད་དེ། །ཁྲག་ཡོད་པ་ནི་མེས་བསྲེག་བྱ། །མ་ལུས་པར་བཅད་ལུས་གྱུར་ན། ། སླར་ཡང་འཕེལ་བར་བྱེད་པར་འགྱུར། །ཤ་ཡི་རྨ་ལས་གྱུར་རྨེན་བུ། །དེ་བཞིན་འཚོ་བ་ཙམ་དུ་བྱ། །ཚིལ་ལས་གྱུར་པའང་འདི་ཉིད་དང་། །ཏིལ་དང་འོ་མའི་ལྡེ་གུས་བསྐུ། །རས་ནི་ཉིས་རིམ་དག་གིས་དཀྲི། །ཏོག་ལྕགས་ལ་སོགས་བསྲེགས་པས་བསྲོ། །ཡང་ན་མཚོན་གྱིས","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.13 (GSO RIG)\/TD04310_YAN LAG BRGYAD PA_I SNYING PO BSDUS PA ZHES BYA BA (Aṣṭaṃga Hṛdayasamhita).txt","subfolder":"A.ii.13 (GSO RIG)","origin":"Allochthonous","scripture_category":"non-scripture","reference":"Treatises on medicine"},"SCCT_class":"NSCR"}
{"id":239,"text":"པའི་ཆོས་ཀྱི་བརྡ་ལས་བྱུང་བའི་བཏགས་པའི་ཆོས་ཉིད་དང་མི་འགལ་བར་རབ་ཏུ་སྟོན་པ་དང་། གཟུགས་ལ་སོགས་པ་ལ་དོན་དམ་པར་འགྲིབ་པ་དང་འཕེལ་བ་མེད་པ་ལ་སོགས་པའི་དོན་དུ་སློབ་པ་དང་། ངོ་བོ་ཉིད་ཀྱིས་སྟོང་པ་ཉིད་ཀྱི་ཕྱིར་གཟུགས་ལ་སོགས་པ་ལ་ནང་དང་ཕྱི་ལ་སོགས་པ་སྟོང་པ་ཉིད་ཀྱིས་ཡོངས་སུ་མི་འཛིན་པ་དང་། གཟུགས་ལ་སོགས་པ་སྐྱེ་བ་དང་འགག་པ་ལ་སོགས་པ་མེད་པ་ཞེས་བྱ་བའི་རྣམ་པ་རྣམས་ཀྱིས་གོ་རིམས་བཞིན་དུ་བདེན་པ་བཞིའི་དམིགས་པ་ལ་ངེས་པར་འབྱེད་པའི་ཆ་དང་མཐུན་པ་སྐྱེ་བ་ཡིན་ནོ། །རང་སངས་རྒྱས་ཀྱི་ལམ་གྱི་མཇུག་ཐོགས་སུ་བྱང་ཆུབ་སེམས་དཔའི་ལམ། བདེན་དང་བདེན་ལ་བཟོད་པ་དང་། །ཤེས་པའི་སྐད་ཅིག་རྣམ་བཞི་ཡིས། །ལམ་ཤེས་ཉིད་ལ་མཐོང་བའི་ལམ། །ཕན་ཡོན་བཅས་པ་འདི་བཤད་དོ། །ཞེས་བྱ་བ་གསུངས་ཏེ། ལམ་ཤེས་པ་ཉིད་ཀྱི་སྐབས་སུ་བྱང་ཆུབ་སེམས་དཔས་ཆོས་ཤེས་པའི་བཟོད་པ་དང་། ཆོས་ཤེས་པ་དང་། རྗེས་སུ་ཤེས་པའི་བཟོད་པ་དང་། རྗེས་སུ་ཤེས་པ་ཞེས་བྱ་བ་བཟོད་པ་དང་། ཤེས་པའི་སྐད་ཅིག་མ་བཞི་པོ་སོ་སོར་སྡུག་བསྔལ་ལ་སོགས་པའི་བདེན་པ་དང་འབྲེལ་པ་དག་དང་ལྡན་པ་འདི་དང་གཞན་པའི་ཡོན་ཏན་དག་དང་ལྡན་པ་བསྒོམ་པར་བྱ་བ་ནི་མཐོང་བའི་ལམ་ཕན་ཡོན་ཆེན་པོ་ཞེས་བརྗོད་དོ། །རྣམ་པ་ཇི་ལྟ་བུར་བསྒོམ་པར་བྱ་ཞེ་ན། དེ་བཞིན་ཉིད་དང་སངས་རྒྱས་དག་།ཕན་ཚུན་རྟེན་པ་རྟེན་མེད་ཕྱིར། །རྣམ་གྲངས་ཁས་མི་ལེན་པ་དང་། །ཆེན་པོ་ཚད་མ་མེད་བཅས་དང་། །ཚད་མེད་པ་དང་མཐའ་མེད་དང་། །དེར་གནས་གཟུགས་ལ་སོགས་པ་ལ། །སངས་རྒྱས་ཉིད་དུ་ངེས་འཛིན་དང་། །བླང་མེད་དོར་བ་མེད་སོགས་དང་། །བྱམས་ལ་སོགས་དང་སྟོང་ཉིད་དང་། །སངས་རྒྱས་ཉིད་ནི་འཐོབ་པ་དང་། །རྣམ་པར་བྱང་ཀུན་ཡོངས་བསྡུས་དང་། །ཉམ་ང་བ་དང་ནད་ཀུན་སེལ། །མྱ་ངན་འདས་འཛིན་ཞི་ཉིད་དང་། །སངས་རྒྱས་རྣམས་ཀྱིས་སྲུང་ལ་སོགས། །སྲོག་མི་གཅོད་པ་ལ་སོགས་པ། །རྣམ་པ་ཀུན་མཁྱེན་ཚུལ་ལ་ནི། །བདག་ཉིད་གནས་ཏེ་སེམས་ཅན་དག་།འགོད་དང་སྦྱིན་པ་ལ་སོགས་པ། །རྫོགས་པའི་བྱང་ཆུབ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3793E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":240,"text":"༄༅། །སྙམ་དུ་སེམས་ཏེ། ཆོས་ཀྱི་ཚིག་ཡང་དག་པར་རྫོགས་པའི་སངས་རྒྱས་ཀྱིས་བསྟན་པ་བྱང་ཆུབ་སེམས་དཔའི་སྤྱོད་པ་ཡོངས་སུ་སྦྱོང་བའི་དོན་དུ་ནི༑ སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་མེས་གང་བར་ཡང་ཚངས་པའི་འཇིག་རྟེན་ནས་བདག་གིས་བདག་དོར་བར་མོས་ན། མེའི་དོང་ཐ་མལ་པ་འདི་ལྟ་བུ་ཞིག་ཏུ་བདག་དོར་བ་ལྟ་ཅི་སྨོས་ཀྱི། དེ་བས་སེམས་ཅན་དམྱལ་བའི་སྡུག་བསྔལ་ཐམས་ཅད་ཉམས་སུ་བབ་པས་ཀྱང་བདག་གིས་ཆོས་བཙལ་བར་བྱའི། མེའི་སྡུག་བསྔལ་དང་འགྲོགས་པ་ལྟ་ཁྱད་དུ་གསད་དོ། །ཞེས་ནས་དེ་རྣམ་པ་དེ་ལྟ་བུའི་བརྩོན་འགྲུས་རྩོམ་པས་ཆོས་ཡོངས་སུ་ཚོལ་ལོ། །ཇི་སྐད་དུ་ཐོས་པའི་ཆོས་རྣམས་ལ་ཡང་ཚུལ་བཞིན་དུ་རབ་ཏུ་རྟོག་པའི་ངང་ཚུལ་ཅན་ཡིན་ཏེ། དེ་ཆོས་དེ་དག་ཐོས་ནས་ཀྱང་། རྗེས་ལ་རང་གི་སེམས་རྟོག་པར་བཞག་པས་གཅིག་པུ་དབེན་པ་ན་འདུག་ཅིང་འདི་ལྟར་རྟོག་གོ་། ཆོས་དང་གཉེར་བའི་ཆོས་ལ་ནན་ཏན་དུ་བྱ་བས་སངས་རྒྱས་ཀྱི་ཆོས་ཁོང་དུ་ཆུད་པར་བྱ་བའི་ཚིག་གི་ལམ་ཡོངས་སུ་དག་པ་འབའ་ཞིག་གིས་མ་ཡིན་ནོ། །ཞེས་ཏེ། བྱང་ཆུབ་སེམས་དཔའ་དེ་བྱང་ཆུབ་སེམས་དཔའི་ས་འོད་བྱེད་པ་ལ་གནས་ཤིང་འདོད་པ་རྣམས་ལས་དབེན། སྡིག་ཏོ་དང་མི་དགེ་བའི་ཆོས་རྣམས་ལས་དབེན་ཞིང་རྣམ་པར་རྟོག་པ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E3B_SA BCU_I LE_U_The Section on the Ten Levels (Ārya Buddha Avataṃsaka Nāma Mahāvaipulya Sūtra 3).txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":241,"text":"སྣང་བའི་ཕྱིར་དེ་རྣམས་ཀྱིས་བསྡུས་པ་ནི་སྲིད་པ་གསུམ་སྟེ། དེ་བཞིན་གཤེགས་པའི་གསང་བ་གསུམ་སྒྱུ་མ་ལྟ་བུ་ཉིད་ཀྱི་ས་འཇུག་པ་དང་རྒལ་བ་སྟེ་ཡོངས་སུ་གཅོད་པའོ། །དེ་ལ་སྣ་ཚོགས་རྡོ་རྗེ་ཞེས་བྱ་བ་ལ་སོགས་པ་ལ། དེ་ལ་ཞེས་བྱ་བ་ནི་སྙིང་གའི་ཟླ་བའོ། །ལྷ་ནི་རྡོ་རྗེ་འཛིན་པའོ། །སངས་རྒྱས་རྣམས་ནི་ཐམས་ཅད་ཀྱང་། །རོལ་པ་བྱེད་པའི་འདི་ཡི་ནི། །དེ་ལས་དེ་རྣམས་སྤྲོས་པའི་ཕྱིར། །སངས་རྒྱས་རྣམས་ཀྱིས་སྤྲོས་པའོ། །དགོས་པ་ཇི་ལྟར་ཞེས་བྱ་བ་ལ་སོགས་པ་གསུངས་ཏེ། ལྷ་ཡིན་ཞེས་བྱ་པ་ནི་ལྷར་གྱུར་པའོ། །ཀྱེ་ཞེས་བྱ་བ་ནི་བོད་པའོ༑ །ཐམས་ཅད་དུ་ནི་རྣམ་པར་རོལ། །སངས་རྒྱས་རྣམས་ཀྱི་ཐོབ་པ་ངེས་པ་སྟེ། །དེ་ཞེས་བྱ་བ་ནི་ལྷག་མའོ། །སྣ་ཚོགས་རྡོ་རྗེ་དང་སངས་རྒྱས་རྣམས་ཀྱི་རྣམ་པར་རོལ་པ་ཡིན་ན་ཅི་ཕྱིར་རྡོ་རྗེ་སེམས་དཔའ་ཞེས་བྱ་ཞེ་ན། ལྷ་རྣམས་ཀྱི་ཞེས་བྱ་བ་ལ་སོགས་པ་སྨོས་ཏེ། ལྷ་རྣམས་ཀྱི་མ་ལུས་པ་རྣམས་ཀྱིའོ། །དེ་ཙམ་གྱིས་ཞེས་བྱ་བ་ནི་དེ་ཐམས་ཅད་ཅེས་བྱ་བའི་དོན་ཏོ། །དེ་ཐམས་ཅད་ནི་རྡོ་རྗེ་སེམས་དཔའ་ཉིད་རྣམ་པར་རོལ་པ་ཞེས་བྱ་བའི་བར་དུ་སྟེ། རྡོ་རྗེ་སེམས་དཔའ་ཉིད་དེ་དང་དེའི་རྣམ་པས་སྐྱེ་ཞེས་བྱ་བར་དགོངས་སོ། །དེ་ནས་བལྟ་བྱ་ཞེས་བྱ་བ་ལ་སོགས་བ་གསུངས་ཏེ། ཐམས་ཅད་ཀྱི་ནི་སྣ་ཚོགས་རྡོ་རྗེ་ལ་སོགས་པའི་ཆོས་ཁོ་ནའོ། །རང་བཞིན་ནི་གཉིས་སུ་མེད་པའི་ཡེ་ཤེས་ཉིད་དེ། དོན་མ་ཡིན་ཞིང་ཤེས་པ་མ་ཡིན་ཞེས་ཡོངས་སུ་གཅོད་པའི་ཕྱིར་རོ། །དེ་ལྟ་བས་ན་སྲིད་པ་གསུམ་ནི་རྣལ་འབྱོར་མའི་འཁོར་ལོའམ། སྣ་ཚོགས་པ་ཐམས་ཅད་རྫོགས་པ་ནི་གཅིག་པའི་རང་བཞིན་ཉིད་དོ། །མཐོང་ཞེས་བྱ་བ་ནི་འཇུག་པའོ། །རོལ་པ་ཞེས་བྱ་བ་ལ་སོགས་པ་ལ་རོལ་པ་བྱས་པ་ལས་སངས་རྒྱས་ཀྱིས་བདག་མཐོང་བ་དང་། དེའི་རྣལ་འབྱོར་མའི་དབང་ཕྱུག་ཀྱང་ཐམས་ཅད་དུ་མཐོང་བའོ། །ལྷ་ཞེས་བྱ་བ་ལ་སོགས་པ་ལ༑ ལྷ་ནི་རྡོ་རྗེ་སེམས་དཔའ་ལ་སོགས་པའོ། །དེ་རྣམས་ཡང་དག་པར་རྟོགས་པ་ནི་དེ་ཁོ་ན་ཉིད་དེ། དེ་གསལ་བར་བྱེད་པའི་ལེའུའོ། །དང་པོ་ནི་ཐོག་མའོ། །ནམ་མཁའ་དང་མཉམ་པའི་རྒྱུད་ཀྱི་རྒྱ་ཆེར་འགྲེལ་པ་ནམ་མཁའ་དང་མཉམ་པ་ལས་ལེའུ་དང་པོའོ།། །།","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1424E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":242,"text":"༄༅། །དཔྱོད་པ་ཡང་དཔྱད་པར་བྱ་བ་ལྟར་བརྟགས་པ་ཡིན་པས་དཔྱད་པར་བྱ་བར་འགྱུར་ཞེ་ན་མ་ཡིན་ཏེ། ཇི་ལྟར་གྲགས་པ་ཞེས་བྱ་བས་ལན་ཟིན་ཏོ། །དེ་ལྟ་ཡིན་ན་སྐྱོན་ཡང་བཤད་དེ། གང་གི་ཚེ་ལེགས་པར་དཔྱད་པའི་དཔྱོད་པས་དཔྱོད་པར་བྱེད་ན་དེའི་ཐུག་པ་མེད་པར་འགྱུར་རོ། །དེ་ཅིའི་ཕྱིར་དཔྱོད་པའི་དོན་དུ། གཟུང་བ་ཡང་དཔྱད་དགོས་པའི་ཕྱིར་རོ། །དཔྱད་པར་བྱ་བ་ལ་ཐུག་མེད་དུ་ཅི་སྟེ་མེད་ཅེ་ན་སྨྲས་པ། དཔྱད་པར་བྱ་བའི་ཡུལ་དཔྱད་ཟིན་པ་ལ་དཔྱད་པའི་རྟེན་མེད་དེ། གང་ལ་བརྟེན་ནས་སླར་དཔྱོད་པ་ན་ཐུག་མེད་དུ་འགྱུར་བ་དེ་སྟོང་བར་བྱས་པའི་ཕྱིར་རོ། ། དཔྱད་པར་བྱ་བ་དཔྱོད་པས་བྱ་བ་བྱས་པར་འགྱུར་བའི་ཕྱིར་རོ། །དེ་བས་རྟེན་པས་སྐྱོད་པ་མི་སྐྱེའོ། །རྣམ་རྟོག་མེད་པའི་ཕྱིར་འཇུག་པ་དང་ལྡོག་པ་མེད་པས་ཆགས་པའང་མ་ཡིན། ཆགས་པ་དང་བྲལ་བ་ཡང་མ་ཡིན་པ་དེ་ནི་མྱ་ངན་ལས་འདས་པར་བརྗོད་པར་བྱ་བ་དང་བྲལ་བས་རབ་ཏུ་ཞི་བའི་ཕྱིར་རོ། ། བརྟགས་པའི་ཡུལ་ལ་དཔྱོད་པ་བདེན་ཏེ་དོན་དམ་པར་མ་ཡིན་ཞེས་བཤད། དངོས་པོར་སྨྲ་བ་གང་ལ་དཔྱད་པར་བྱ་བ་དང་དཔྱོད་པ་གཉིག་བདེན། དོན་དམ་པར་ཡོད་ཀུན་རྫོབ་མ་ཡིན་པ་དེ་ཉིད་ནི་ཤིན་ཏུ་དཀའ་བར་གནས། དེ་ཉིད་བཤད་དེ། གལ་ཏེ་ཚད་མའི་ཤེས་པའི་མཐུས་གཞལ་བྱའི་དོན་རྣམ་པར་བཞག་ན། ཤེས་པ་ཡོད་པ་ཅིས་ཉེས་ཏེ་རང་རིག་མེད་པས་ཚད་མ་གཞན་ཚོལ་ན་ཐུག་པ་མེད་པའི་ཕྱིར་རོ། །འོན་ཏེ་ཕ་རོལ་ལ་བརྟགས་ནས་བཤད་དེ། གལ་ཏེ་ཤེས་པར་བྱ་བའི་དབང་གིས་ཤེས་པ་རྣམ་པར་བཞག་ན། ཤེས་པར་བྱ་བ་ཡོད་པར་ཅིས་ཤེས། ཤེས་པ་དང་ཤེས་བྱ་ཕན་ཚུན་གྱི་དབང་གིས་གལ་ཏེ་གཉིས་ཡོད་པར་བརྗོད། ཤེས་བྱའི་དབང་གིས་ཤེས་པ་དང་། ཤེས་པའི་དབང་གིས་ཤེས་བྱ་ཡོད་པར་འདོད་ན་དེའི་ཚེ་ཕན་ཚུན་དུ་བརྟེན་པའི་ཕྱིར་ཤེས་པ་དང་ཤེས་བྱ་གཉིག་མེད་པར་འགྱུར་རོ། །འདིར་དཔེ་བཤད་དེ། བུ་མེད་པར་ཕ་མེད་ན་བུ་སྐྱེད་པ་ལ་ལྟོས་པ་ཅན་དེ་ཡིན་པས། འོ་ན་བུ་ག་ལས་འབྱུང་སྟེ་ཕ་མེད་པའི་ཕྱིར་རོ། །དེ་བས་བུ་མེད་པས་ཕ་མེད་དོ། །གང་གི་ཕྱིར་ཕས་བུ་སྐྱེད་དེ་ཡང་བུ་མེད་ན་ཕ་མ་ཡིན་པས་ཕན་ཚུན་དུ་བརྟེན་པས་གཉི་ག་མེད་པ་ཉིད་དོ། །དོན་ལ་ཡང་སྦྱར་ཏེ། དེ་བཞིན་ཕ་དང་བུ་ལྟར་ཤེས་པ་དང་ཤེས་བྱ་གཉིག་མེད་དེ། ཤེས་བྱ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3880E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":243,"text":"༄༅། །གོང་ནས་གོང་དུ་ཤེས་རབ་དང་། སྤོབས་པ་ལ་གཟུངས་ཀྱི་དབང་བ་ཀུན་ཏུ་རྨོངས་པ་དང་། སྤོབས་པའི་དབང་ལ་ཀུན་ཏུ་རྨོངས་པ་དང་། དེའི་གནས་ངན་ལེན་མི་མཐུན་པའི་ཕྱོགས་སོ། །ས་བཅུ་པ་ལ་ནི་མངོན་པར་ཤེས་པ་ཆེན་པོ་ལ་ཀུན་ཏུ་རྨོངས་པ་དང་། གསང་བ་དང་ཕྲ་བའི་རྗེས་སུ་འཇུག་པ་ལ་ཀུན་ཏུ་རྨོངས་པ་དང་། དེའི་གནས་ངན་ལེན་མི་མཐུན་པའི་ཕྱོགས་སོ། །སངས་རྒྱས་ཀྱིས་ལ་ནི་ཤེས་བྱ་ཐམས་ཅད་ལ་ཆགས་པ་ཤིན་ཏུ་ཕྲ་མོ་ཀུན་ཏུ་རྨོངས་པ་དང་། ཐོགས་པ་ཀུན་ཏུ་རྨོངས་པ་དང་། དེའི་གནས་ངན་ལེན་མི་མཐུན་པའི་ཕྱོགས་སོ། །སྤྱན་རས་གཟིགས་དབང་ཕྱུགས་དེ་དག་ནི་ཀུན་ཏུ་རྨོངས་པ་ཉི་ཤུ་རྩ་གཉིས་དང་། གནས་ངན་ལེན་བཅུ་གཅིག་པོ་དེ་ངག་གི་རྣམ་པར་གཞག་སྟེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ནི་མི་ལྡན་པ་ཡིན་ནོ། །བཅོམ་ལྡན་འདས་གང་ལ་ད་ལྟར་བྱང་ཆུབ་སེམས་དཔའ་རྣམས་དེ་ལྟར་ཀུན་ཏུ་རྨོངས་པའི་དྲ་བ་ཆེན་པོ་རབ་ཏུ་དྲལ་ཅིང་དེའི་གནས་ངན་ལེན་ཐིབས་པོ་ཆེན་པོ་ལས་ཡང་དག་པར་འདས་ཏེ། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བའི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཅི་ཙམ་དུ་ཕན་ཡོན་ཆེ་ཞིང་། འབྲས་བུ་ཆེ་བ་ནི་ངོ་མཚར་ལགས་སོ། །བཅོམ་ལྡན་འདས་ས་དེ་དག་རྣམ་པར་དག་པ་དུ་དག་གིས་རྣམ་པར་གཞག་ལགས། སྤྱན་རས་གཟིགས་དབང་ཕྱུགས་བརྒྱད་ཀྱིས་ཏེ། ལྷག་པའི་བསམ་པ་རྣམ་པར་དག་པ་དང་། སེམས་རྣམ་པར་དག་པ་དང་། སྙིང་རྗེ་རྣམ་པར་དག་པ་དང་། ཕ་རོལ་ཏུ་ཕྱིན་པ་རྣམ་པར་དག་པ་དང་། སངས་རྒྱས་མཐོང་ཞིང་བསྙེན་བཀུར་བྱེད་པ་རྣམ་པར་དག་པ་དང་། སེམས་ཅན་ཡོངས་སུ་སྨིན་པར་བྱེད་པ་རྣམ་པར་དག་པ་དང་། སྐྱེ་བ་རྣམ་པར་དག་པ་དང་། མཐུ་རྣམ་པར་དག་པས་སོ། །སྤྱན་རས་གཟིགས་ཕྱུགས་དང་པོ་ལ་ལྷག་པའི་བསམ་པ་རྣམ་པར་དག་པ་ནས། མཐུ་རྣམ་པར་དག་པའི་གང་ཡིན་པ་དང་། ས་གོང་མ་གོང་མ་རྣམས་དང་། སངས་རྒྱས་ཀྱི་སའི་བར་ལ་ལྷག་པའི་བསམ་པ་རྣམ་པར་དག་པ་ནས། མཐུ་རྣམ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4038.2E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":244,"text":"ཚེ་དང་ལྡན་པ་དག་།ངལ་བསོ་བ་ནི། ཕྱིས་བྱའི། མལ་སྟན་འགེད་པ་བོས་ལ་རྒན་རིམ་བཞིན་དུ་མལ་སྟན་དང་། གནས་ཁང་བགོས་ཤིག་།དེ་དག་གིས། ཚེ་དང་ལྡན་པ། དགེ་སློང་ཁ་ཅིག་ཉལ་ནས་སྲོད་ཀྱང་འཁོར་ན། གནོད་པ་བྱས་ཏེ་ཅི་རུང་གི་།གང་དུ་བཤེས་པའི་གནས་སུ་ཉོལ་ཅིག་དང་། སང་ནམ་ནངས་ནས་གནས་ཁང་དང་། མལ་སྟན་བགོ་བར་བྱའོ། །ཞེས་སྨྲས་པ་དང་། དེ་དག་གིས་ཚེ་དང་ལྡན་པ་དག་།སྟོན་པ་བཞུགས་བཞིན་དུ་ཁྱེད་ཀྱིས་བསྟན་པ་དག་བཤིག་པར་བྱའམ། གནས་ཁང་དང་། མལ་སྟན་དག་ངེད་ཅག་དང་རྒན་རིམ་དུ་བགོས་ཤིག་།ཅེས་སྨྲས་པ་དང་། མལ་སྟན་འགེད་པས་གནས་ཁང་དང་མལ་སྟན་དག་འགེད་པ་ལ་ཞུགས་ནས་གསར་བུ་རྣམས་ལ་མ་བགོས་པར་ནམ་ནངས་ནས་དྲུག་སྡེ་དག་ཅུང་ཟད་ཅིག་ཉལ་ནས་ནང་བར་སྔར་ལངས་ཏེ་མལ་སྟན་དག་སླར་ཕུལ་ནས་དོང་བ་དང་། དགེ་སློང་དག་གིས་ཅིའི་ཕྱིར་ན་མལ་སྟན་དག་སླར་ཕུལ། དེ་དག་གིས་ཚེ་དང་ལྡན་པ་དག་།ངེད་ཅག་མཆོད་རྟེན་ལ་ཕྱག་འཚལ་དུ་འོངས་ཏེ། ད་ནི། སླར་འདོང་ངོ། །ཞེས་སྨྲས་པ་དང་། དེ་དག་གིས་ཚེ་དང་ལྡན་པ་དག་།དེ་ལྟར་ན། ཁྱེད་ཅག་གིས་མཚན་རངས་དགེ་སློང་དག་གཙེས་ཏེ་ཅི་བྱ་ཞེས་སྨྲས་པ་དང་། དེ་དག་གིས་ཚེ་དང་ལྡན་པ་དག་།བསྟན་པ་བརྟན་པར་བྱ་བའི་ཕྱིར་བྱས་ཀྱི། ངེད་ལ་ཉེས་པ་ཅི་ཡོད་ཅེས་སྨྲས་པ་དང་། དགེ་སློང་དག་གིས་དཔྱས་བཏགས་སོ། །དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00007EB2__DUL BA GZHUNG DAM PA 2_The Perfect Classic on Vowed Morality, Part 2 (Vinaya Uttara Grantha B, 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":245,"text":"མངོན་པར་བརྩོན་པར་བྱའོ། །གང་ཞིག་སེམས་ཀྱི་རྣམ་པར་རྟོག་པས་བསྐྱེད་པའི་དགེ་བ་དང་མི་དགེ་བའི་ལས་ཀྱི་དབང་གིས་སེམས་ཅན་རྣམས་མཐོ་རིས་ལ་སོགས་པའི་འབྲས་བུ་མྱོང་ཞིང་འཁོར་བ་ན་འཁོར་རོ། །གང་དག་ཅི་ཡང་མི་སེམས་ཅི་ཡང་མི་བྱེད་པ་དེ་དག་ནི་འཁོར་བ་ལས་ཡོངས་སུ་ཐར་བར་འགྱུར་རོ། །དེ་ལྟ་བས་ན་ཅི་ཡང་མི་བསམ་མོ། སྦྱིན་པ་ལ་སོགས་པ་དགེ་བ་སྤྱད་པར་ཡང་མི་བྱའོ། །སྦྱིན་པ་ལ་སོགས་པ་སྤྱོད་པ་ནི་སྐྱེ་བོ་བླུན་པོའི་དབང་དུ་མཛད་ནས་བསྟན་པ་ཁོ་ན་ཡིན་ནོ་སྙམ་དུ་སེམས་ཤིང་དེ་སྐད་ཀྱང་སྨྲ་བ་དེས་ནི་ཐེག་པ་ཆེན་པོ་མཐའ་དག་སྤངས་པ་ཡིན་ནོ༑ །ཐེག་པ་ཆེན་པོ་ཐམས་ཅད་ཀྱི་རྩ་བ་ནི་ཐེག་པ་ཆེན་པོ་ཡིན་པས་དེ་སྤངས་ན་ཐེག་པ་ཐམས་ཅད་སྤངས་པར་འགྱུར་རོ། །འདི་ལྟར་ཅི་ཡང་མི་བསམ་མོ་ཞེས་སྨྲ་བ་ནི་ཡང་དག་པར་སོ་སོར་རྟོག་པའི་མཚན་ཉིད་ཀྱི་ཤེས་རབ་སྤངས་པར་འགྱུར་རོ། །ཡང་དག་པའི་ཡེ་ཤེས་ཀྱི་རྩ་བ་ནི་ཡང་དག་པར་སོ་སོར་རྟོག་པ་ཡིན་པས་ན་དེ་སྤངས་ན་རྩ་བ་བཅད་པའི་ཕྱིར་འཇིག་རྟེན་ལས་འདས་པའི་ཤེས་རབ་སྤངས་པར་འགྱུར་རོ། །སྦྱིན་པ་ལ་སོགས་པ་དགེ་བ་སྤྱད་པར་མི་བྱའོ་ཞེས་སྨྲས་པས་ཀྱང་སྦྱིན་པ་ལ་སོགས་པ་ཐབས་ཤིན་ཏུ་ཟུར་ཕྱིན་པར་སྤངས་པ་ཡིན་ནོ། །མདོར་ན་འདི་ལྟ་སྟེ། ཐབས་དང་ཤེས་རབ་ནི་ཐེག་པ་ཆེན་པོའོ། །དེ་སྐད་འཕགས་པ་ག་ཡ་མགོའི་རི་ལས་ཀྱང་གསུངས་ཏེ། བྱང་ཆུབ་སེམས་དཔའ་རྣམས་ཀྱི་ལམ་ནི་མདོར་བསྡུ་ན་གཉིས་ཏེ། གཉིས་གང་ཞེ་ན། འདི་ལྟ་སྟེ། ཐབས་དང་། ཤེས་རབ་བོ་ཞེའོ། །འཕགས་པ་དེ་བཞིན་གཤེགས་པའི་གསང་བ་ལས་ཀྱང་བཀའ་སྩལ་ཏེ། ཐབས་དང་ཤེས་རབ་འདི་གཉིས་ཀྱིས་བྱང་ཆུབ་སེམས་དཔའི་ལམ་ཐམས་ཅད་བསྡུས་པར་འགྱུར་རོ་ཞེས་འབྱུང་སྟེ། དེའི་ཕྱིར་ཐེག་པ་ཆེན་པོ་སྤོང་བ་ནི་ལས་ཀྱི་སྒྲིབ་པ་ཆེན་པོ་བྱས་པར་འགྱུར་རོ། །དེ་ལྟ་བས་ན་ཐེག་པ་ཆེན་པོ་སྤོང་བ། ཐོས་པ་ཉུང་བ། བདག་གི་ལྟ་བ་མཆོག་ཏུ་འཛིན་པ། སྐྱེ་བོ་མཁས་པ་ལ་བསྙེན་བཀུར་མ་བྱས་པ། དེ་བཞིན་གཤེགས་པའི་གསུང་རབ་ཀྱི་ཚུལ་མ་རྟོགས་པ། བདག་ཕུང་བར་བྱས་ནས་གཞན་ཡང་ཕུང་བར་བྱེད་པ་རིགས་པ་དང་ལུང་དང་འགལ་བའི་དུག་གིས་བཏབ་པའི་ཚིག་ནི་མཁས་པ་བདག་ལ་ལེགས་སུ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3917E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":246,"text":"མེད་ཕྱིར་མཚན་ཉིད། །ངོ་བོ་ཚིག་ཕྲད་བདག་ཉིད་འདོད། །ཚིག་གིས་དེ་ཡི་མཚན་ཉིད་བཞི། །མ་གྲུབ་སྒྲུབ་བྱེད་མིན་དོན་བརྗོད། །རྒོལ་བས་ཁས་བླངས་པ་བཟུང་ངོ། །མ་བརྗོད་ན་ཡང་འདོད་པས་ཁྱབ། །བདག་གི་དོན་བཞིན་བསྒྲུབ་བྱར་འདོད། །གཞན་འདོད་ཐམས་ཅད་བཟློག་ན་ཡང་། །འགྲེལ་པར་བདག་ཉིད་སྒྲ་བཤད་པ། །དོགས་པའི་གནས་ནི་བཟློག་པ་སྟེ། །འདི་ནི་དེ་དོན་བྱས་པ་ཡིན། །དེ་ནི་ལྟོས་ནས་ཆོས་དག་དང་། །ཆོས་ཅན་ཁྱད་པར་ཡིན་པར་བརྗོད། །མ་བརྗོད་ན་ཡང་འདོད་པ་ནི། །སྐབས་ལས་རྟོགས་པར་འགྱུར་བ་ཡིན། །དེ་དཔེར་རྗེས་འགྲོ་མེད་པ་ཡི། །སྐྱོན་ཡང་ཇི་སྐད་བདག་གཞན་ན། །དེ་མ་གྲུབ་ཅེས་བཤད་བཞིན་ཏེ། །དེར་ནི་འདོད་ལ་གནོད་བྱེད་ཡིན། ༈ །གལ་ཏེ་གང་ལ་རྩོད་པ་ཡིན། །སྒྲུབ་བཀོད་དེ་བསྒྲུབ་བྱ་མིན་ན། །བསྒྲུབ་བྱ་ཅི་ཡིན་གཞན་དུ་ན། །མི་འདོད་པའམ་འབྲས་མེད་འགྱུར། ༈ །འདིས་ནི་གཉིས་བཅས་སྦྱོར་བ་ལ། །རྗེས་འགྲོ་མེད་དང་འགལ་བ་དག་།བསྟན་པ་ཡིན་ནོ་ཅི་སྟེ་ཡང་། །བསྒྲུབ་པར་བྱ་བ་སྤྱིར་འདོད་ན། །དེ་ཉིད་དོན་གཞན་མེད་པའི་ཕྱིར། །ལུས་མི་འགྱུར་ན་གྲུབ་མ་ཡིན། ། བརྗོད་བྱས་སྟོང་པ་བརྗོད་རྣམས་ཀྱི། །འདི་དེ་མི་ཤེས་ཀྱིས་བསླད་ཡིན། ༈ །སྒྲ་དང་བུམ་པའི་ཁྱད་པར་གྱིས། །རྟོག་ན་འཇིག་ལའང་མཚུངས་ཤེ་ན། །མ་ཡིན་འཇིག་པ་སྒྲུབ་པ་ཡིས། །སྒྲ་ནི་དེ་ལྟར་གྲུབ་ཕྱིར་རོ། །དེ་བཞིན་དོན་གཞན་ཡོད་གྱུར་ན། །བུམ་པའང་དེ་དང་ལྡན་པར་འགྱུར།། ༈ །།མི་རྟག་སྒྲ་ཡི་ཁྱད་པར་ཅན། །རྗེས་འགྲོ་མེད་ན་མ་འབྲེལ་བ། །བཟློག་ཕྱིར་མ་ཡིན་མི་ལྡན་དང་། །གཞན་ལྡན་རྣམ་གཅོད་རྣམ་པ་གཉིས། །མི་ལྡན་གཅོད་ཕྱིར་གཞན་དང་ནི། །རྗེས་འགྲོ་མེད་པར་འགྱུར་མ་ཡིན། ༈ །དེ་སྤྱི་བསྒྲུབ་པར་བྱ་ཡིན་པས། །གྲུབ་པ་སྒྲུབ་པ་ཉིད་མ་ཡིན། ༈ །ཆོས་ཅན་ཁྱད་པར་ཅན་དེ་ནི། །རྗེས་འགྲོ་མེད་པའི་སྐྱོན་ལྡན་མིན། །འདིས་ནི་ཆོས་ཅན་ཆོས་དག་གིས། །ཆོས་དང་ཆོས་ཅན་ཁྱད་པར་ཅན། །འགོག་པ་དག་ནི་བསལ་ཡིན་ཏེ། །ཆོས་ཅན་དེ་ལྟར་མི་བསྒྲུབ་ཕྱིར། །","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4210E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":247,"text":"རྣམས་ལས་བཟློག་མི་ནུས། །འདིར་སྨྲས་པ། བུད་མེད་ནི་སྐྱེས་པ་ཤི་ཡང་ཕྱི་བཞིན་ལྕེབ་ཀྱི། སྐྱེས་པ་ནི་བུད་མེད་ལ་དེ་ལྟ་མ་ཡིན་ནོ། །དེ་ལྟར་ཆགས་པ་དང་རྗེས་སུ་འབྲེལ་བའི་བུད་མེད་དག་ཇི་ལྟར་མི་བསྟེན། བཤད་པར་བྱ་སྟེ། ཇི་སྲིད་གཞན་ཤེས་མ་གྱུར་པ། །དེ་སྲིད་དེ་ནི་ཁྱོ་ལ་འདུག་།ནད་ངན་དང་མཚུངས་བུད་མེད་ནི། །རྟག་ཏུ་རྐྱེན་ལས་བསྲུང་བར་བྱ། །བུད་མེད་ནི་ཇི་སྲིད་དུ་རྐྱེན་འགའ་ཞིག་དང་བྲལ་བ་ལས་སྐྱེས་པ་གཞན་གྱིས་རོ་མ་མྱངས་པ་དེ་སྲིད་དུ་ཁྱོད་ལ་སྙིང་ཉེ་ཞིང་ཁྱོད་དང་མཐུན་གྱི། གང་གི་ཚེ་སྐྱེས་བུ་གཞན་གྱིས་རོ་མྱངས་པར་གྱུར་པ་དེའི་ཚེ་ནི་འདི་གཅིག་ལ་མངོན་བར་མི་དགའ་སྟེ། དེའི་ཕྱིར་ནད་ངན་པ་ལྟར་གདོན་མི་ཟ་བར་བསྲུང་བར་བྱ་དགོས་པའི་བུད་མེད་རྣམས་ལ་ཡིད་བརྟན་པར་མི་བྱ་སྟེ། འཁྲུག་པའི་རྐྱེན་ཉེ་བར་གྱུར་ན་རྣམ་པར་འགྱུར་བ་ལ་བརྟེན་པའི་ཕྱིར་རོ། །འདི་ལྟར་ཟབ་ཅིང་ངེས་པར་དཀའ་བའི་བྱུང་ཚུལ་ཟོལ་དུ་མ་དང་ལྡན་པ་ཅན་གྱི་བུད་མེད་རྣམས་ནི་རྟག་ཏུ་སྐྱེས་པ་མཐོང་བར་འདོད་དོ། །དེའི་ཕྱིར་ངེས་པར་འགའ་ཡང་གང་ལ་ཡང་མི་ཆགས་པས་མཁས་པས་བུད་མེད་རྣམས་ལ་ཡིད་བརྟན་པར་མི་བྱ་སྟེ། སྔར་མི་འདོད་པའི་བྲམ་ཟེ་མོ་ལོག་པར་བསྒྲུབས་པ་བཞིན་ནོ། །སྐྱེས་བུ་ཞིག་གིས་བྲམ་ཟེ་མོ་འགའ་ཞིག་དོན་དུ་གཉེར་བ་དང་། དེས་བདག་པོ་ལ་སྐྱེས་བུ་ཞིག་བདག་གི་གན་དུ་འོང་གིས། བདག་ནི་དེ་ལ་འཇིགས་པ་དང་བཅས་ཏེ། གང་གི་ཚེ་འཇུག་པར་འགྱུར་བ་དེའི་ཚེ་ཁྱོད་ལ་བྲད་སྤྲད་ཀྱིས་ཞེས་སྨྲས་སོ། །དེ་སྐད་སྨྲས་ནས་གནས་པ་ལ་གང་གི་ཚེ་ཞུགས་ཤིང་ལོག་པར་གྱུར་པ་དེའི་ཚེ་དེ་ལ་ཆགས་ཤིང་། རྗེ་བོ་དེ་ལ་སྐྱེས་བུ་དེ་འོངས་སོ་ཞེས་ཀྱང་མི་སྨྲ་བ་དེ་བཞིན་དུ། བུད་མེད་རྣམས་ནི་རྟག་ཏུ་བསྲུང་བར་བྱ་བ་ཞིག་སྟེ། དེ་དག་ལ་སུ་ཞིག་ཡིད་རྟོན་པར་འགྱུར། འདིར་བཤད་པ། གང་ཕྱིར་བུད་མེད་བསྲུང་བྱས་ཀྱང་། །རང་གི་འདོད་པས་འགྲོར་འགྱུར་བ། །དེ་ཕྱིར་ཡོན་ཏན་རྗེ་བོ་ལ། །གཤིན་པའི་བུད་མེད་ཤིན་ཏུ་དཀོན། །འདིར་སྨྲས་པ། ལང་ཚོ་ལ་བབ་པས་ན་ཚོད་དང་པོ་ལ་འདོད་པ་ཉེ་བར་བསྟན་པར་བསྟན་ལ། ཉེ་བར་བསྟེན་པ་ཇི་ལྟ་བ་བཞིན་གནས་པ་རྣམས་ནི་བྱ་བ་མ་ཡིན་པར་བྱེད་པར་ཡང་མི་འགྱུར","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3865E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":248,"text":"པ་དང་། ནམ་མཁའི་དབྱིངས་ཕྱོགས་བཅུ་ཀུན་ནས། ནོར་བུ་རིན་པོ་ཆེ་སྣམ་བུ་ཁྲ་བོའི་རྡོ་ལྟར་སྣང་བའི་སྤྲིན་གྱིས་ཡོངས་སུ་རྒྱས་པར་བྱིན་གྱིས་བརླབ་པ་དང་། ནམ་མཁའི་དབྱིངས་ཕྱོགས་བཅུ་ཀུན་ནས་རིན་པོ་ཆེའི་རྒྱལ་པོ་རྣམ་པར་སྣང་བའི་དཔལ་རབ་ཏུ་འབར་བའི་འོད་དང་ལྡན་པའི་གོས་ཀྱི་སྤྲིན་གྱིས་ཡོངས་སུ་རྒྱས་པར་བྱིན་གྱིས་བརླབ་པ་དང་། ནམ་མཁའི་དབྱིངས་ཕྱོགས་བཅུ་ཀུན་ནས་ནོར་བུའི་རྒྱལ་པོ་སྣང་བ་ཤིན་ཏུ་གསལ་བས་ཕྱོགས་ཀྱི་དབྱིངས་རྣམ་པར་སྣང་བའི་གོས་ཀྱི་སྤྲིན་གྱིས་ཡོངས་སུ་རྒྱས་པར་བྱིན་གྱིས་བརླབ་པ་དང་། ནམ་མཁའི་དབྱིངས་རིན་པོ་ཆེའི་རྒྱལ་པོ་རྒྱ་མཚོའི་རྒྱན་གྱི་གོས་ཀྱི་སྤྲིན་གྱིས་ཀུན་ནས་ཡོག་པར་བྱིན་གྱིས་བརླབ་པ་བྱེད་ཅིང་། མི་མཇེད་ཀྱི་འཇིག་རྟེན་གྱི་ཁམས་གང་ན་བ་དེར་ལྷགས་ནས། བཅོམ་ལྡན་འདས་གང་ན་བ་དེར་དོང་སྟེ། འཁོར་དང་བཅས་པ་བཅོམ་ལྡན་འདས་ལ་ཕྱག་འཚལ་ནས་བྱང་ཕྱོགས་སུ་བརྟེན་ཏེ། རིན་པོ་ཆེའི་རྒྱལ་པོ་རྒྱ་མཚོ་ཡོངས་སུ་འབྱུང་བའི་ཁང་པ་བརྩེགས་པ་དང་། སེང་གེའི་ཁྲི་བཻ་ཌཱུརྱའི་པདམོའི་སྙིང་པོ་ཅན་དག་མངོན་པར་སྤྲུལ་ནས། ནོར་བུ་རིན་པོ་ཆེའི་རྒྱལ་པོ་སེང་གེ་མཛེས་པའི་དྲ་བས་ཡོངས་སུ་བརྒྱན་པ་དང་། རིན་པོ་ཆེ་སྐར་མའི་རྒྱལ་མཚན་མགོ་ལ་ཐོགས་པའི་བྱང་ཆུབ་སེམས་དཔའི་ལུས་སུ་བྱིན་གྱིས་བརླབས་ནས༑ སྐྱིལ་མོ་ཀྲུང་བཅས་ཏེ་འཁོད་དོ། །བྱང་དང་ཤར་གྱི་ཕྱོགས་མཚམས་ཀྱི་འཇིག་རྟེན་གྱི་ཁམས་ཀྱི་ཁམས་རྒྱ་མཚོ་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་ཤིན་ཏུ་ཕྲ་བ་སྙེད་ཀྱི་ཕ་རོལ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E5B1_SDONG PO BRGYAN PA_I LE_U_I STOD CHA_The Section Called, _House of the Jewel Trees,_ Part 1 (Ārya Buddha Avataṃsaka Nāma Mahāvaipulya Sūtra 5).txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":249,"text":"འཇིག་རྟེན་པ་ཞེས་བྱ་བའམ། འཇིག་རྟེན་ལས་འདས་པ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ། །ཀུན་ནས་ཉོན་མོངས་པ་ཞེས་བྱ་བའམ། རྣམ་པར་བྱང་བ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ། །སྣ་དང་། དྲི་དང་། སྣའི་རྣམ་པར་ཤེས་པའི་རེག་པའི་རྐྱེན་གྱིས་བྱུང་བའི་ཚོར་བ་བདེ་བའམ། སྡུག་བསྔལ་བའམ། བདེ་བ་ཡང་མ་ཡིན། སྡུག་བསྔལ་བ་ཡང་མ་ཡིན་པ་གང་ཡིན་པ་དེ་འཁོར་བ་ཞེས་བྱ་བའམ། མྱ་ངན་ལས་འདས་པ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ། །ལྕེ་དང་། རོ་དང་། ལྕེའི་རྣམ་པར་ཤེས་པའི་རེག་པའི་རྐྱེན་གྱིས་བྱུང་བའི་ཚོར་བ་བདེ་བའམ། སྡུག་བསྔལ་བའམ། བདེ་བ་ཡང་མ་ཡིན། སྡུག་བསྔལ་བ་ཡང་མ་ཡིན་པ་གང་ཡིན་པ་དེ་ཡང་རྟག་ཅེས་བྱ་བའམ། མི་རྟག་ཅེས་བྱ་བར་ཡང་དག་པར་རྗེས་སུ་མི་མཐོང་ངོ། །དེ་བཞིན་དུ་བདེ་ཞེས་བྱ་བའམ། སྡུག་བསྔལ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ། །བདག་ཅེས་བྱ་བའམ། བདག་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ། །ཞི་ཞེས་བྱ་བའམ། མ་ཞི་ཞེས་བྱ་བར་ཡང་དག་པར་རྗེས་སུ་མི་མཐོང་ངོ། །སྟོང་ཞེས་བྱ་བའམ། མི་སྟོང་ཞེས་བྱ་བར་ཡང་དག་པར་རྗེས་སུ་མི་མཐོང་ངོ། ། མཚན་མ་ཡོད་ཅེས་བྱ་བའམ། མཚན་མ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ། །སྨོན་པ་ཡོད་ཅེས་བྱ་བའམ། སྨོན་པ་མེད་ཅེས་བྱ་བར་ཡང་དག་པར་རྗེས་སུ་མི་མཐོང་ངོ། །འདུས་བྱས་ཞེས་བྱ་བའམ། འདུས་མ་བྱས་ཞེས་བྱ་བར་ཡང་དག་པར་རྗེས་སུ་མི་མཐོང་ངོ། །སྐྱེ་བ་ཞེས་བྱ་བའམ། མི་སྐྱེ་བ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ། །འགག་ཅེས་བྱ་བའམ། མི་འགག་ཅེས་བྱ་བར་ཡང་དག་པར་རྗེས་སུ་མི་མཐོང་ངོ། །དབེན་ཞེས་བྱ་བའམ། མི་དབེན་ཞེས་བྱ་བར་ཡང་དག་པར་རྗེས་སུ་མི་མཐོང་ངོ། །དགེ་བ་ཞེས་བྱ་བའམ། མི་དགེ་བ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ། །ཁ་ན་མ་ཐོ་བ་དང་བཅས་པ་ཞེས་བྱ་བའམ། ཁ་ན་མ་ཐོ་བ་མེད་པ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ། །ཟག་པ་དང་བཅས་པ་ཞེས་བྱ་བའམ། ཟག་པ་མེད་པ་ཞེས་བྱ་བར་ཡང་དག་པར་རྗེས་སུ་མི་མཐོང་ངོ། །ཉོན་མོངས་པ་དང་བཅས","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.1E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":250,"text":"༄༅། །ལྟར་སྟོང་པ་ཉིད་བསྒོམས་པས་ཤེས་རབ་ཀྱི་ཕ་རོལ་ཏུ་ཕྱིན་པ་སྒོམ་པ་ཉིད་ཀྱིས་སྒོམ་པའི་ལམ་བདག་ཉིད་ཇི་ལྟ་བ་བཞིན་དུ་ཤེས་པར་བྱེད་པའི་དོན་གྱིས་གང་གསུངས་པ་ཡིན་ནོ། །ཡང་ནམ་མཁའ་ཞེ་སྨོས་པས་ནི་སོག་པའི་ལམ་མཐོང་པའི་ལམ་ལས་དངོས་པོ་ཐ་མི་དད་པར་ཤེས་པར་བྱ་པའི་དོན་ཡིན་ནོ། །དེ་ལ་ན་མ་མཁའ་ལྟར་སྟོང་བ་ཉིད་མངོན་པར་སྒྲུབ་པ་ཞེས་བྱ་བ་ནི་ནམ་མཁའ་ཞེས་སྨོས་པ་གཅིག་ཡིན་ནོ། །ནམ་མཁའ་ལྟར་སྟོང་པ་ཉིད་དུ་སོགས་པས་ཞེས་བྱ་བ་ནི་གཉིས་པ་ཡིན་ནོ། །ད་ནི་སྒོམ་པའི་ལམ་གྱི་མི་མཐུན་པའི་ཕྱོགས་གཟུང་པའི་རྣམ་པར་རྟོག་པ་གཉིས་པ་བརྗོད་པར་བྱ་བ་ཡིན་པ་དེས་ན། གཉིས་པ་སེམས་དང་སེམས་བྱུང་རྣམས། །འཇིག་པའི་རུལ་གཞན་ཡིན་བཞེད་དེ། །ཞེས་གསུངས་སོ། །དེའང་གནས་ཞེ་ན། སེམས་མི་སྐྱེད་དང་བྱང་ཆུབ་ཀྱི། །སྙིང་པོ་ཡིད་ལ་མི་བྱེད་དང་། །ཐེག་པ་དམན་པ་ཡིད་བྱེད་དང་། །རྫོགས་པའི་བྱང་ཆུབ་ཡིད་མི་བྱེད། །བསྒོམ་དང་སོམ་པ་མེད་པ་དང་། །དེ་དག་ལས་ནི་བཟློག་ཉིད་དང་། །ཇི་བཞིན་དོན་མིན་རྣམ་རྟོག་པ། །སོམས་པའི་ལམ་ལ་ཤེས་པར་བྱ། །ཞེས་བྱ་གསུངས་པ་ཡིན་ནོ། །དེ་ལ་བྱང་ཆུབ་ཀྱི་སེམས་མི་སྐྱེ་པའི་རྣམ་པར་རྟོག་པ་ནི། སེམས་དང་པོ་བསྐྱེད་པ་ནས་ཉེ་བྲ་བཟུང་སྟེ་ཞེ་གང་གསུངས་པ་ཡིན་ནོ། །བྱང་ཆུབ་ཀྱི་སྙིང་པོ་ཡིད་ལ་བྱེད་པའི་རྣམ་པར་ཏོག་པ་ནི། བྱང་ཆུབ་ཀྱི་སྙིང་པོ་ཡིད་ལ་མི་བྱེད་དེ་ཞེས་གང་གསུངས་པ་ཡིན་ནོ། །ཉན་ཐོས་དང་རང་སངས་རྒྱས་ཀྱི་ཐེག་པ་ཡིད་ལ་བྱེད་པའི་རྣམ་པར་རྟོག་པ་ནི། ། ཐེག་པ་གཞན་གྱི་སེམས་ཀྱི་གོ་སྐབས་མི་འབྱེད་པས་ཞེས་གང་གསུངས་པ་ཡིན་ནོ། །ཡང་དག་པར་རྫོགས་པའི་བྱང་ཆུབ་ཡིད་ལ་མི་བྱེད་པའི་རྣམ་པར་རྟོག་པ་ནི། རྣམ་པ་ཐམས་ཅད་མཁྱེན་པ་ཉིད་ཡིད་ལ་བྱ་བ་མི་འདོར་བ་ཤེས་རབ་ཀྱི་ཕ་རོལ་གྱི་ཕ་རོལ་ཏུ་ཕྱིན་པ་ལ་སྤྱད་པར་བྱ་བ་ཉིད་དང་། སེམས་དང་སེམས་ལས་བྱུང་པའི་ཆོས་ལས་བྱུང་པའི་ཆོས་མི་རྒྱུ་བས་མངོན་པར་སྒྲུབ་པ་དང་། སྒོམ་པ་རྗེས་སུ་གནང་བ་དང་། དེ་ལ་སྤོད་པ་དང་། མངོན་པར་སྒྲུབ་པ་དང་། སྒོམ་པ་རྣམས་ཀྱིས་རྣམ་པ་ཐམས་ཅད་མཁྱེན་པ་ཉིད་བཀག་པས་ཐེག་པ་ཆེན་པོ་སྐད་ཅིག་ལ་མངོན་མ་གཅིག་ལ་མངོན་པར་རྟོག་པ་ཤེས་པར་བྱེད","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3787E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":251,"text":"༄༅། །ཅན་ཐམས་ཅད་ཀྱི་འཆི་འཕོ་དང་། འབྱུང་བ་དང་། སྐྱེ་བ་དང་། རྒ་ཤི་དང་། མྱ་ངན་དང་། སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་བདེ་བ་དང་འཁྲུག་པ་རྣམས་ཀྱང་སྒྱུ་མའི་རྣམ་པར་མཐོང་ངོ། །འདུ་ཤེས་དང་། སེམས་དང་། ལྟ་བ་ཕྱིན་ཅི་ལོག་གི་རྒྱུ་ལས་དངོས་པོ་མེད་པའི་འདུ་ཤེས་ཀྱིས་རྨོངས་ཏེ་བྱུང་བས་ཞིང་ཐམས་ཅད་ཀྱང་སྒྱུ་མའི་རྣམ་པར་མཐོང་ངོ། །ཡེ་ཤེས་ཀྱི་སྤོང་བའི་རྒྱུ་ལ་བརྟགས་ཏེ་བསྐྱེད་པས་ཉན་ཐོས་དང་། རང་སངས་རྒྱས་ཐམས་ཅད་ཀྱང་སྒྱུ་མའི་རྣམ་པར་མཐོང་ངོ། །སྒྱུ་མར་མངོན་པར་བསྒྲུབས་པ་ལས་གྲུབ་སྟེ། སྤྲུལ་པའི་སྤྱོད་པ་དང་། འདུལ་བ་སྒྱུ་མའི་རང་བཞིན་པས་བྱང་ཆུབ་སེམས་དཔའི་སྤྱོད་པ་དང་། སྨོན་ལམ་གྱིས་ཡོངས་སུ་སྨིན་པར་བྱ་བ་དང་། གདུལ་བ་གཅིག་ནས་གཅིག་ཏུ་བརྒྱུད་པ་ཡང་སྒྱུ་མའི་རྣམ་པ་ལྟ་བུར་ཤེས་སོ། །སྨོན་ལམ་དང་། ཡེ་ཤེས་སྒྱུ་མས་མངོན་པར་བསྒྲུབས་ཏེ༑ ཡུལ་བསམ་གྱིས་མི་ཁྱབ་པ་བསྒྱུ་མའི་རང་བཞིན་ཡིན་པས་སངས་རྒྱས་དང་། བྱང་ཆུབ་སེམས་དཔའ་ཐམས་ཅད་ཀྱི་དཀྱིལ་འཁོར་ཀྱང་སྒྱུ་མར་མཐོང་ངོ། །རིགས་ཀྱི་བུ༑ བདག་ཅག་གཉིས་ཀྱིས་ནི། བྱང་ཆུབ་སེམས་དཔའི་རྣམ་པར་ཐར་པ་སྒྱུ་མའི་རང་བཞིན་འདི་ཤེས་པར་ཟད་ན། ཁོ་བོ་ཅག་གིས་བྱང་ཆུབ་སེམས་དཔའ་ལས་སྒྱུ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E6__PHAGS PA SANGS RGYAS PHAL PO CHE ZHES BYA BA SHIN TU RGYAS PA CHEN PO_I MDO_A Great and Exalted Sutra of the Greater Way, the Majority of the Enlightened One, in Extensive Detail, Part Six (Ārya Buddha Avataṃsaka Nāma Mahāvaipulya +.txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":252,"text":"༄༅། །ནི་མོ་མཚན་ལྟ་བུའོ། །ཡུད་ཙམ་སུམ་ཅུའི་ཆ་དང་ལྡན་པའོ། །ཟས་ནི་ཏིལ་དང་། འབྲས་སོ། །ལྷ་ནི་གཤིན་རྗེའོ། །རུས་ནི་བརྒའི་རྒྱུད་དོ། །ཀྱེ་པདམའི་སྙིང་པོ༑ རྒྱུ་སྐར་བདུན་པོ་དེ་རྣམས་ནི་བྱང་གི་སྒོར་གཏོགས་པའོ། །ཀྱེ་པདམའི་སྙིང་པོ། རྒྱུ་སྐར་ཉི་ཤུ་རྩ་བརྒྱད་པོ་དེ་དག་ལས་རྒྱུ་སྐར་དྲུག་ནི། ཡུད་ཙམ་བཞི་བཅུ་རྩ་ལྔའི་ཆ་དང་ལྡན་ཏེ༑ འདི་ལྟ་སྟེ། སྣར་མ་དང་། ནམ་སོ་དང་། གྲེ་དང་། ས་ག་དང་། ཆུ་སྨད་དང་། ཁྲུམས་སྨད་ཅེས་བྱ་བ་འདི་དག་གོ་།རྒྱུ་སྐར་ལྔ་ནི་ཡུད་ཙམ་བཅོ་ལྔའི་ཆ་དང་ལྡན་ཏེ། འདི་ལྟ་སྟེ། ལག་དང་། སྐག་དང་། ས་རི་དང་། སྣྲོན་དང་། ས་ག་ཞེས་བྱ་བ་དེ་དག་གོ་།དྲག་པོའི་ཡུད་ཙམ་གྱི་ཆོ་ག་དང་ལྡན་པ་གང་ཞེ་ན། སྔ་མ་ལས་གཞན་པ་སྟེ། ཡུད་ཙམ་སུམ་ཅུའི་ཆ་དང་ལྡན་ནོ། །ཀྱེ་པདམའི་སྙིང་པོ། བདུན་པོ་འདི་དག་ནི་ཤར་གྱི་སྒོ་བ་སྟེ། སྨིན་དྲུག་ནི་དང་པོའོ། །སྐག་ནི་ཐ་མའོ། །བདུན་པོ་འདི་དག་ནི་ལྷོའི་སྒོ་བ་སྟེ། མཆུ་ནི་དང་པོའོ། ། ས་ག་ནི་ཐ་མའོ། །རྒྱུ་སྐར་བདུན་པོ་འདི་དག་ནི་ནུབ་ཀྱི་སྒོ་བ་སྟེ། ལྷ་མཚམས་ནི་དང་པོའོ། །བྱི་བཞིན་ནི་ཐ་མའོ། །རྒྱུ་སྐར་བདུན་པོ་འདི་དག་ནི་བྱང་ཕྱོགས་ཀྱི་སྒོ་བ་སྟེ། མོན་གྲེ་ནི་དང་པོའོ། །བྲ་ཉེ་ནི་ཐ་མའོ། །ཀྱེ་པདམའི་སྙིང་པོ། རྒྱུ་སྐར་ཉི་ཤུ་རྩ་བརྒྱད་པོ་དེ་དག་ལས་བདུན་ནི་སྟོབས་དང་ལྡན་པ་སྟེ། བདུན་གང་ཞེ་ན། འདི་ལྟ་སྟེ། ཤར་ཕྱོགས་ཀྱི་བཞི་དང་།","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00358_STAG RNA_I RTOGS PA BRJOD PA (Śārdūla Karṇa Avadāna).txt$$.txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":253,"text":"དུ་མི་རུང་བར་ཆོས་མཐུན་པ་དང་། རིན་པོ་ཆེ་ཆེན་པོའི་གནས་ཡིན་པར་ཆོས་མཐུན་པས་སོ། །ཆོས་ཀྱི་སྦྱིན་པ་ནི་རྒྱུ་ལྔས་ཟང་ཟིང་གི་སྦྱིན་པ་ལས་ཁྱད་པར་དུ་འཕགས་པ་ཡིན་ཏེ། ཟང་ཟིང་གི་སྦྱིན་པ་ནི་གཞན་གྱི་སེམས་ཀྱི་རྒྱུད་ལ་ཉེས་པར་སྤྱོད་པ་ཀུན་ནས་སློང་བར་བྱེད་པ་ཡིན་གྱི་ཆོས་ཀྱི་སྦྱིན་པ་ནི་ལེགས་པར་སྤྱོད་པ་ངེས་པར་ཀུན་ནས་སློང་བར་བྱེད་པའི་ཕྱིར་དང་། ཟང་ཟིང་གི་སྦྱིན་པ་ནི་གཞན་གྱི་སེམས་ཀྱི་རྒྱུད་ལ་ཉོན་མོངས་པ་ཀུན་ནས་སློང་བར་བྱེད་པ་ཡིན་གྱི། ཆོས་ཀྱི་སྦྱིན་པ་ནི་ཉོན་མོངས་པའི་གཉེན་པོ་ཡིན་པའི་ཕྱིར་དང་། ཟང་ཟིང་གི་སྦྱིན་པ་ནི་གཞན་གྱི་སེམས་ཀྱི་རྒྱུད་ལ་རྒྱུན་དུ་ཁ་ན་མ་ཐོ་བ་དང་བཅས་པའི་བདེ་བ་སྐྱེད་པར་བྱེད་པ་ཡིན་གྱི་ཆོས་ཀྱི་སྦྱིན་པ་ནི་རྒྱུན་དུ་ཁ་ན་མ་ཐོ་བ་མེད་པའི་བདེ་བ་བསྐྱེད་པའི་ཕྱིར་དང་། ཟང་ཟིང་གི་སྦྱིན་པ་ནི་སངས་རྒྱས་རྣམས་འབྱུང་བ་ཡོད་ཀྱང་རུང་། མེད་ཀྱང་རུང་མོད་པ་ཡིན་གྱི་ཆོས་ཀྱི་སྦྱིན་པ་ནི་སངས་རྒྱས་འབྱུང་བ་མེད་ན་དཀོན་པའི་ཕྱིར་དང་། ཟང་ཟིང་གི་སྦྱིན་པ་ནི་བྱིན་ན་ཟད་པའི་ཆོས་ཅན་ཡིན་གྱི། ཆོས་ཀྱི་སྦྱིན་པ་ནི་བྱིན་ན་མི་ཟད་པའི་ཆོས་ཅན་ཡིན་པའི་ཕྱིར་རོ། །སེམས་ལྔ་ལ་ནི་དབང་བསྒྱུར་བར་བྱའི་སེམས་དེ་དག་གི་དབང་དུ་ནི་མི་འགྱུར་བར་བྱ་བ་ཡིན་ཏེ། ཉེས་པར་སྤྱོད་པའི་སྦྱོར་བ་ལས་བྱུང་བའི་སེམས་ཉེས་པར་སྤྱོད་པ་ལ་འཇུག་པ་དང་། ལེགས་པར་སྤྱོད་པའི་སྦྱོར་བ་ལས་བྱུང་བའི་སེམས་ལེགས་པར་སྤྱོད་པ་ལ་མི་འཇུག་པ་དང་། འདོད་པ་ཡོངས་སུ་ཚོལ་བའི་སྦྱོར་བ་ལས་བྱུང་བའི་སེམས་ཆོས་མ་ཡིན་པས་བབ་ཅོལ་དུ་འདོད་པ་ཡོངས་སུ་ཚོལ་བ་ལ་འཇུག་པ་དང་། འདོད་པ་ལ་ལོངས་སྤྱོད་པའི་སྦྱོར་བ་ལས་བྱུང་བའི་སེམས་ཆགས་པ་ནས་ཉེས་དམིགས་སུ་མི་ལྟ་བ་དང་། ངེས་པར་འབྱུང་བ་རབ་ཏུ་མི་ཤེས་པའི་བར་གྱིས་ལོངས་སྤྱོད་པ་ལ་འཇུག་པ་དང་། མངོན་པར་འབྱུང་བ་དང་། རབ་ཏུ་དབེན་པའི་སྦྱོར་བ་ལས་བྱུང་བའི་སེམས་མངོན་པར་འབྱུང་བ་དང་། རབ་ཏུ་དབེན་པ་ལས་ཕྱིར་ལྡོག་ཅིང་འདོད་པ་རྣམས་དང་། བསམ་གཏན་གྱི་རོ་མྱང་བ་ལ་འཇུག་པའོ། །ཉོན་མོངས་པའི་གདོན་ནི་རྒྱུ་ལྔས་འབྱུང་པོའི་གདོན་ལས་ཁྱད་པར་དུ་འཕགས་པ་ཡིན་ཏེ། འབྱུང་པོའི་གདོན་གྱིས་ཟིན་པ་ནི་གཅིག་ལ་གདོན་གཅིག་གིས་ཟིན་པ་ཡིན་གྱི། ཉོན་མོངས་པའི","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4038.1E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":254,"text":"ཡང་དག་པར་རྫོགས་པའི་བྱང་ཆུབ་ལས་ལྡོག་གམ། རླུང་གི་ཁམས་ཀྱི་དེ་བཞིན་ཉིད་གང་ཡིན་པ་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་གམ། ནམ་མཁའི་ཁམས་ཀྱི་དེ་བཞིན་ཉིད་གང་ཡིན་པ་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་གམ། རྣམ་པར་ཤེས་པའི་ཁམས་ཀྱི་དེ་བཞིན་ཉིད་གང་ཡིན་པ་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་གམ། སྨྲས་པ། ཚེ་དང་ལྡན་པ་རབ་འབྱོར། དེ་ནི་མ་ཡིན་ནོ། །སྨྲས་པ། ཚེ་དང་ལྡན་པ་ཤཱ་རདྭ་ཏིའི་བུ། དེ་ཇི་སྙམ་དུ་སེམས། མ་རིག་པའི་དེ་བཞིན་ཉིད་གང་ཡིན་པ་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་གམ། འདུ་བྱེད་ཀྱི་དེ་བཞིན་ཉིད་གང་ཡིན་པ་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་གམ། རྣམ་པར་ཤེས་པའི་དེ་བཞིན་ཉིད་གང་ཡིན་པ་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་གམ། མིང་དང་གཟུགས་ཀྱི་དེ་བཞིན་ཉིད་གང་ཡིན་པ་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་གམ། སྐྱེ་མཆེད་དྲུག་གི་དེ་བཞིན་ཉིད་གང་ཡིན་པ་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་གམ། རེག་པའི་དེ་བཞིན་ཉིད་གང་ཡིན་པ་དེ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལས་ལྡོག་གམ། ཚོར་བའི་དེ་བཞིན་ཉིད་གང་ཡིན་པ་དེ་བླ་ན་མེད་པ་ཡང་དག་པར་རྫོགས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E10INC_SHES RAB KYI PHA ROL TU PHYIN PA STONG PHRAG BRGYA PA 10_The Perfection of Wisdom in 100,000 Lines, Part 10 (Ṣatasāhasrikā Prajña Pāramitā 10).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":255,"text":"༄༅། །ལ་ཆེན་པོ་ནི། ཡུལ་མ་ག་དྷའི་བྲེའུ་ཆུང་གང་ངོ། །ཆུང་ངུ་ནི་བྲེའུ་ཆུང་ཕྱེད་དོ། །དེའི་བར་མ་ནི་བར་མའོ། །བླངས་ནས་ཁྱིམ་གྱི་ཕྱི་རོལ་ཀུན་དགའ་ར་བར་སོང་ནས། གཙུག་ལག་ཁང་ན་དགེ་སློང་མ་འཁོད་པ་རྣམས་དང་བགོ་བར་བྱ་སྟེ། ཞེས་བྱ་བ་ནི། དེ་ན་ཡོད་པའི་དགེ་སློང་མ་དག་དོང་ངོ། །དེ་ལས་ལྷག་པར་ཞེས་བྱ་བ་ནི། དེ་ལས་འདས་པར་རོ། །ལྟུང་བྱེད་དོ་ཞེས་བྱ་བ་ནི་གོང་མ་བཞིན་ནོ། །དེ་ལ་ལྟུང་བར་ཇི་ལྟར་འགྱུར་ཞེ་ན། དགེ་སློང་མས་ལྷུང་བཟེད་ཆེན་པོ་གསུམ་བླངས་ན་ལྟུང་བྱེད་དོ། །ཆེན་པོ་གཉིས་དང་། བར་མ་གཅིག་བླངས་ན་ལྟུང་བྱེད་དོ། །བར་མ་གཉིས་དང་ཆེན་པོ་གཅིག་ལེན་ན་ལྟུང་བྱེད་དོ། །དགེ་སློང་མས་ཇི་ཙམ་ཅུང་ཟད་བྲེའུ་ཆུང་དོ་ལས་ལྷག་པར་ལེན་ན། ཐམས་ཅད་དུ་ལྟུང་བྱེད་དུ་འགྱུར་རོ། །ལྟུང་བྱེད་གསུམ་པའི་དང་པོ་རྫོགས་སོ།། །།གླེང་གཞི་ནི་རྒྱལ་པོའི་ཁབ་ནའོ། །གང་གི་ཚེ་བཅོམ་ལྡན་འདས་ཀྱིས་ལྷ་སྦྱིན་ལས་བརྟེན་ཏེ། ཚོགས་ཤིང་ཟ་བ་བཀག་པ་དང་། དེ་ནས་དགེ་སློང་མ་དེ་དག་གིས་གཉི་གའི་ཐུན་མོང་ཡིན་ནོ་ཞེས་རྗེས་སུ་སྒྲུབ་པར་བྱེད་དོ། །དེ་ནས་ཕྱིས་ན་བ་དག་ཏུ་གྱུར་ཏེ། ཟས་གཅིག་གིས་འཚོ་བར་མ་ནུས་ནས། བཅོམ་ལྡན་འདས་ཀྱིས་བཀའ་སྩལ་པ། ན་བ་དུས་ཡིན་ནོ་ཞེས་བྱས་ཏེ་བཟའ་བར་བྱའོ། །དེ་བཞིན་དུ་ལམ་དུ་ཞུགས་པ་བཀྲེས་ནས། དགེ་བའི་ཕྱོགས་བྱེད་མི་ནུས་པར་གྱུར","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00005E_DGE SLONG MA_I RNAM PAR _BYED PA_Divisions of Vowed Morality for Fully Ordained Nuns (Bhikṣuṇī Vinaya Vibhaṃga).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":256,"text":"༄༅། །ཕྱོགས་རྒྱ་མཚོ་ཐམས་ཅད་དུ་གཏོགས་པ། ཆོས་སྣ་ཚོགས་ཀྱི་སྒོ་དང་ལྡན་པ། ཕྱོགས་ཀྱི་མིང་དུ་བྱ་བ་སྣ་ཚོགས་སུ་གཏོགས་པ། ཕྱོགས་སྣ་ཚོགས་ཀུན་ཏུ་གཞོལ་བ༑ ཕྱོགས་ཆ་རྣམ་པ་ཐ་དད་པར་གཏོགས་པ། ཕྱོགས་སྣ་ཚོགས་ཀྱི་རྗེས་སུ་སོང་བ། ཕྱོགས་རྒྱ་མཚོ་སྣ་ཚོགས་སུ་གཏོགས་པ། འདི་ལྟ་སྟེ། ཤར་ཕྱོགས་དང་། ལྷོ་ཕྱོགས་དང་། ནུབ་ཕྱོགས་དང་། བྱང་ཕྱོགས་དང་། བྱང་དང་ཤར་གྱི་ཕྱོགས་མཚམས་དང་། ཤར་དང་ལྷོའི་ཕྱོགས་མཚམས་དང་། ལྷོ་དང་ནུབ་ཀྱི་ཕྱོགས་མཚམས་དང་། ནུབ་དང་བྱང་གི་ཕྱོགས་མཚམས་དང་། འོག་དང་། སྟེང་གི་ཕྱོགས་ཀྱི་ཞིང་གི་ལྷུན་གྱི་ཕྱོགས་དང་། སེམས་ཅན་གྱི་ལུས་ཀྱི་ཕྱོགས་དང་། སེམས་ཅན་གྱི་མིང་དུ་བྱ་བའི་ཕྱོགས། སྔོན་གྱི་མཐའི་མུར་ཐུག་པའི་ཕྱོགས་དང་། ཕྱོགས་བཅུ་ད་ལྟར་བྱུང་བའི་ཕྱོགས་དང་། ནམ་མཁའི་ཁོང་ཐམས་ཅད་དུ་སྐྲའི་རྩེ་མོ་ཤིན་ཏུ་ཕྲ་བ་དགོད་པས་དམིགས་པའི་ཕྱོགས་དང་། ཞིང་ཐམས་ཅད་ཀྱི་རྡུལ་ཤིན་ཏུ་ཕྲ་བ་གཅིག་ནས་གཅིག་ཏུ་བརྒྱུད་པའི་ཕྱོགས་ལ་འཇུག་པ་ཁོང་དུ་ཆུད་པར་བྱ་བའི་ཕྱོགས་དང་། ལས་ཀྱི་འདུ་བྱེད་སྣ་ཚོགས་ཀྱིས་ཡོངས་སུ་གྲུབ་པའི་ཕྱོགས་དང་། སྐྲའི་རྩེ་མོ་གཅིག་ལ་མཐའ་དང་དབུས་མེད་པའི་ནམ་མཁའི་དབྱིངས་ཀྱི་མིང་དུ་བྱ་བར་གཏོགས་པའི་ཕྱོགས་ཀྱི་ཁོང་དུ་ཆུད་པའི་དུས་གསུམ་གྱི་དབྱིངས་མཉམ་པ་ཉིད་དུ་གཞོལ་བས། ཀུན","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E5B1_SDONG PO BRGYAN PA_I LE_U_I STOD CHA_The Section Called, _House of the Jewel Trees,_ Part 1 (Ārya Buddha Avataṃsaka Nāma Mahāvaipulya Sūtra 5).txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":257,"text":"༄༅། །འགྱུར༑ ཐུགས་ཡེང་པོར་ཡང་མི་འགྱུར་ཏེ། འདི་ནི་དགོངས་པ་ཉེ་བར་བཞག་པ་དང་པོའོ། །ལ་ལ་རྣ་བ་བཏུད་ཏེ་རིམ་གྲོར་ཉན་ཅིང་བཀའ་མཉན་པའི་སེམས་ཉེ་པར་གཞོག་པ་མེད་པ་དང་། ཆོས་དང་གཉེར་བའི་ཆོས་ལ་ནན་ཏན་དུ་མི་བྱེད་ནའང་། དེས་དེ་བཞིན་གཤེགས་པའི་ཐུགས་ཁྲོ་བར་མི་འགྱུར། མི་བཟོད་པར་མི་འགྱུར། ཐུགས་མི་ཆེས་པར་མི་འགྱུར་ཏེ། འདི་ནི་དགོངས་པ་ཉེ་བར་བཞག་པ་གཉིས་པའོ། །ལ་ལ་རྣ་བ་བཏུད་དེ་རིམ་གྲོར་ཉན་ཅིང་བཀའ་མཉན་པའི་སེམས་ཉེ་བར་གཞོག་ལ། ཆོས་དང་གཉེར་བའི་ཆོས་ལ་ནན་ཏན་དུ་བྱེད། ལ་ལ་རྣ་བ་བཏུད་དེ་རིམ་གྲོར་མི་ཉན་ཅིང་། །བཀའ་ཉན་བའི་སེམས་ཉེ་བར་གཞོག་པ་མེད་དེ། ཆོས་དང་གཉེར་བའི་ཆོས་ལ་ནན་ཏན་དུ་མི་བྱེད་ཀྱང་། དེས་དེ་བཞིན་གཤེགས་པ་དགྱེས་པའམ། ཐུགས་ཁྲོ་བ་གཉིས་སུ་མི་འགྱུར་ཏེ། ཐམས་ཅད་དུ་དགོངས་པ་དང་ལྡན་ཞིང་མཁྱེན་པར་བཏང་སྙོམས་སུ་རྣམ་པར་སྤྱོད་པ་འདི་ནི་དགོངས་པ་ཉེ་བར་བཞག་པ་གསུམ་པའོ། །དེ་ལ་དེ་བཞིན་གཤེགས་པའི་ཉམས་པ་མེད་པའི་ཆོས་ཉིད་གང་ཞེ་ན། གང་གིས་སངས་རྒྱས་བཅོམ་ལྡན་འདས་རྣམས་དོན་ཡོད་པའི་ཆོས་སྟོན་པའི་ཕྱིར་སེམས་ཅན་ཐམས་ཅད་ཀྱི་དོན་མཛད་པ་ལ་དུས་ལས་མི་འདའ་བ་སྟེ། དེ་ནི་ཉམས་པ་མེད་པའི་ཆོས་ཉིད་ཅེས་བྱའོ། །དེ་ལ་དེ་བཞིན་གཤེགས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E3_SHES RAB KYI PHA ROL TU PHYIN PA STON GPHRAG NYI SHU LNGA PA 3_The Perfection of Wisdom in 25,000 Lines, Part 3 (Pañca Viṃśati Sāhasrikā Prajñā Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":258,"text":"༄༅། །པ་རྣམས་འདས་ཞེས་བྱ་བར་ཆོས་སྟོན་པར་མི་འགྱུར་རོ། །མངོན་པར་ཤེས་པ་རྣམས་མ་འོངས་ཞེས་བྱ་བར་ཆོས་སྟོན་པར་མི་འགྱུར་རོ། །མངོན་པར་ཤེས་པ་རྣམས་ད་ལྟར་བྱུང་ཞེས་བྱ་བར་ཆོས་སྟོན་པར་མི་འགྱུར་རོ། །ཏིང་ངེ་འཛིན་རྣམས་རྟག་ཅེས་བྱ་བའམ་མི་རྟག་ཅེས་བྱ་བར་ཆོས་སྟོན་པར་མི་འགྱུར་རོ། །ཏིང་ངེ་འཛིན་རྣམས་བདེ་ཞེས་བྱ་བའམ་སྡུག་བསྔལ་ཞེས་བྱ་བར་ཆོས་སྟོན་པར་མི་འགྱུར་རོ། །ཏིང་ངེ་འཛིན་རྣམས་བདག་ཅེས་བྱ་བའམ་བདག་མེད་ཅེས་བྱ་བར་ཆོས་སྟོན་པར་མི་འགྱུར་རོ། །ཏིང་ངེ་འཛིན་རྣམས་སྡུག་ཅེས་བྱ་བའམ་མི་སྡུག་ཅེས་བྱ་བར་ཆོས་སྟོན་པར་མི་འགྱུར་རོ། །ཏིང་ངེ་འཛིན་རྣམས་ཞི་ཞེས་བྱ་བའམ་མ་ཞི་ཞེས་བྱ་བར་ཆོས་སྟོན་པར་མི་འགྱུར་རོ། །ཏིང་ངེ་འཛིན་རྣམས་བཅིངས་ཞེས་བྱ་བའམ་གྲོལ་ཞེས་བྱ་བར་ཆོས་སྟོན་པར་མི་འགྱུར་རོ། །ཏིང་ངེ་འཛིན་རྣམས་འདས་ཞེས་བྱ་བར་ཆོས་སྟོན་པར་མི་འགྱུར་རོ། །ཏིང་ངེ་འཛིན་རྣམས་མ་འོངས་ཞེས་བྱ་བར་ཆོས་སྟོན་པར་མི་འགྱུར་རོ། །ཏིང་ངེ་འཛིན་རྣམས་ད་ལྟར་བྱུང་ཞེས་བྱ་བར་ཆོས་སྟོན་པར་མི་འགྱུར་རོ། །གཟུངས་ཀྱི་སྒོ་རྣམས་རྟག་ཅེས་བྱ་བའམ་མི་རྟག་ཅེས་བྱ་བར་ཆོས་སྟོན་པར་མི་འགྱུར་རོ། ། གཟུངས་ཀྱི་སྒོ་རྣམས་བདེ་ཞེས་བྱ་བའམ་སྡུག་བསྔལ་ཞེས་བྱ་བར་ཆོས་སྟོན་པར་མི་འགྱུར་རོ། །གཟུངས་ཀྱི་སྒོ་རྣམས་བདག་ཅེས་བྱ་བའམ་བདག་མེད་ཅེས་བྱ་བར་ཆོས་སྟོན","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E8INC_SHES RAB KYI PHA ROL TU PHYIN PA STONG PHRAG BRGYA PA 8_The Perfection of Wisdom in 100,000 Lines, Part 8 (Ṣatasāhasrikā Prajña Pāramitā 8).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":259,"text":"༄༅། །དེད་དཔོན་འདི་ནི་བླུན་པོ་ཞིག་ཡིན་ཏེ། སྙིང་པོ་གང་ཡིན་པ་བོར་ནས་སྙིགས་མ་དག་དེད་དེ་འདིར་འོངས་སོ། །དེ་དག་གིས་རྒྱལ་པོ་ལ་ཞུས་ཏེ་མཆོད་གྱུར་དུ་དོང་ནས་དེ་དག་རྫ་མཁན་དེའི་དྲུང་དུ་སོང་སྟེ་དྲིས་པ། ཁྱོད་ལ་རྟེའུ་འདིས་ཅི་བྱ། རྫ་མཁན་གྱིས་སྨྲས་པ། འདི་ཁོ་བོའི་ས་དགལ་ལོ། །དེ་དག་གིས་སྨྲས་པ། ཁོ་བོ་ཅག་གིས་ཁྱོད་ལ་བོང་བུ་སྦྱིན་གྱི། ཁྱོད་ཀྱིས་ཁོ་བོ་ཅག་ལ་འདི་བྱིན་ཅིག་།རྫ་མཁན་གྱིས་སྨྲས་པ། ཁོ་བོ་ལ་འདི་ཉིད་མཁོའོ། །དེ་དག་གིས་སྨྲས་པ། གླང་བཞི་དང་ལྡན་པའི་ཤིང་རྟ་བྱིན་ནོ། །རྫ་མཁན་གྱིས་སྨྲས་པ། ཁོ་བོ་ལ་འདི་ཉིད་མཁོའོ། །དེ་དག་གིས་སྨྲས་པ། ཁྱོད་དེང་གྲོས་ཀྱིས་ཤིག་དང་ཁོ་བོ་ཅག་སང་ཡང་འོང་ངོ་ཞེས་ཟེར་ཏེ་དོང་ངོ། །ཆོས་ཉིད་ཀྱིས་ནི་འཇིག་རྟེན་གནས་པ་ཆགས་ནས་རིང་པོ་མ་ལོན་པའི་ཚེ་ན་དུད་འགྲོ་དག་ཀྱང་སྨྲ་ཤེས་པ་ཡིན་པས་རྟེའུ་དེས་རྫ་མཁན་དེ་ལ་སྨྲས་པ། དེ་དག་ཅི་འདོད། ཁྱོད་འདོད་དོ། །ཅིའི་ཕྱིར་སྦྱིན་པར་མི་བྱེད། ཅི་ཁྱོད་ཀྱི་སྙིང་ལམ་ན་ཁོ་བོ་ཇི་སྲིད་འཚོའི་བར་དུ་ཁྱོད་ཀྱིས་ཁལ་བྱེད་ཅིང་ཕུབ་མ་དང་སྲན་ཕུབ་ཟ་སྙམ་མམ། ཁོ་བོས་རྒྱལ་པོ་རྒྱལ་རིགས་སྤྱི་བོར་དབང་བསྐུར་བར་བྱ་ཞིང་གསེར་གྱི་སྣོད་ནས་བཟང་ཆས་ཟིལ་དངར་གྱིས་བཅིན་པ་དག་བཟའ་བར་བྱ་དགོས་སོ། །དེ་དག་རྟེའུ་ཞེས་ཟེར་ན་དེ་དག་ལ་རྟ་ཅང་ཤེས་ཟེར་དུ་ངོ་ཚའམ་ཅི་ཞེས་བརྗོད་པར་བྱའོ། །གལ་ཏེ་རིན་གྱི་ཕྱིར་བྱིན་ཅིག་ཅེས་ཟེར་ན། དེ་དག་ལ་ཡང་ན་གསེར་འབུམ་བྱིན་ཅིག་།","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E3__DUL BA RNAM PAR _BYED PA 3_The Divisions of Vowed Morality, Part 3 (Vinaya Vibhaṃga 3).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":260,"text":"བར་རྣམ་པ་རྣམས་གཅིག་པ་ཉིད་དུ་འགྱུར་བ་ནི་བཟློག་པར་དཀའ་བའོ། །དེ་ལྟ་ཡིན་དུ་ཟད་མོད་ཅེ་ན་དེ་ནི་མ་ཡིན་ཏེ། འདི་ལྟར་གལ་ཏེ་རྣམ་པ་གཅིག་གཡོ་བ་ལ་སོགས་པའི་ཁྱད་པར་དུ་སྣང་བ་དེའི་ཚེ་རྣམ་པ་ལྷག་མ་རྣམས་ཀྱང་རྣམ་པ་སྔ་མ་དང་ཐ་མི་དད་པའི་ལུས་ཅན་གྱི་ངོ་བོ་ཉིད་ཡིན་པའི་ཕྱིར་དེ་དང་འདྲ་བ་ཁོ་ནར་འགྱུར་བས་རྣམ་པ་སྣ་ཚོགས་པར་ཉམས་སུ་མྱོང་བ་དང་འགལ་བར་འགྱུར་རོ། །དེ་བས་ན་རྣམ་པ་རྣམས་ནི་གཅིག་ཏུ་ངེས་པར་སྣ་ཚོགས་པ་ཉིད་ཡིན་པས་ན་གཅིག་དང་དུ་མ་ཕན་ཚུན་འགལ་བའི་ཆོས་གནས་པ་དང་ལྡན་པའི་ཕྱིར་དོན་དམ་པ་ཁོ་ནར་རྣམ་པ་དང་རྣམ་པར་ཤེས་པ་དག་ཐ་དད་པར་གནས་པས་གཉིས་མེད་པའི་ཚུལ་དུ་དམ་བཅས་པ་ཉམས་པར་འགྱུར་རོ། །འོན་ཏེ་བདེ་བ་ལ་སོགས་པ་དང་འདྲ་བར་སྔོན་པོ་ལ་སོགས་པའི་རྣམ་པ་རྣམས་ཉམས་སུ་མྱོང་བའི་བདག་ཉིད་ཅན་ཡིན་བའི་ཕྱིར། གཅིག་ལ་སྣ་ཚོགས་པ་ཉིད་དུ་ཁས་མི་ལེན་པས་ཇི་སྐད་དུ་བཤད་པའི་ཉེས་པར་ཐལ་བར་མི་འགྱུར་རོ་ཞེས་དེ་ལྟར་ཤེས་ནས་རྣམ་པར་ཤེས་པ་རིས་མཐུན་པ་མང་པོ་རྣམས་ཀྱང་རིས་མི་མཐུན་པའི་ཤེས་པ་དང་འདྲ་བར་ལྷན་ཅིག་སྐྱེས་བར་འགྱུར་རོ་ཞེས་ཟེར་ན། དེའི་ཚེ་འདི་ཉེས་པ་གཞན་ཡིན་ཏེ་འདི་ལྟར་དབུས་མར་འདོད་པའི་རྣམ་པར་ཤེས་པ་གང་ཡིན་བ་དེ་རྡུལ་ཕྲ་རབ་དང་འདྲ་བར་ཡོངས་སུ་བསྐོར་བར་འདོད་ན་དེ་རང་བཞིན་གང་གིས་གཅིག་ལ་མངོན་པར་ཕྱོགས་པར་གྱུར་བ་དེ་ཉིད་ཀྱིས་ཅི་གཞན་ལ་ཡང་ཡིན་ནམ་འོན་ཏེ་གཞན་གྱིས་ཡིན་ཞེས་བརྟག་གོ། །དེ་ཉིད་ཀྱིས་ཞེས་བའི་ཕྱོགས་ལྟར་ན་ཡོངས་སུ་བསྐོར་ནས་གནས་པ་མེད་པས་ཕྱོགས་གཞན་ན་གནས་པ་ལྷག་མ་རྣམས་དོན་ཇི་ལྟ་བ་བཞིན་དུ་མི་འགྱུར་རོ། །དེ་བས་ན་ཤར་དང་ནུབ་ལ་སོགས་པའི་ཕྱོགས་ཀྱི་ཆར་ཡོད་པ་མི་འཐད་པར་སྔོན་པོ་ལ་སོགས་པའི་དབྱིབས་ཀྱི་བཀོད་པར་སྣང་བར་མི་འགྱུར་རོ། །གཞན་གྱིས་ཞེས་བྱ་བའི་ཕྱོགས་ལྟར་ན་དངོས་པོའི་དབྱེ་བ་ནི་རང་བཞིན་གྱི་དབྱེ་བའི་མཚན་ཉིད་ཡིན་པའི་ཕྱིར་གཅིག་པ་ཉིད་ག་ལ་ཡོད་ཅེས་རྡུལ་ཕྲ་རབ་རྣམ་པར་དཔྱད་པ་ལས་གྱུར་པའི་ཉེས་པ་དང་འདྲ་བར་ལྟུང་བར་འགྱུར་རོ། །ཤེས་པ་ནི་གཟུགས་ཅན་མ་ཡིན་པས་ཕྱོགས་ཀྱིས་བྱས་པའི་ཤར་དང་ནུབ་ཡོད་པ་མ་ཡིན། རྡུལ་ཕྲ་རབ་དང་འདྲ་བར་ཤེས་པ་དབུས་ན་གནས་པར་ཇི","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3791E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":261,"text":"པ་གཅིག་གིས་ཟིལ་གྱིས་གནོན་པར་འདོད་པའི་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་ཞེས་བྱ་བ་ནི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་ལྡན་པ་རིན་པོ་ཆེའི་འབྱུང་གནས་ལྟ་བུའོ། །གནོད་སེམས་ཅན་རྣམས་བཟོད་པ་ལ་དགོད་པར་འདོད་པ་དང་། ཉན་ཐོས་དང་རང་སངས་རྒྱས་ཐམས་ཅད་ཀྱི་བཟོད་པ་རྗེས་སུ་ཡི་རང་བ་དང་ལྡན་པའི་སེམས་བསྐྱེད་པ་གཅིག་གིས་ཟིལ་གྱིས་གནོན་པར་འདོད་པའི་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་ཞེས་བྱ་བ་ནི་བཟོད་པ་དང་ལྡན་པ་རྒྱ་མཚོ་ཆེན་པོ་ལྟ་བུའོ། །ལེ་ལོ་ཅན་རྣམས་བརྩོན་འགྲུས་ལ་དགོད་པར་འདོད་པ་དང་། ཉན་ཐོས་དང་རང་སངས་རྒྱས་ཐམས་ཅད་བརྩོན་འགྲུས་ཐམས་ཅད་རྗེས་སུ་ཡི་རང་བ་དང་ལྡན་པའི་སེམས་བསྐྱེད་པ་གཅིག་གིས་ཟིལ་གྱིས་གནོན་པར་འདོད་པའི་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་ཞེས་བྱ་བ་ནི་བརྩོན་འགྲུས་དང་ལྡན་པ་རྡོ་རྗེ་ལྟ་བུའོ། །སེམས་རྣམ་པར་གཡེངས་པ་རྣམས་བསམ་གཏན་ལ་རབ་ཏུ་དགོད་པར་འདོད་པ་དང་། ཉན་ཐོས་དང་རང་སངས་རྒྱས་ཐམས་ཅད་ཀྱི་བསམ་གཏན་ཐམས་ཅད་རྗེས་སུ་ཡི་རང་བ་དང་ལྡན་པའི་སེམས་བསྐྱེད་པ་གཅིག་གིས་ཟིལ་གྱིས་གནོན་པར་འདོད་པའི་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་ཞེས་བྱ་བ་ནི་བསམ་གཏན་དང་ལྡན་པ་རི་བོ་ལྟ་བུའོ། །སེམས་ཅན་ཤེས་རབ་འཆལ་བ་རྣམས་ཤེས་རབ་ལ་དགོད་པར་འདོད་པ་དང་། ཉན་ཐོས་དང་རང་སངས་རྒྱས་ཐམས་ཅད་ཀྱི་ཤེས་རབ་ཐམས་ཅད་རྗེས་སུ་ཡི་རང་བ་དང་ལྡན་པའི་སེམས་བསྐྱེད་པ་གཅིག་གིས་ཟིལ་གྱིས་གནོན་པར་འདོད་པའི་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་ཞེས་བྱ་བ་ནི་ཤེས་རབ་དང་ལྡན་པ་སྨན་ཆེན་པོ་ལྟ་བུའོ། །དགེ་བའི་སེམས་བསྐྱེད་པ་གཅིག་ཙམ་ཡང་ཐབས་མཁས་པས་རྣམ་པ་ཐམས་ཅད་མཁྱེན་པ་ཉིད་དུ་ཡོངས་སུ་བསྔོས་པས་གཞལ་དུ་མེད་ཅིང་གྲངས་མེད་པར་བྱ་བར་འདོད་པའི་བྱང་ཆུབ་སེམས་དཔའ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.1E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":262,"text":"༄༅། །འཇའི་ཁ་དོག་དང་། ལ་ལ་ལས་ནི། འཛམ་བུ་ཆུ་ཀླུང་གི་གསེར་གྱི་ཁ་དོག་དང་། ལ་ལ་ལས་ནི། འོད་ཐམས་ཅད་དུ་སྣ་ཚོགས་པའི་ཁ་དོག་ལུས་དང་སེམས་ཀྱི་བདེ་བ་སྐྱེད་པ། བལྟ་ན་མཆོག་ཏུ་མཛེས་པ་མཐོང་བར་གྱུར་ཏོ། །འཛམ་བུ་ཆུ་ཀླུང་གི་གསེར་གྱི་ཆུ་ཤིང་གི་ཀ་བ་དེ་དག་དང་། རིན་པོ་ཆེ་ཐམས་ཅད་ཀྱི་གཟུགས་དེ་དག་ཀྱང་ལག་ནས་མེ་ཏོག་གི་སྤྲིན་མངོན་པར་སྦྱོང་བར་མཐོང་སྟེ། ལག་ནས་ཕྲེང་བའི་ལྡ་ལྡི་དང་། ལག་ནས་གོས་དང་། ལག་ནས་གདུགས་དང་། རྒྱལ་མཚན་དང་། བ་དན་དང་། ལག་ནས་སྤོས་དང་། གདུག་སྤོས་དང་། བྱུག་པ་དང་། ལག་ནས་ནོར་བུ་རིན་པོ་ཆེའི་དྲ་བ་དང་། ལག་ནས་རིན་པོ་ཆེ་སྣ་ཚོགས་དང་། གསེར་གྱི་ལྕགས་པོད་སྣ་ཚོགས་དང་། ལག་ནས་མུ་ཏིག་སྣ་ཚོགས་ཀྱི་སེ་མོ་དོ་དང་། ལག་ནས་རིན་པོ་ཆེ་སྣ་ཚོགས་ཀྱི་སེ་མོ་དོ་མངོན་པར་སྦྱོང་བ་དང་། ལག་ནས་རྒྱན་ཐམས་ཅད་ཐོགས་པར་མཐོང་ངོ། །ལ་ལར་ནི། གཙུག་གི་རིན་པོ་ཆེ་དང་། ཅོད་པན་གྱིས་འདུད་ཅིང་མིག་མི་འགེབས་པར་ལྟ་བ་དང་། ཐལ་མོ་སྦྱོར་ཞིང་ཕྱག་འཚལ་བར་མཐོང་ངོ། །མུ་ཏིག་གི་ཕྲེང་བ་དེ་དག་ལས་ཀྱང་སྤོས་སྣ་ཚོགས་ཀྱིས་དྲི་ཞིམ་པོར་བྱས་པའི་ཆུ་ཡན་ལག་བརྒྱད་དང་ལྡན་པའི་ཆར་གྱི་རྒྱུན་ཕྲ་མོ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E6A2_The Section Called, _House of the Jewel Trees,_ Part 2 (Ārya Buddha Avataṃsaka Nāma Mahāvaipulya Sūtra 6).txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":263,"text":"པར་བྱེད་པའི་ཡེ་ཤེས་བསམ་གྱིས་མི་ཁྱབ་བོ། །སེམས་ཅན་འདུལ་བའི་ཡེ་ཤེས་བསམ་གྱིས་མི་ཁྱབ་བོ། །སོང་། རིགས་ཀྱི་བུ། དེ་ལ་བྱང་ཆུབ་སེམས་དཔའི་སྤྱོད་པ་དྲིས་ཤིག་ཅེས་ནས། ཚོང་དཔོན་གྱི་བུ་ནོར་བཟང་གིས་ལྷའི་ངག་མཉན་ཏེ། རྒྱལ་པོ་མེ་གང་ན་བ་དེར་སོང་སྟེ་ཕྱིན་ནས། རྒྱལ་པོ་མེའི་རྐང་པ་གཉིས་ལ་སྤྱི་བོས་ཕྱག་འཚལ་ཏེ། རྒྱལ་པོ་མེ་ལ་ལན་བརྒྱ་སྟོང་དུ་མར་གཡས་ཕྱོགས་སུ་བསྐོར་བ་བྱས་ནས། མདུན་དུ་འདུག་སྟེ་ཐལ་མོ་སྦྱར་ནས་འདི་སྐད་ཅེས་སྨྲས་སོ། །འཕགས་པ། བདག་གིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་ན། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང་། ཇི་ལྟར་ནན་ཏན་དུ་བགྱི་བ་མ་འཚལ་ཏེ། འཕགས་པ་ནི། བྱང་ཆུབ་སེམས་དཔའ་རྣམས་ལ་གདམས་ངག་དང་། རྗེས་སུ་བསྟན་པ་མཛད་དོ་ཞེས་བདག་གིས་ཐོས་ན། འཕགས་པ། ཇི་ལྟར་བྱང་ཆུབ་སེམས་དཔས་བྱང་ཆུབ་སེམས་དཔའི་སྤྱོད་པ་ལ་བསླབ་པར་བགྱི་བ་དང་། ཇི་ལྟར་ནན་ཏན་དུ་བགྱི་བ་བདག་ལ་བཀའ་སྩལ་དུ་གསོལ། །དེ་ནས་རྒྱལ་པོ་མེས་རྒྱལ་པོའི་བྱ་བ་བྱས་ཏེ། སེང་གེའི་ཁྲི་ལས་ལངས་ནས། ཚོང་དཔོན་གྱི་བུ་ནོར་བཟང་གི་ལག་པ་གཡས་པ་ནས་བཟུང་སྟེ། རྒྱལ་པོའི་ཕོ་བྲང་ཏ་ལའི་རྒྱལ་མཚན་དུ་ཁྲིད་དོ། །དེ་མཐར་གྱིས་རང་གི་གནས་སུ་ཕྱིན་ནས། ཚོང","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E5B1_SDONG PO BRGYAN PA_I LE_U_I STOD CHA_The Section Called, _House of the Jewel Trees,_ Part 1 (Ārya Buddha Avataṃsaka Nāma Mahāvaipulya Sūtra 5).txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":264,"text":"༄༅། །རང་ལས་ཐ་དད་བྱ་བ་བྱེད། །བྱེད་པ་ཡིན་ཕྱིར་ཆད་མ་སྟེ། །སྟེའུ་ལ་སོགས་བཞིན་ཞེ་ན། །འབྲས་བུ་མེད་པའང་འབྲས་བུ་གཞན་ཕྱིར། །སྨྲས་པའི་རིགས་པས་སྟེའུ་སོགས་ལ། །འབྲས་བུ་གཞན་ཡང་ཡོད་མ་ཡིན། །བྱེད་པ་པོ་ཉིད་ཁོ་བོ་ལ། །མ་གྲུབ་བརྟགས་པས་སྐྱེད་བྱེད་ཡིན། །འཇོག་པ་པོ་ཉིད་བརྟགས་པ་ཡིན། །འགལ་བ་ཅི་ཡང་ཡོད་མིན་པས། །དེས་ན་གཏན་ཚིགས་མ་ངེས་པའོ། །འགལ་བར་བསྟན་པ་མ་ཡིན་ཕྱིར། །རྣམ་པ་གཟུང་བ་དང་མཐུན་མིན། །དེ་ཕྱིར་རིགས་གཞན་ཉིད་ཡིན་པས། །གཟུགས་དང་རོ་སོགས་བཞིན་ཤེས་པ། །དེ་ཉིད་རིགས་པ་མིན་ཞེ་ན། །གཟུང་བར་འཛིན་པ་རྣམས་སྤངས་ཤིང་། །འདི་ཡང་གཞན་པར་རྣམས་བསལ་བར། །ཐམས་ཅད་རིགས་པའི་རྗེས་འབྲངས་ནས། །ཁོ་བོ་ཅག་ཀྱང་སྨྲ་བ་ཡིན། །བདག་ཉིད་ཐམས་ཅད་ཀྱི་འདྲ་ན། །ཤེས་པ་ཤེས་མེད་ཉིད་དུ་འགྱུར། །ཆ་འགས་འདྲ་བ་ཡིན་ན་ནི། །ཀུན་ཀྱང་ཐམས་ཅད་རིག་བྱེད་འགྱུར། །འོན་ཀྱང་ཕྱི་ཡི་དོན་ཡོད་པར། །སྨྲ་ལ་འདྲ་བ་ཡོད་པར་ནི། །ངེས་པ་ཁོ་ནར་ཁས་ལེན་པར། །བྱ་ཕྱིར་དེ་ནི་བསྟན་པ་ཡིན། །ཤེས་པ་རྣམས་བཅས་ཕྱོགས་ལ་ཡང་། །སེམས་ནི་གཟུང་བ་ལས་གཞན་ཡང་། །དེ་ཡི་གཟུགས་བརྙན་ངོ་བོ་ཡིས། །ཕལ་པ་ཡང་ནི་རིག་ཏུ་རུང་། །དེ་ཡང་རྣམ་པ་ཡོད་མིན་པས། །ཕྱི་རོལ་རིག་པའི་སྣོད་མ་ཡིན། །དེ་ཁོ་ན་ཉིད་བསྡུས་པའི་རབ་ཏུ་བྱེད་པ་ལས་མངོན་སུམ་གྱི་མཚན་ཉིད་བརྟག་པ་སྟེ་ཉི་ཤུ་རྩ་གཅིག་པའོ།། །།རང་དང་གཞན་དོན་དབྱེ་བ་ཡིས། །རྗེས་དཔག་རྣམ་པ་གཉིས་སུ་འདོད། །རང་དོན་ཚུལ་གསུམ་པའི་རྟགས་ལས། །དཔག་བྱའི་དོན་ནི་ཤེས་པ་ཡིས། །ཚུལ་གསུམ་པ་ཡི་རྟགས་བརྗོད་པ། །གཞན་གྱི་དོན་དུའང་བསྟན་པ་ཡིན། །ཚུལ་རེའམ་གཉིས་གཉིས་དོན་ལྡན་པ། །དེ་ཕྱིར་རྟགས་ལྟར་སྣང་བར་འདོད། །གཞན་དུ་མི་འཐད་པ་ཉིད་ནི། །གཏན་ཚིགས་གཤའ་མར་མ་མཐོང་མིན། །ཡན་ལག་གསུམ་ཡང་ཡོད་མིན་པ། །དེ་ཕྱིར་མཚན་ཉིད་གསུམ་དམན་པའི། །གཞན་དུ་མི་འཐད་པ་ཉིད་ནི། །གང་འདི་གཏན་ཚིགས་ཡིན་པར་འདོད། །འདི་ནི་མཚན་ཉིད་གཅིག་པའི་དོན། །མཚན","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4266E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":265,"text":"ཀྱི་དམིགས་པ་ལས་ཡང་དག་པར་མ་བསྡམས་པའི་ཕྱིར་ཏེ། མ་སྤངས་པས་ན་འདོད་པའི་ཁམས་ཐམས་ཅད་ཡང་དག་པར་མ་བསྡམས་པ་ཞེས་བརྗོད་པར་བྱའོ། །སྲོག་གཅོད་པ་ཇི་ལྟ་བ་བཞིན་དུ་མ་བྱིན་པར་ལེན་པ་དང་། འདོད་པ་ལ་ལོག་པར་གཡེམ་པ་དང་། བརྫུན་དུ་སྨྲ་བ་དང་། ཕྲ་མ་དང་། ཚིག་རྩུབ་པོ་དང་། ཚིག་ཀྱལ་པ་རྣམས་ཀྱང་དེ་དང་འདྲའོ། །ཅིའི་ཕྱིར་བརྣབ་སེམས་དང་། གནོད་སེམས་དང་། ལོག་པར་ལྟ་བ་ཡང་དག་པར་མ་བསྡམས་པའི་སྡོམ་པ་ཡིན་ཞེ་ན། སྨྲས་པ། ཀུན་ནས་དཀྲིས་པས་དམིགས་པ་རྣམས་ལ་ཡང་དག་པར་མ་བསྡམས་པའི་ཕྱིར་ཏེ། མ་སྤངས་པས་ན་ཐམས་ཅད་དུ་ཡང་དག་པར་མ་བསྡམས་པ་ཞེས་བརྗོད་པར་བྱའོ། །ལས་གདགས་པ་ཚིགས་ལྔ་པའོ།། །སྡོམ་ནི། ཡང་དག་མ་བསྡམས་བཅུར་བསྟན་དང་། །དེ་ཡི་སྒོ་ནས་རྣམ་ལྔར་བཅད། །ཡང་དག་མ་བསྡོམས་སྡོམ་མིན་བཅུ། །སྡོམ་པ་མ་ཡིན་གསུམ་པོ་དང་། །དེ་ཡི་སྒོ་ནས་རྣམ་པ་ལྔ། །སྲོག་གཅོད་པ་ནས་ལོག་པར་ལྟ་བའི་བར་དུ་སྡོམ་པ་མ་ཡིན་པ་ཡང་ཡིན་ལ། ལས་ཀྱང་ཡིན་པ་ཡོད་དམ་ཞེ་ན། སྨྲས་པ། ཡོད་དེ། སྲོག་གཅོད་པ་དང་། མ་བྱིན་པར་ལེན་པ་དང་། འདོད་པ་ལ་ལོག་པར་གཡེམ་པ་དང་། བརྫུན་དུ་སྨྲ་བ་དང་། ཕྲ་མ་དང་། ཚིག་རྩུབ་པོ་དང་། ཚིག་ཀྱལ་པའོ། །སྡོམ་པ་མ་ཡིན་ལ། ལས་ནི་མ་ཡིན་པ་ཡོད་དམ་ཞེ་ན། སྨྲས་པ། ཡོད་དེ། བརྣབ་སེམས་དང་། གནོད་སེམས་དང་། ལོག་པར་ལྟ་བའོ། །སྡོམ་པ་མ་ཡིན་པ་ཡང་ཡིན་ལ། རྣམ་པར་རིག་བྱེད་ཀྱང་ཡིན་པ་ཡོད་དམ་ཞེ་ན། སྨྲས་པ། ཡོད་དེ། སྲོག་གཅོད་པ་ལས་བྱུང་བའི་རྣམ་པར་རིག་བྱེད་དང་། མ་བྱིན་པར་ལེན་པ་དང་། འདོད་པ་ལ་ལོག་པར་གཡེམ་པ་དང་། བརྫུན་དུ་སྨྲ་བ་དང་། ཕྲ་མ་དང་། ཚིག་རྩུབ་པོ་དང་། ཚིག་ཀྱལ་པ་ལས་བྱུང་བའི་རྣམ་པར་རིག་བྱེད་དོ། །སྡོམ་པ་མ་ཡིན་པ་ཡིན་ལ། རྣམ་པར་རིག་བྱེད་ནི་མ་ཡིན་པ་ཡོད་དམ་ཞེ་ན། སྨྲས་པ། ཡོད་དེ། སྲོག་གཅོད་པ་ལས་བྱུང་བའི་རྣམ་པར་རིག་བྱེད་མ་ཡིན་པ་དང་། མ་བྱིན་པར་ལེན་པ་དང་། འདོད་པ་ལ་ལོག་པར་གཡེམ་པ་དང་། བརྫུན་དུ་སྨྲ་བ་དང་། ཕྲ་མ་དང་།","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4088E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":266,"text":"མིག་གི་ཁམས་མ་ཡིན་པ་གཞན་ཡང་བྱང་ཆུབ་སེམས་དཔའ་མ་ཡིན། མིག་གི་ཁམས་ལའང་བྱང་ཆུབ་སེམས་དཔའ་ཡོད་པ་མ་ཡིན། བྱང་ཆུབ་སེམས་དཔའ་ལའང་མིག་གི་ཁམས་ཡོད་པ་མ་ཡིན། མིག་གི་ཁམས་མེད་པའང་བྱང་ཆུབ་སེམས་དཔའ་མ་ཡིན། གཟུགས་ཀྱི་ཁམས་ཀྱང་བྱང་ཆུབ་སེམས་དཔའ་མ་ཡིན། གཟུགས་ཀྱི་ཁམས་མ་ཡིན་པ་གཞན་ཡང་བྱང་ཆུབ་སེམས་དཔའ་མ་ཡིན། གཟུགས་ཀྱི་ཁམས་ལའང་བྱང་ཆུབ་སེམས་དཔའ་ཡོད་པ་མ་ཡིན། བྱང་ཆུབ་སེམས་དཔའ་ལའང་གཟུགས་ཀྱི་ཁམས་ཡོད་པ་མ་ཡིན། གཟུགས་ཀྱི་ཁམས་མེད་པའང་བྱང་ཆུབ་སེམས་དཔའ་མ་ཡིན། མིག་གི་རྣམ་པར་ཤེས་པའི་ཁམས་ཀྱང་བྱང་ཆུབ་སེམས་དཔའ་མ་ཡིན། མིག་གི་རྣམ་པར་ཤེས་པའི་ཁམས་མ་ཡིན་པ་གཞན་ཡང་བྱང་ཆུབ་སེམས་དཔའ་མ་ཡིན། མིག་གི་རྣམ་པར་ཤེས་པའི་ཁམས་ལའང་བྱང་ཆུབ་སེམས་དཔའ་ཡོད་པ་མ་ཡིན། བྱང་ཆུབ་སེམས་དཔའ་ལའང་མིག་གི་རྣམ་པར་ཤེས་པའི་ཁམས་ཡོད་པ་མ་ཡིན། མིག་གི་རྣམ་པར་ཤེས་པའི་ཁམས་མེད་པའང་བྱང་ཆུབ་སེམས་དཔའ་མ་ཡིན། རྣ་བའི་ཁམས་ཀྱང་བྱང་ཆུབ་སེམས་དཔའ་མ་ཡིན། རྣ་བའི་ཁམས་མ་ཡིན་པ་གཞན་ཡང་བྱང་ཆུབ་སེམས་དཔའ་མ་ཡིན། རྣ་བའི་ཁམས་ལའང་བྱང་ཆུབ་སེམས་དཔའ་ཡོད་པ་མ་ཡིན། བྱང་ཆུབ་སེམས་དཔའ་ལའང་རྣ་བའི་ཁམས་ཡོད་པ་མ་ཡིན། རྣ་བའི་ཁམས་མེད་པའང་བྱང་ཆུབ་སེམས་དཔའ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E1INC_SHES RAB KYI PHA ROL TU PHYIN PA STONG PHRAG BRGYA PA 1_The Perfection of Wisdom in 100,000 Lines, Part 1 (Ṣatasāhasrikā Prajña Pāramitā 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":267,"text":"༄༅། །སྙོམས་པར་འཇུག་པ་རྣམས་དང་མ་སྐྱེས་པ་དེ་གཉིས་སུ་མ་མཆིས་ཏེ། གཉིས་སུ་བགྱིར་མ་མཆིས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས། དེ་ནི་འདི་ལྟར་མ་སྐྱེས་པ་ནི་གཅིག་མ་ལགས། གཉིས་མ་ལགས། མང་བ་མ་ལགས། ཐ་དད་པ་མ་ལགས་ཏེ། དེའི་སླད་དུ་མཐར་གྱིས་གནས་པའི་སྙོམས་པར་འཇུག་པ་རྣམས་ཀྱི་མ་སྐྱེས་པ་གང་ལགས་པ་དེ་མཐར་གྱིས་གནས་པའི་སྙོམས་པར་འཇུག་པ་རྣམས་མ་ལགས་སོ། །བཅོམ་ལྡན་འདས། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པའི་མ་སྐྱེས་པ་གང་ལགས་པ་དེ་རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་མ་ལགས་ཏེ། དེ་ལྟར་ན་རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་དང་མ་སྐྱེས་པ་དེ་གཉིས་སུ་མ་མཆིས་ཏེ། གཉིས་སུ་བགྱིར་མ་མཆིས་སོ། །དེ་ཅིའི་སླད་དུ་ཞེ་ན། བཅོམ་ལྡན་འདས། དེ་ནི་འདི་ལྟར་མ་སྐྱེས་པ་ནི་གཅིག་མ་ལགས། གཉིས་མ་ལགས། མང་བ་མ་ལགས། ཐ་དད་པ་མ་ལགས་ཏེ། དེའི་སླད་དུ་རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པའི་མ་སྐྱེས་པ་གང་ལགས་པ་དེ་རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་མ་ལགས་སོ། །བཅོམ་ལྡན་འདས། མངོན་པར་ཤེས་པ་རྣམས་ཀྱི་མ་སྐྱེས་པ་གང་ལགས་པ་དེ་མངོན་པར་ཤེས་པ་རྣམས་མ་ལགས་ཏེ། དེ་ལྟར་ན་མངོན་པར་ཤེས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E4INC_SHES RAB KYI PHA ROL TU PHYIN PA STONG PHRAG BRGYA PA 4_The Perfection of Wisdom in 100,000 Lines, Part 4 (Ṣatasāhasrikā Prajña Pāramitā 4).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":268,"text":"པར་རྫོགས་པའི་སངས་རྒྱས་ང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་པའང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ཉིད་ལ་བརྟེན་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་རྒྱས་སོ། །རབ་འབྱོར། དེ་ལྟར་ན། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་སྐྱེད་པར་བྱེད་པ་སྟེ། དེ་ལྟར་ན། འདི་ནི། འཇིག་རྟེན་ཀུན་ཏུ་སྟོན་པར་བྱེད་པའོ། །དེ་ནས་བཅོམ་ལྡན་འདས་ལ་ཚེ་དང་ལྡན་པ་རབ་འབྱོར་གྱིས་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱིས་གང་འདི་སྐད་དུ། ཤེས་རབ་ཀྱི་ཕ་རོལ་ཏུ་ཕྱིན་པ་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལ་འཇིག་རྟེན་འདི་སྟོན་པའོ། །ཞེས་བཀའ་སྩལ་ན། བཅོམ་ལྡན་འདས། ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ལ་འཇིག་རྟེན་སྟོན་པ་ལགས། བཅོམ་ལྡན་འདས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཀྱིས་འཇིག་རྟེན་དུ་གསུངས་པ་གང་ལགས༑ དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ། །རབ་འབྱོར། ཕུང་པོ་ལྔ་རྣམས་ནི། དེ་བཞིན་གཤེགས་པས་འཇིག","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00012E1INC__PHAGS PA SHES RAB KYI PHA ROL TU PHYIN PA BRGYAD STONG PA_The Exalted Perfection of Wisdom in 8,000 Lines (Ārya Aṣṭa Sāhasrikā Prajñā Pāramitā).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":269,"text":"༄༅། །དེ་བཞིན་གཤེགས་པ་དེ་དག་གང་ནས་བྱོན། དེ་བཞིན་གཤེགས་པ་དེ་དག་གང་དུ་བཞུད་ཅེས་འདྲི་ན། རིགས་ཀྱི་བུ། ཅི་ནས་བདག་དེ་བཞིན་གཤེགས་པ་དེ་དག་བྱོན་པ་དང་། བཞུད་པ་འཚལ་ཅིང་། དེ་བཞིན་གཤེགས་པ་མཐོང་བ་དང་མི་འབྲལ་བར་འགྱུར་བར་དེ་བཞིན་གཤེགས་པ་དེ་དག་བྱོན་པ་དང་། བཞུད་པ་བདག་ལ་བཤད་དུ་གསོལ། འཕགས་པ་ཤེས་རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་པ་ལས། རྟག་ཏུ་ངུའི་ལེའུ་ཞེས་བྱ་སྟེ། སུམ་ཅུ་པའོ།། །།དེ་སྐད་ཅེས་སྨྲས་པ་དང་། བྱང་ཆུབ་སེམས་དཔའ་སེམས་དཔའ་ཆེན་པོ་ཆོས་འཕགས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་རྟག་ཏུ་ངུ་ལ་འདི་སྐད་ཅེས་སྨྲས་སོ། །རིགས་ཀྱི་བུ། དེ་བཞིན་གཤེགས་པ་དེ་དག་ནི། གང་ནས་ཀྱང་མ་བྱོན། གང་དུའང་མ་བཞུད་ཅིང་། དེ་བཞིན་ཉིད་ལས་མ་གཡོས་ཏེ། དེ་བཞིན་ཉིད་གང་ཡིན་པ་དེ་ནི། དེ་བཞིན་གཤེགས་པའོ། །རིགས་ཀྱི་བུ། མི་སྐྱེ་བ་ལ་འོང་བའམ་འགྲོ་བ་མེད་དེ། མི་སྐྱེ་བ་གང་ཡིན་པ་དེ་ནི། དེ་བཞིན་གཤེགས་པའོ། །རིགས་ཀྱི་བུ། ཡང་དག་པའི་མཐའ་ལ་ནི། འོང་བའམ་འགྲོ་བ་ཤེས་པ་མེད་དེ། ཡང་དག་པའི་མཐའ་གང་ཡིན་པ་དེ་ནི། དེ་བཞིན་གཤེགས་པའོ། །རིགས་ཀྱི་བུ། སྟོང་པ་ཉིད་ལ་འོང་བའམ་འགྲོ་བ་ཤེས་པ་མེད་དེ། སྟོང་པ་ཉིད་གང་ཡིན་པ་དེ་ནི། དེ་བཞིན་གཤེགས་པའོ། །རིགས་ཀྱི་བུ། ཇི་ལྟ་བ་བཞིན་ལ་ནི། འོང་བའམ་འགྲོ་བ་ཤེས་པ་མེད་དེ། ཇི་ལྟ་བ་བཞིན","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00012E1INC__PHAGS PA SHES RAB KYI PHA ROL TU PHYIN PA BRGYAD STONG PA_The Exalted Perfection of Wisdom in 8,000 Lines (Ārya Aṣṭa Sāhasrikā Prajñā Pāramitā).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":270,"text":"རིའི་བུ། ཤིན་ཏུ་རྣམ་པར་དག་པའི་ཕྱིར་རོ། །ཤཱ་རིའི་བུས་གསོལ་པ། བཅོམ་ལྡན་འདས། གང་ལ་ཐོབ་པ་མ་མཆིས་པ་དང་། མངོན་པར་རྟོགས་པ་མ་མཆིས་པའི་སླད་དུ་རྣམ་པར་དག་པ་ལགས། བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ། གཟུགས་ལ་ཐོབ་པ་མེད་པ་དང་། མངོན་པར་རྟོགས་པ་མེད་པའི་ཕྱིར་རྣམ་པར་དག་པ་ཡིན་ནོ། །རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་ཐོབ་པ་མེད་པ་དང་། མངོན་པར་རྟོགས་པ་མེད་པའི་ཕྱིར་རྣམ་པར་དག་པ་ཡིན་ནོ། །ཤཱ་རིའི་བུས་གསོལ་པ། བཅོམ་ལྡན་འདས། རྣམ་པར་དག་པ་ནི། མངོན་པར་མ་གྲུབ་པ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ། ཤིན་ཏུ་རྣམ་པར་དག་པའི་ཕྱིར་རོ། །ཤཱ་རིའི་བུས་གསོལ་པ། བཅོམ་ལྡན་འདས། གང་མངོན་པར་གྲུབ་པ་མ་མཆིས་པའི་སླད་དུ་རྣམ་པར་དག་པ་ལགས། བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ། གཟུགས་མངོན་པར་གྲུབ་པ་མེད་པའི་ཕྱིར་རྣམ་པར་དག་པ་ཡིན་ནོ། ། རྣམ་པ་ཐམས་ཅད་མཁྱེན་པ་ཉིད་ཀྱི་བར་དུ་མངོན་པར་གྲུབ་པ་མེད་པའི་ཕྱིར་རྣམ་པར་དག་པ་ཡིན་ནོ། །ཤཱ་རིའི་བུས་གསོལ་པ། བཅོམ་ལྡན་འདས། རྣམ་པར་དག་པ་ནི། འདོད་པའི་ཁམས་སུ་མི་སྐྱེ་བ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རིའི་བུ། ཤིན་ཏུ་རྣམ་པར་དག་བའི་ཕྱིར་རོ། །ཤཱ་རིའི་བུས་གསོལ་པ། བཅོམ་ལྡན་འདས། ཇི་ལྟར་ན། རྣམ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E2INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 2_The Exalted Perfection of Wisdom in 18,000 Lines, Part 2 (Ārya Aṣṭadaśa Sāhasrikā Prajñā Pāramitā Mahāyāna Sūtra 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":271,"text":"༄༅། །གཟུངས་ཀྱི་སྒོ་ལ་འཇུག་པའི་གཟུངས་འདི་ཉིད་བཤད་པར་གྱུར་པ་ན། དེ་ལས་གཟུངས་འདི་ཐོས་ནས་བདག་གིས་བསྒོམ་པ་ཡོངས་སུ་རྫོགས་པར་བགྱིས་ཤིང་རྟོགས་པར་བགྱིས་ལགས་སོ། །དེ་བཞིན་དུ་བསྐལ་པ་ཚད་མ་མཆིས་པའི་ཡང་ཆེས་ཚད་མ་མཆིས་པ། གྲངས་མ་མཆིས་པའི་ཡང་ཆེས་གྲངས་མ་མཆིས་པ་དག་ལ་འདས་པའི་ཡང་དག་པར་རྫོགས་པའི་སངས་རྒྱས་བཞུགས་ཏེ་འཚོ་ཞིང་གཞེས་པའི་སངས་རྒྱས་བཅོམ་ལྡན་འདས་དེ་དག་ལ་བྱང་ཆུབ་སེམས་དཔའི་རྣམ་པར་འཕྲུལ་པ་གྲངས་མ་མཆིས་པ་དག་གིས་མཆོད་པར་བགྱིས་ནས། སངས་རྒྱས་རེ་རེ་ལས་ཀྱང་དགེ་བའི་རྩ་བ་ཚད་མ་མཆིས་པ་དང་། གྲངས་མ་མཆིས་པ་དང་། གཞལ་དུ་མ་མཆིས་པ་དང་། དཔག་ཏུ་མ་མཆིས་པ་དག་བསྲུངས་ཤིང་བསོད་ནམས་ཀྱི་ཕུང་པོ་ཡོངས་སུ་བཟུང་སྟེ། དགེ་བའི་རྩ་བ་དེས་བདག་སངས་རྒྱས་སྟོང་ཕྲག་མང་པོ་དག་གིས་ལུང་བསྟན་ཀྱང་། བདག་ནི་སྨོན་ལམ་གྱི་ཁྱད་པར་གྱིས་དུས་ལ་ལྟ་ཞིང་འདི་ལྟར་ཡུན་རིང་པོར་འཁོར་བ་ན་འཁོར་བར་གྱུར་ཏེ། དེའི་སྐད་དུ་བདག་འཁོར་བ་ན་འཁོར་ཞིང་། སྔར་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་སངས་མ་རྒྱས་ལགས་ཏེ། ད་ནི་བཅོམ་ལྡན་འདས་ཀྱིས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཀྱི་རྒྱལ་ཚབ་ཏུ་དབང་བསྐུར་ནས། བདག་གི་ཤེས་རབ་ཀྱི་མགོ་ལ་རྣམ་པར་གྲོལ་བའི་ཅོད་པན་བཅིངས་ལགས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00112E__PHAGS PA SNYING RJE PADMA DKAR PO ZHES BYA BA THEG PA CHEN PO_I MDO_An Exalted Sutra of the Greater Way entitled _The White Lotus of Compassion_ (Ārya Karuṇā Puṇḍarīka Nāma Mahāyāna Sūtra).txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":272,"text":"ཞེས་པ་ཞིང་དུ་གྱུར་པ་ཡིན་པར་རྣམ་པར་བསམ་པ་སྟེ། རང་གི་ལུས་ཀྱི་མཆོད་རྟེན་དུ་བསྒོམས་ལ། སྔར་བཤད་པའི་བདག་གི་བ་སྤུའི་བུ་ག་རྣམས་ལས་བསྐྱེད་པའི་རིམ་པ་ལས་བྱུང་བའི་མཁས་པས་མཆོད་པའི་སྤྲིན་ཏེ། ཇི་ལྟར་འདོད་པའི་དོན་རྫོགས་པར་བྱེད་པས། སེམས་ཅན་གྱི་ཁམས་མཆོད་ཅིང་རྗེས་སུ་འཛིན་པར་མཛད་པས་ན། མཆོད་པ་སྟེ་དེ་བཞིན་གཤེགས་པའོ། །དེ་རྣམས་ཀྱི་སྤྲིན་ནི་ཚོགས་ཏེ་དེ་སྤྲོ་ཞིང་དབྱུང་བར་བྱའོ་ཞེས་པ་སྟེ། སྒྲ་ཇི་བཞིན་པའོ། །ད་ནི་རྣལ་འབྱོར་པ་གཉི་གའི་ཐུན་མོང་གི་མཆོད་པའི་ཡན་ལག་བསྟན་པར་བྱ་བའི་ཕྱིར། མཁས་པས་ཨུཏྤལ་ཞེས་བྱ་བ་ལ་སོགས་པ་གསུངས་ཏེ། མཁས་པས་ཞེས་བྱ་བ་རྣམ་པར་དབྱེ་བཤེས་པས་ཨུཏྤལ་སྟེ། དཀར་པོ་ལ་སོགས་པ་ཁ་དོག་རྣམ་པ་ལྔར་ཕྱེ་ལ་རིགས་རྣམ་པ་ལྔའི་དབྱེ་བས་ཤེས་པར་བྱ་བ་དང་། དེ་བཞིན་དུ་པདམ་ལ་ཡང་ཁ་དོག་རྣམ་པ་ལྔར་ཤེས་པར་བྱའོ། །ཛཱ་ཏི་རྣམ་གསུམ་སྟེ་ཁ་དོག་གསུམ་དུ་བྱས་ལ་ལྷ་རྣམས་ལ་དབུལ་བར་བྱའོ། །དེ་བཞིན་དུ་མེ་ཏོག་ཀརྞི་ཀཱ་ར་དང་། མ་ལི་ཀཱ་དང་། ཡཱུ་ཐི་ཀ་དང་མེ་ཏོག་ཀ་ར་བཱི་ར་བསམ་ཞིང་། བསམ་གཏན་གྱི་སྟོབས་ཀྱིས་རབ་ཏུ་བསྐྱེད་ནས་སྔགས་པས་དེ་བཞིན་གཤེགས་པ་ཐམས་ཅད་ལ་མཆོད་པར་བྱའོ་ཞེས་བྱ་བ་སྟེ། དྲང་བའི་དོན་ཏོ། །ལུང་གིས་བཤད་པར་བྱ་སྟེ། གང་ཞིག་རླུང་ནི་བཅུར་བསྒྲགས་པ། །དེ་ནི་པདམ་ཨུཏྤལ་མིང་། །དེ་ཉིད་ཅེས་གྲགས་རྡོ་རྗེ་གསུམ། །ཛཱ་ཏི་གཅིག་པུ་གསུམ་དུ་འདོད། །ཀརྞི་ཀཱ་ར་མ་ལི་ཀཱ། །ཡཱུ་ཐི་ཀ་ར་བཱི་ར་ནི། །གོ་རིམས་བཞིན་དུ་སྤྱན་སོགས་ཏེ། །དབང་ཆེན་སོགས་པར་འདིར་སྦྱར་རོ། །དངོས་མེད་གོ་འཕང་ལ་དགོད་པས། །ལྷ་རྣམས་ཀྱི་ནི་སྐུར་སྦྱོར་བ། །གཅིག་ཏུ་སངས་རྒྱས་ཀུན་མཉེས་པའོ། །མཆོད་པ་ཆེན་པོར་དེ་འགྱུར་རོ། །དེ་ཉིད་མེ་ཏོག་ཡིན་དགོངས་ན། །ཕྱི་དུས་སྐྱེ་བོས་མི་ཤེས་ཏེ། །མ་རྟོགས་པས་ན་དེ་རྣམས་ཀྱི། །དངོས་གྲུབ་རིང་དུ་གནས་པར་འགྱུར། །འདི་ནི་བདག་གི་སྐལ་མིན་ཞེས། །ཟེར་ནས་བདག་ཉིད་སྨོད་པར་བྱེད། །དེ་བཞིན་དག་ཉིད་སྨད་པས་ན། །སངས་རྒྱས་ཐམས་ཅད་སྨད་པར་འགྱུར། །སངས་རྒྱས་ཐམས་ཅད་སྨད་གྱུར་པས། །མྱ་ངན་འདས་ལས་གཞན་དུ་འགྲོ། །ཞེས་གསུངས་པ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1785E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":273,"text":"༄༅། །འཇུག་།འདི་ལྟར་མེད་པ་ལ་སོགས་དང་། །དེ་བཞིན་དེ་ཚིག་རྣམས་དང་ནི། །རིག་བྱེད་དང་ནི་སྨྲ་བོ་རྣམས། །ཐོག་མེད་ཡིན་ཡང་ཚད་མ་མིན། །ཚད་མ་ཉིད་ནི་གྲུབ་དོན་དུ། །མ་བྱས་ངག་དང་སྨྲ་པོ་ལ། །ཐོག་མ་མེད་ཉིད་གང་སྨྲས་དེ། །ཁོ་བོ་ལ་བཞིན་བཀག་པར་འགྱུར། །སྨྲ་པོ་བྱེད་པོ་དང་མཚུངས་ཏེ། །དེ་ལ་ལྟོས་ནས་རིག་བྱེད་རྣམས། །ཚད་མ་ཉིད་འགྱུར་དེས་བྱས་པའི། །བྱས་པས་དོན་ཤེས་སྐྱེད་པའི་ཕྱིར། །དེས་ན་རིག་བྱེད་ངག་རྣམས་ནི། །གཞན་དབང་ཉིད་ཀྱིས་ཚད་མ་མིན། །རང་གིས་ཆོས་ནི་མ་མཐོང་ཕྱིར། །སྨྲ་བོ་རྣམས་ལ་དེ་ཡོད་མིན། །དེ་ཕྱིར་དེ་འདྲའི་སྨྲ་པོ་ལ། །ཐོག་མ་མེད་ཉིད་བརྟགས་པ་ན། །ཚད་མིན་གོ་འཕང་གནས་ཉིད་ཕྱིར། །མེད་པ་སོགས་ལས་ཁྱད་པར་མེད། །དེས་ན་ཁྱད་པར་མ་རྟོགས་ཕྱིར། །ཐམས་ཅད་འདིར་ནི་མཚུངས་པར་འགྱུར། །ཚད་མ་དང་ནི་ཚད་མ་མིན། །དེ་ལྟ་ཡིན་པས་ཐོག་མེད་མིན། ། ཡང་ན་ཐུབ་དང་དེའི་གསུང་ལ། །ཁྱད་པར་འདི་ནི་ཡོད་པ་ཡིན། །གཉིས་མེད་ཆོས་ནི་གཟིགས་པ་དང་། །བརྩེ་བའི་ངོ་བོས་གསུངས་པ་ཡིན། །གང་ལ་མངོན་མཐོའི་འགྲུབ་པ་དང་། །ངེས་པར་ལེགས་པར་འགྲུབ་པར་འགྱུར། །མཁས་རྣམས་ཀུན་གྱིས་དེ་འདྲ་སྟེ། །ཆོས་ཞེས་བྱ་བར་བཤད་པ་ཡིན། །དེས་གསུངས་སྔགས་དང་རྣལ་འབྱོར་སོགས། །དམ་ཚིག་ཆོ་ག་བཞིན་བྱས་པས། །ཤེས་རབ་ནད་མེད་སྦྱོར་སོགས་ནི། །མཐོང་བའི་ཆོས་ལའང་སྐྱེ་བར་འགྱུར། །མ་ལུས་ཆོས་བདག་གཉིད་མཐོང་བ། །དེ་ཡིས་རབ་གསལ་མཛད་པ་ཡིས། །འཇིག་ཚོགས་ལྟ་ལས་བྱུང་བ་ཡིན། །ཉོན་མོངས་ཚོགས་འདི་ལ་མེད་འགྱུར། །བདག་དང་བདག་གིར་འཛིན་ལྟ་ཅན། །ཡོད་པའི་སྟོབས་ལ་འཇུག་པར་འགྱུར། །བདག་དང་བདག་འཛིན་ང་རྒྱལ་གྱིས། །ཉོན་མོངས་མ་ལུས་འབྱུང་བར་འགྱུར། །ཡོད་པར་ལྟ་བའི་གཉེན་པོ་ནི། །བདག་མེད་ངེས་པར་མཐོང་བ་ཡིན། །གོམས་པས་བདག་ཉིད་འགྱུར་བ་ན། །དེ་ཡོད་པས་ནི་དེ་ཡང་ལྡོག་།ཉོན་མོངས་ཕུང་པོ་དེའི་རྩ་ཅན། །རྒྱུ་མེད་པས་ན་མེད་པར་འགྱུར། །དེ་མེད་པས་ན་དེ་རྒྱུ་ནི། །ཁྱེད་ལ་སླར་ཡང་སྐྱེ་མི་འགྱུར། །དེ་ལས་ཤིན་ཏུ་རྣམ་གྲོལ་བ། །ཐར་པ་ཞེས་ནི་བཤད་པ་ཡིན། །དེས་ན་བདག་མེད་ལྟ་བ་ནི། །གཉིས་པ་མེད་པའི་ཞི་སྒོ་ཡིན། །མུ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4266E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":274,"text":"སྐྱོ་བར་གྱུར་པ་མེད། །ནང་གི་དག་གམ་འོན་ཏེ་ཕྱིར་ཡང་རུང་། །ང་ཡིས་དངོས་པོ་མ་བཏང་གང་ཡང་མེད། །ཚུལ་ཁྲིམས་བཟོད་དང་དེ་བཞིན་བརྩོན་འགྲུས་དང་། །བསམ་གཏན་ཐབས་དང་ཤེས་རབ་ངས་སྤྱད་དོ། །ཤ་དང་པགས་པ་དེ་བཞིན་རྐང་དང་ཁྲག་།དེ་དག་རང་གི་ལུས་ལས་སྦྱིན་པ་བྱས། །བས་མཐའ་དག་དང་ཕུག་ན་རྒྱུ་བའི་ཚེ། །ངས་ནི་དེ་ཚེ་ལུས་ནི་བསྐམས་བར་བྱས། །གང་ལ་སྦྱར་ན་རྒྱལ་བར་འགྱུར་བ་ཡི། །སྦྱངས་པ་གང་དག་རྒྱལ་བས་བསྟན་མཛད་པ། །སྦྱངས་པ་དེ་ལ་རྟག་ཏུ་རབ་བརྩོན་ཏེ། །སྔོན་སྤྱད་ཚེ་ན་ང་ནི་རྟག་ཏུ་འཇུག་།སྤྱོད་པའི་ཚེ་ན་ང་ཡིས་གང་བསྟེན་པ། །བརྟུལ་ཞུགས་རྒྱ་ཆེན་དེ་འདྲ་དེ་དག་དང་། །སྤྱོད་པ་འདི་ཐོས་ནས་ནི་དེ་དག་རྣམས། །ཚིག་གཅིག་ལ་ཡང་འདུན་པར་མི་འགྱུར་རོ། །འདི་ཐོས་གྱུར་ནས་དེ་ཡི་ཚེ་ན་ནི། །བསྟན་པ་འདི་ཉིད་ལ་ནི་འཕྱ་བར་འགྱུར། །དེ་དག་ཟས་དང་འཁྲིག་པ་ལྷུར་ལེན་ཅིང་། །རྟག་ཏུ་གཉིད་ནོན་ཁབ་ལྟར་གཡོ་ངན་འགྱུར། །རྟག་ཏུ་འཕགས་པ་མ་ཡིན་ཆོས་ལ་སྡང་། །བསྟན་པ་སུན་འབྱིན་བྱེད་ཅིང་ཡོན་ཏན་ཉམས། །ཞི་བའི་ཆོས་འདི་ཐོས་པར་གྱུར་པ་ན། །འདི་ནི་རྒྱལ་བས་གསུངས་པ་མིན་ཞེས་འཛེར། །ང་ཡི་སློབ་དཔོན་ཐོས་པ་རྒྱ་མཚོར་གྱུར། །མང་དུ་ཐོས་པ་སྨྲ་བའི་གཙོ་བོ་ཡི། །དེ་ཡིས་འདི་ནི་རྣམ་པ་ཇི་ལྟར་ཡང་། །སངས་རྒྱས་བཀའ་མ་ཡིན་ཞེས་དགག་པ་བྱས། །ཕ་རོལ་ལས་ཀྱང་རྒན","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.c (dkon brtsegs)\/KL00062E__PHAGS PA YUL _KHOR SKYONG GIS ZHUS PA ZHES BYA BA THEG PA CHEN PO_I MDO_An Exalted Sutra of the Greater Way Requested by Rashtrapala (Ārya Rāṣṭrapala Paripṛcchā Nāma Mahāyāna Sūtra).txt","subfolder":"A.i.2.c (dkon brtsegs)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":275,"text":"ཅི༑ ཕྱིར་མི་ལྡོག་བའི་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ལ་སྤྱོད་པ་དེ། གཞན་གྱི་དད་པས་མི་འགྲོའམ། ཅི། ཕྱིར་མི་ལྡོག་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ལ་སྤྱོད་པ་དེ། འདོད་ཆགས་དང་ལྡན་པའི་སེམས་བསྐྱེད་པ་དག་གིས་མི་འཕྲོག་གམ། ཞེ་སྡང་དང་། གཏི་མུག་དང་ལྡན་པའི་སེམས་བསྐྱེད་པ་དག་གིས་མི་འཕྲོག་གམ། ཅི། ཕྱིར་མི་ལྡོག་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ལ་སྤྱོད་པ་དེ༑ སྦྱིན་པའི་ཕ་རོལ་ཏུ་ཕྱིན་པ་དང་། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་ཕྱིན་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་། བསམ་གཏན་གྱི་ཕ་རོལ་ཏུ་ཕྱིན་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་དང་བྲལ་བར་མ་གྱུར་ཏམ། ཅི། ཕྱིར་མི་ལྡོག་པའི་བྱང་ཆུབ་སེམས་དཔའ་སེམས་དཔའ་ཆེན་པོ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་ལ་སྤྱོད་པ་དེ༑ ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་སྟོན་པ་ན། མི་སྐྲག་གམ། མི་དངང་ངམ། དངང་བར་མི་འགྱུར་རམ། ཞུམ་པར་མི་འགྱུར་རམ། འགོང་བར་མི་འགྱུར་རམ། དེའི་ཡིད་ཕྱིར་ཕྱོགས་པར་མི་འགྱུར་རམ། ཤེས་རབ་ཀྱི་ཕ་རོལ་ཏུ་ཕྱིན་པ་དང་མི་འབྲེལ་ལམ། ཤེས་རབ་ཀྱི་ཕ་རོལ་ཏུ་ཕྱིན་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཉན་པ་ལ་མངོན་པར་དགའམ། ཐོས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E2INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 2_The Exalted Perfection of Wisdom in 18,000 Lines, Part 2 (Ārya Aṣṭadaśa Sāhasrikā Prajñā Pāramitā Mahāyāna Sūtra 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":276,"text":"དང་། སྔོན་གྱི་རྒྱལ་བ་ལ་ལྷག་པར་བྱ་བ་བྱས་པ་དང་། སྔོན་གྱི་སྨོན་ལམ་དང་སྤྱོད་པ་ཤིན་ཏུ་རྫོགས་པ་དང་། ཤིན་ཏུ་བསྒོམས་པ་དང་། མི་ཉུང་བ་དང་། མ་ཚང་བ་མེད་པས་འདི་ལྟ་སྟེ། སྒྲའི་རྗེས་སུ་འགྲོ་བ་དང་། རྗེས་སུ་མཐུན་པ་དང་། མི་སྐྱེ་བའི་ཆོས་ལ་བཟོད་པ་དང་། བཟོད་པ་རྣམ་པ་གསུམ་འཐོབ་བོ། །ཀུན་དགའ་བོ། བྱང་ཆུབ་སེམས་དཔའ་གང་དག་སངས་རྒྱས་ཀྱི་ཞིང་དེར་སྐྱེས་པ་དང་། སྐྱེ་བ་དང་། སྐྱེ་བར་འགྱུར་བ་དེ་དག་ཐམས་ཅད་སྐྱེ་བ་གཅིག་གིས་ཐོགས་པ་གྱུར་ནས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར་ཏེ། སྨོན་ལམ་གྱི་དབང་ནི་མ་གཏོགས་སོ། །བྱང་ཆུབ་སེམས་དཔའ་དེ་དག་ནི་སེང་གེའི་སྒྲ་ཆེན་པོ་སྒྲོགས་པ། གོ་ཆ་ཆེན་པོ་བགོས་པ། སེམས་ཅན་ཐམས་ཅད་ཡོངས་སུ་མྱ་ངན་ལས་བཟླ་བ་ལ་མངོན་པར་བརྩོན་པ་ཤ་སྟག་གོ་།ཀུན་དགའ་བོ། སངས་རྒྱས་ཀྱི་ཞིང་དེ་ན་ཉན་ཐོས་གང་དག་འཁོད་པ་དེ་དག་ནི་འོད་འདོམ་གང་བ་ཤ་སྟག་གོ་།བྱང་ཆུབ་སེམས་དཔའ་གང་དག་འཁོད་པ་དེ་དག་ནི་འོད་དཔག་ཚད་བྱེ་བ་བརྒྱ་སྟོང་པ་ཤ་སྟག་སྟེ། །བྱང་ཆུབ་སེམས་དཔའ་གང་འོད་ཀྱིས་འཇིག་རྟེན་གྱི་ཁམས་དེ་རྟག་ཏུ་རྒྱུན་མི་འཆད་པར་ཁོར་ཡུག་ཏུ་སྣང་བས་ཁྱབ་པར་བྱེད་པ་གཉིས་ནི་མ་གཏོགས་སོ༑ ༑དེ་ནས་བཅོམ་ལྡན་འདས་ལ་ཚེ་དང་ལྡན་པ་ཀུན་དགའ་བོས་འདི་སྐད་ཅེས་གསོལ་ཏོ། །བཅོམ་ལྡན་འདས། བྱང་ཆུབ་སེམས་དཔའ་སེམས་དཔའ་ཆེན་པོ་དེ་གཉིས་ཀྱིས་མིང་ཅི་ཞེས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.c (dkon brtsegs)\/KL00049E__PHAGS PA _OD DPAG MED KYI BKOD PA ZHES BYA BA THEG PA CHEN PO_I MDO_An Exalted Sutra of the Greater Way entitled _The Paradise of Limitless Light_ (Ārya Amitābha Vyūha Nāma Mahāyāna Sūtra).txt","subfolder":"A.i.2.c (dkon brtsegs)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":277,"text":"སྐྱེ་བ་མི་སྲིད་པའི་ཕྱིར་ཐམས་ཅད་མཁྱེན་པ་ཉིད་དུ་བརྟག་པར་བྱ་བར་ཐལ་བར་འགྱུར་རོ། །གཞན་ཡང་གང་དག་ལ་ཐམས་ཅད་མཁྱེན་པ་མི་ཉེ་བ་ནི་རྟོགས་པར་མི་ནུས་སོ་ཞེས་བྱ་བ་རེ་ཞིག་ལྟ་ཞོག་།འོན་ཀྱང་ཐམས་ཅད་མཁྱེན་པ་རིགས་པ་མ་ཡིན་པས་དེའི་དུས་ན་ཉེ་བ་དེ་ཡང་ཤེས་པར་མི་ནུས་པ་ཁོ་ནའོ་ཞེས་བྱ་བ་འདི་བསྟན་པའི་ཕྱིར། འདི་ནི་ཀུན་མཁྱེན་ཞེས་བྱ་བ་ལ་སོགས་པ་སྨོས་ཏེ། དེའི་སྟེ་ཐམས་ཅད་མཁྱེན་པའི་ཤེས་པ་ནི་དེའི་ཤེས་པའོ། །དེ་ཉིད་ཀྱི་ཤེས་བྱ་སྟེ་ཡུལ་ཡོངས་སུ་གཅད་པར་བྱ་བ་ཤེས་པ་གང་ལ་ཡོད་པ་དེ་ནི་དེ་ལྟ་བུ་ཡིན་ལ། དེ་ནི་དེ་ཡང་ཡིན་ལ་ཤེས་པ་ཡང་ཡིན་པས་དེ་སྐད་ཅེས་བྱའོ། །དེས་སྟོང་པ་ནི་བྲལ་བའོ། །ཡང་ན་ཤེས་པ་དེའི་ཤེས་བྱ་གང་ཡིན་པ་དེ་དེའི་ཤེས་པ་སྟེ་དེས་སྟོང་པ་ནི་ཐམས་ཅད་མཁྱེན་པ་ཡིན་པ་ཞེས་བྱ་བའི་དོན་ཏོ། །འདི་ལྟར་ལུས་ཙམ་མཐོང་བ་ལས་ཐམས་ཅད་མཁྱེན་པའི་ཞེས་བྱ་བ་དེ་ལྟར་ནི་ངེས་པར་མི་ནུས་ཏེ། ངེས་པ་འདི་ནི་ཁྱད་པར་ཅན་གྱི་ཤེས་པ་དང་འབྲེལ་བ་འཛིན་པ་མེད་ན་མི་འབྱུང་བའི་ཕྱིར་རོ། །ཁྱད་པར་ཅན་གྱི་ཤེས་པ་དེ་ཡང་དངོས་པོ་མཐའ་དག་གི་ཡུལ་ཅན་ཡིན་ལ། དངོས་པོ་མཐའ་དག་གི་ཡུལ་ཅན་དེ་ཡང་དེའི་ངེས་པ་གཟུང་བར་བྱ་བའི་ཡུལ་འཛིན་པ་མེད་པ་ངེས་པར་མི་ནུས་ཏེ། གང་གི་ཕྱིར་དབྱིག་པ་མ་བཟུང་བར་དབྱིག་པ་ཅན་གྱི་བློར་འགྱུར་བ་ནི་མ་ཡིན་ནོ། །སྦྱོར་བ་ནི་གང་ཞིག་གང་གི་འཛིན་པའི་ཁྱད་པར་མ་འཛིན་ན་འཛིན་པར་མི་འགྱུར་ཏེ། དཔེར་ན་དབྱིག་པ་འཛིན་པའི་ཁྱད་པར་ཅན་དབྱིག་པ་ཅན་འཛིན་པ་ནི་དབྱིག་པའི་དངོས་པོ་མ་བཟུང་ན་མི་འགྱུར་བ་བཞིན་ནོ། །ཚུ་རོལ་མཐོང་བ་རྣམས་ལ་ཡང་ཐམས་ཅད་མཁྱེན་པའི་ཤེས་པའི་ཞེས་བྱ་ཁྱད་པར་ཅན་ཤེས་བྱའི་དངོས་པོས་ཁྱད་པར་འཛིན་པ་ཡོད་པ་མ་ཡིན་ནོ་ཞེས་བྱ་བ་ནི་ཁྱབ་པར་བྱེད་པ་མི་དམིགས་པ་སྟེ། ཁྱད་པར་འཛིན་པས་ཁྱད་པར་ཅན་ཡིན་པ་ལ་ཁྱབ་པའི་ཕྱིར་དེ་ཡང་འདི་ལ་མེད་དོ། །དེ་ལྟ་ཡིན་དང་ད་ལྟ་ཉེ་བའི་ཐམས་ཅད་རིག་པ་མ་ཡིན་པ་གང་གིས་ཐམས་ཅད་མཁྱེན་པ་མ་ངེས་པ་དེ་ལ་ཐམས་ཅད་མཁྱེན་པའི་ཚིག་ཐམས་ཅད་ཡོད་ན","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4267.2E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":278,"text":"༄༅། །དེ་དག་གི་བྱ་བ་བྱེད་དེ། དེ་ལ་སེམས་ཅན་སེར་སྣ་ཅན་གང་ཇི་སྙེད་པ་དེ་དག་ལ་འདི་སྐད་དུ་ཆོས་སྟོན་ཏེ་སྦྱིན་པ་བྱིན་ཅིག་།ཕོངས་པ་ནི། སྡུག་བསྔལ་བ་སྟེ། ཕོངས་པས་ནི༑ བདག་གི་དན་ཀྱང་བྱ་བར་མི་ནུས་ན། གཞན་གྱི་དོན་ལྟ་ཅི་སྨོས་ཀྱི། དེ་ལྟར་ཁྱེད་ཀྱིས་སྦྱིན་པ་བྱིན་ལ་བདག་ཅག་ཀྱང་བདེ་བར་གྱིས་ཤིག་།གཞན་ཡང་བདེ་བར་གྱིས་ཤིག་། ཕོངས་པས་ཟིལ་གྱིས་ནོན་ཅིང་ཉིང་ཤ་ཉིང་གིས་ཟོས་ཏེ་ངན་སོང་གསུམ་ལས་མི་ཐར་བར་གྱུར་ཏ་རེ་ཞེས་ཆོས་སྟོན་ཏོ། །སེམས་ཅན་ཚུལ་ཁྲིམས་ངན་པ་ཅན་གང་ཇི་སྙེད་པ་དེ་དག་ལ་འདི་སྐད་དུ་ཆོས་སྟོན་ཏེ། ཀྱེ་སྐྱེས་བུ་དག་།ཚུལ་ཁྲིམས་ངན་པ་ནི། སྡུག་བསྔལ་བ་སྟེ། ཚུལ་ཁྲིམས་ངན་པས་ནི། བདག་གི་དོན་ཀྱང་བྱ་བར་མི་ནུས་ན། གཞན་གྱི་དོན་ལྟ་ཅི་སྨོས་ཏེ༑ གང་ཚུལ་ཁྲིམས་ངན་པའི་རྣམ་པར་སྨིན་པ་ནི། སེམས་ཅན་དམྱལ་བའམ། བྱོལ་སོང་གི་སྐྱེ་གནས་སམ། གཤིན་རྗེའི་འཇིག་རྟེན་ཡིན་ཏེ། དེ་ལྟར་ཁྱེད་ངན་སོང་གསུམ་དུ་ལྟུང་ན་བདག་ཅག་ཀྱང་གདོན་པར་མི་ནུས་ན། གཞན་གདོན་པར་ལྟ་ཅི་སྨོས་ཀྱི། དེའི་ཕྱིར་ཁྱེད་ཀྱིས་ཚུལ་ཁྲིམས་ངན་པའི་སེམས་འགའ་ཙམ་གྱི་གོ་སྐབས་ཀྱང་མི་དབྱེའོ། །ཕྱིས་འགྱོད་པ་ཅན་དུ་གྱུར་ཏ་རེ་ཞེས་ཆོས་སྟོན་ཏོ། །སེམས་ཅན་ཕན་ཚུན་གནོད་སེམས་སུ་གྱུར་པ་གང་ཇི་སྙེད་པ་དེ་དག་ལ་འདི་སྐད་དུ་ཆོས་སྟོན་ཏེ། དེ་ལྟར་ཁྱེད་གཅིག་ལ་གཅིག་གནོད་སེམས་སུ་མ་བྱེད","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E12INC_SHES RAB KYI PHA ROL TU PHYIN PA STONG PHRAG BRGYA PA 12_The Perfection of Wisdom in 100,000 Lines, Part 12 (Ṣatasāhasrikā Prajña Pāramitā 12).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":279,"text":"༄༅། །བྱ་ཕྱིར་རིན་ཆེན་ཆོས་སྟོན་པ། །དང་པོ་བྱང་ཆུབ་མཆོག་ཏུ་སེམས་བསྐྱེད་བསྐྱེད་པ་ནས། །རྣམ་པར་འདྲེན་པ་རྣམས་ཀྱི་དམ་ཆོས་ཟད་ཀྱི་དུས། །དེ་བར་རྒྱལ་བ་དེ་དག་བསོད་ནམས་གང་ཡིན་པ། །ཕ་རོལ་ཕྱིན་དང་ལྡན་དང་སངས་རྒྱས་ཆོས་གང་དང་། །གང་ཡང་སངས་རྒྱས་སྲས་རྣམས་དང་ནི་ཉན་ཐོས་དང་། །སློབ་དང་མི་སློབ་དགེ་བ་ཟག་བཅས་ཟག་མེད་པ། །བསྡུས་དང་བྱང་ཆུབ་སེམས་དཔའ་རྗེས་སུ་ཡི་རང་ཞིང་། །འགྲོ་བའི་དོན་རྒྱུ་བྱང་ཆུབ་ཕྱིར་ནི་ཐམས་ཅད་བསྔོ། །ཡོངས་བསྔོ་གལ་ཏེ་སེམས་སུ་འདུ་ཤེས་འབྱུང་འགྱུར་ཞིང་། །བྱང་ཆུབ་འདུ་ཤེས་ཡོངས་བསྔོ་སེམས་ཅན་འདུ་ཤེས་ན། །འདུ་ཤེས་ཕྱིར་ན་ལྟ་གནས་སེམས་ནི་གསུམ་ལ་ཆགས། །དམིགས་པ་ཡོད་པས་ཡོངས་སུ་བསྔོས་པར་ཆུད་མ་ཡིན། །གལ་ཏེ་འདི་ལྟར་ཆོས་འདི་འགག་ཅིང་ཟད་པ་དང་། །གང་དུ་ཡོངས་སུ་བསྔོ་བ་དེ་ཡང་ཟད་པ་དང་། །ཆོས་ཀྱིས་ཆོས་ལ་ནམ་ཡང་མི་བསྔོ་ཤེས་གྱུར་ན། །དེ་ལྟར་རབ་ཏུ་ཤེས་པས་ཡོངས་སུ་བསྔོས་པ་ཡིན། །གལ་ཏེ་མཚན་མར་བྱེད་ན་དེ་ནི་བསྔོ་མ་ཡིན། །ཅི་སྟེ་མཚན་མ་མེད་ན་བྱང་ཆུབ་བསྔོ་བ་ཡིན། །ཇི་ལྟར་དུག་དང་འདྲེས་པའི་ཁ་ཟས་བཟང་ཟ་བ། ། དཀར་པོའི་ཆོས་ལ་དམིགས་པ་འང་དེ་འདྲར་རྒྱལ་བས་གསུངས། །དེ་ལྟས་འདི་ལྟར་ཡོངས་སུ་བསྔོ་བ་བསླབ་བྱ་སྟེ། །ཇི་ལྟར་རྒྱལ་བ་དེ་དག་དགེ་བ་དེ་མཁྱེན་པའི། །རྣམ་པ་གང་ཡིན","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00013E__PHAGS PA SHES RAB KYI PHA ROL TU PHYIN PA SDUD PA TSIGS SU BCAD PA_The Exalted Brief Presentation of the Perfection of Wisdom set in Verse (Ārya Prajñā Pāramitā Saṃcaya Gāthā).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":280,"text":"༄༅། །འདིས་ནི། རྒྱུན་དུ་ཞུགས་པའི་འབྲས་བུར་འགྱུར་རོ། །ལས་འདིས་ནི། ལན་གཅིག་ཕྱིར་འོང་བའི་འབྲས་བུར་འགྱུར་རོ། །ལས་འདིས་ནི། ཕྱིར་མི་འོང་བའི་འབྲས་བུར་འགྱུར་རོ། །ལས་འདི་ནི། དགྲ་བཅོམ་པར་འགྱུར་རོ། །ལས་འདིས་ནི། རང་སངས་རྒྱས་སུ་འགྱུར་རོ། །ལས་འདིས་ནི། བྱང་ཆུབ་སེམས་དཔའ་སེམས་དཔའ་ཆེན་པོར་འགྱུར་རོ། ། ལས་འདིས་ནི། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་སུ་འགྱུར་རོ། །ཞེས་བགྱི་བར་ཐ་དད་དུ་དབྱེ་བའམ། རྣམ་པར་དགོད་པར་ཡང་ཇི་ལྟར་འགྱུར། བཅོམ་ལྡན་འདས། དངོས་པོ་མ་མཆིས་པ་ལ་ནི། བགྱི་བ་གང་ཡང་མ་མཆིས་ཏེ། བགྱི་བ་གང་གིས་སེམས་ཅན་དམྱལ་བར་མཆི་བའམ། བྱོལ་སོང་གི་སྐྱེ་གནས་སུ་མཆི་བའམ། གཤིན་རྗེའི་འཇིག་རྟེན་དུ་མཆི་བའམ། མིར་སྐྱེ་བའམ། རྒྱལ་ཆེན་བཞིའི་རིས་ཀྱི་ལྷར་སྐྱེ་བའམ། སུམ་ཅུ་རྩ་གསུམ་གྱི་ལྷར་སྐྱེ་བའམ། མཚེ་མའི་ལྷར་སྐྱེ་བའམ། དགའ་ལྡན་གྱི་ལྷར་སྐྱེ་བའམ། འཕྲུལ་དགའི་ལྷར་སྐྱེ་བའམ། གཞན་འཕྲུལ་དབང་བྱེད་ཀྱི་ལྷར་སྐྱེ་བའམ། ཚངས་རིས་ཀྱི་ལྷར་སྐྱེ་བའམ། ཚངས་ལྷ་ཉེ་ཕན་གྱི་ལྷར་སྐྱེ་བའམ། ཚངས་པ་ཀུན་འཁོར་གྱི་ལྷར་སྐྱེ་བའམ། ཚངས་ཆེན་གྱི་ལྷར་སྐྱེ་བའམ། སྣང་བའི་ལྷར་སྐྱེ་བའམ། ཆུང་སྣང་གི་ལྷར་སྐྱེ་བའམ། ཚད་མེད་སྣང་བའི་ལྷར་སྐྱེ་བའམ། ཀུན་སྣང་དང་བའི་ལྷར་སྐྱེ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E12INC_SHES RAB KYI PHA ROL TU PHYIN PA STONG PHRAG BRGYA PA 12_The Perfection of Wisdom in 100,000 Lines, Part 12 (Ṣatasāhasrikā Prajña Pāramitā 12).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":281,"text":"༄༅། །ཞུགས་པ། །བརྟུལ་ཞུགས་མི་གཡོ་བརྟན་པ་ཁྱེད་འོངས་ལེགས། །དགེ་བའི་ལམ་གྱིས་འོངས་པ་བདེར་འོངས་སམ། །ཡོན་ཏན་ལམ་ལ་གནས་པ་བདེར་འོངས་སམ། །རྒྱལ་བའི་ལམ་དུ་ཞུགས་པ་བདེར་འོངས་སམ། །ལམ་རྣམས་གང་དུའང་ངལ་བར་མ་གྱུར་ཏམ། །ཡོན་ཏན་རང་བཞིན་ཚུར་ཤོག་བདེར་འོངས་སམ། །དགེ་བས་མངོན་བརླན་ཚུར་ཤོག་བདེར་འོངས་སམ། །མཐའ་ཡས་སྤྱོད་ཡུལ་ལེགས་པར་བདེར་འོངས་སམ། །འགྲོ་བ་ཀུན་ན་ཁྱོད་མཐོང་ཤིན་ཏུ་དཀོན། །ཐོབ་དང་མ་ཐོབ་མཉམ་པའི་ཡིད་ལྡན་པ། །སྨད་དང་སྡུག་བསྔལ་མ་གྲགས་རྣམ་པར་སྤངས། །འཇིག་རྟེན་ཆོས་ལ་ཨུཏྤལ་པདམོ་བཞིན། །ཡིད་ལ་འཁྲུལ་མེད་ལེགས་པར་བདེར་འོངས་སམ། །གཡོ་དང་སྒྱུ་བྲལ་བསམ་པ་དགེ་ལྡན་པ། །ང་རྒྱལ་དྲེགས་མེད་སྣོད་ཀྱི་དམ་པ་པོ། །ཁྲོ་དང་འཚིག་མེད་ཁེངས་ཤིང་འགྱིང་པ་མེད། །བལྟ་ན་སྡུག་པ་ཁྱོད་མཐོང་ལེགས་པ་ཡིན། །ཚུར་ཤོག་ཕྱོགས་ཀུན་སྤྱོད་ཡུལ་མངོན་གྱུར་པ། །ཚུར་ཤོག་རྒྱལ་བའི་མཛོད་རྣམས་སྒྲུབ་བྱེད་པ། །ཚུར་ཤོག་རྒྱལ་བའི་མཛོད་རྣམས་འཕེལ་བྱེད་པ། །ཡིད་ལ་དུབ་མེད་ལེགས་པར་ཁྱོད་འོངས་སམ། །ཚུར་ཤོག་དུས་གསུམ་ཡུལ་ལྡན་འོངས་པ་ལེགས། །ཆོས་ཀྱི་དབྱིངས་ལ་མོས་པའི་དཀྱིལ་འཁོར","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E6__PHAGS PA SANGS RGYAS PHAL PO CHE ZHES BYA BA SHIN TU RGYAS PA CHEN PO_I MDO_A Great and Exalted Sutra of the Greater Way, the Majority of the Enlightened One, in Extensive Detail, Part Six (Ārya Buddha Avataṃsaka Nāma Mahāvaipulya +.txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":282,"text":"༄༅། །བཟད་ཁྱོད་དང་མཚུངས་པར་གཏོང་ཕོད་ཡོད་མ་ཡིན། །དེ་ནས་བྱང་ཆུབ་སེམས་དཔའ་ཐམས་ཅད་སྒྲོལ་གྱིས་བྲམ་ཟེའི་ཚིག་དེ་ཐོས་ནས་བུ་ལ་ཆགས་པའི་སློང་བས་འདི་དག་སེམས་པར་བྱེད་དེ། གལ་ཏེ་རེ་ཞིག་བུ་གཉིས་པོ། །བྲམ་ཟེར་བྱིན་ན་བུ་དང་ནི། །བྲལ་བ་ལས་བྱུང་སྡུག་བསྔལ་དག་།བདག་དང་རྒྱགས་བྱིན་གྱིས་འཐོབ་འགྱུར། །འོན་ཏེ་འདི་ལ་མ་བྱིན་ན།། བརྟུལ་ཞུགས་ལས་ཀྱང་ཉམས་གྱུར་ཅིང་། །བྲམ་ཟེ་འདི་ནི་ཚི་ཆད་དེ། །ཇི་ལྟར་འོངས་པ་བཞིན་དུ་འགྲོ། །ཉིས་ན་བུ་བྲལ་ཉམ་ཐག་པའི། །མྱ་ངན་ས་སྟེང་བདག་གིས་བླང་། །དེ་བཞིན་མ་བྱས་དམ་བཅས་པ།། ཞིག་ཅིང་བརྟུལ་ཞུགས་ཉམས་པར་གྱུར། །དེ་ནས་བྱང་ཆུབ་སེམས་དཔའ་ཐམས་ཅད་སྒྲོལ་གྱིས་སྡུག་པའི་བུ་གཉིས་ངེས་པར་བཏང་བར་ཆད་ནས་སྨྲས་པ། ཀྱེ་ཁོ་བོས། དཀའ་སྤྱད་བརྒྱ་ཡིས་འཇིག་རྟེན་སྡུག་བསྔལ་གྱི། །རྒྱ་མཚོ་ཆེན་པོ་སོ་སོར་འཇིགས་བྱེད་པ། །གཏིང་མི་དཔོགས་པར་རབ་ཏུ་བྱིང་བ་དག་།ཕ་རོལ་བསྒྲལ་ཕྱིར་ལམ་གྱི་ཟམ་སྟེགས་བཅའ། །ཟླ་བ་དྲི་མེད་ཉ་བའི་བཞིན་རས་ཅན། །མ་ཞུམ་ཁ་ནས་དེ་སྐད་ཚིག་སྨྲས་ནས། །མཆི་མའི་རླན་ཆུས་མིག་ནི་གང་གྱུར་བའི། །བྱིས་པ་གཉིས་པོ་བྲམ་ཟེ་དེ་ལ་བྱིན། །ཡང་སྨྲས་པ། བུ་འདི་བྱིན་པའི་འབྲས་བུ་ནི། །རྒྱ་ཆེན་བདག་གིས་ཐོབ་གྱུར་ནས། །དེས་ནི་འཁོར་བའི་རྒྱ་མཚོ་ལས། །འཇིག་རྟེན་རྣམས་ནི་བསྒྲལ་བར་བྱ། །བྱིས་པ་གཞོན་ནུ་དག་བྱིན་མ་ཐག་ཏུ་ས་འདི་རྣམ་པ་དྲུག་ཏུ་གཡོས་སོ། །དེ་ནས་གཡོས་པ་དེས་ནགས་དེ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E4INC__DUL BA GZHI 4_Foundation of Vowed Morality, Part 4 (Vinaya Vastu 4).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":283,"text":"དག་ལས་སྐྱེས་བུ་གཅིག་གྲོལ་བར་གྱུར་པ་ན་སྐྱེས་བུ་ཐམས་ཅད་གྲོལ་བར་ཐལ་བར་འགྱུར་ཏེ། སྐྱེས་བུ་གཞན་ཐམས་ཅད་ནི་བཅིངས་ནས་གནས་ལ། གཅིག་ཅིག་གྲོལ་བར་ཇི་ལྟར་འགྱུར་ཏེ། ཡུལ་ཐ་མི་དད་པར་གྱུར་པའི་ཕྱིར་རོ། །སྐྱེས་བུ་གྲོལ་བར་མི་རིགས་པ་འབའ་ཞིག་ཏུ་མ་ཟད་ཀྱི། གཞན་ཡང་། སྒྲ་ལ་སོགས་པ་རྟོགས་པ་དང་། །དེ་བཞིན་ཆོས་དང་ཆོས་མིན་དག་།སྐྱོན་ནི་རྗེས་སུ་མཚུངས་པའི་ཕྱིར། །མ་མཐོང་ངེས་པ་མེད་པའང་ཡིན། །སྒྲ་ལ་སོགས་པ་ལ་རྣ་པ་ལ་སོགས་པ་འཇུག་པ་དེ་དག་ཀྱང་སྐྱེས་བུ་ཐམས་ཅད་ཀྱི་གཅིག་པ་ཉིད་ཐོབ་པར་འགྱུར་ལ། ། གཅིག་གིས་ཆོས་སྤྱད་པར་གྱུར་པ་ན་སྐྱེས་བུ་ཐམས་ཅད་ཀྱང་ཆོས་ལ་གནས་པར་འགྱུར་ཞིང་། གཅིག་ཆོས་མ་ཡིན་པ་ལ་ཞུགས་པ་ན་ཐམས་ཅད་ཀྱང་ཆོས་མ་ཡིན་པ་དང་ལྡན་པར་འགྱུར་རོ། །དེས་ན་ནམ་མཐོང་བའི་ཐར་བ་ལ་ཡང་ངེས་པ་མེད་པ་ཡིན་ཏེ། ཅིའི་ཕྱིར་ཞེ་ན། ཡུལ་ལ་དབྱེ་བ་མེད་པའི་ཕྱིར་རོ། །ནམ་མཁའི་ཕྱོགས་གཅིག་ལ་མུན་པ་དང་སྣང་བ་གཉིས་སམ། ཆར་འབབ་པ་དང་ཚས་གཉིས་མི་རིགས་པ་བཞིན་ནོ། །སྐྱེས་བུས་ཐམས་ཅད་དུ་ཁྱབ་པ་ཡིན་ན་སྐྱོན་འདི་ཡང་འབྱུང་བར་འགྱུར་ཏེ། ཐམས་ཅད་དུ་ཁྱབ་པ་ཉིད་ཀྱི་ཕྱིར་ཐམས་ཅད་ཀྱང་འགྲོ་བ་ཐམས་ཅད་ཀྱི་ངོ་བོར་གནས་པར་འགྱུར་ལ། བདག་རྣམས་ཀྱང་འདྲེས་པར་འགྱུར་རོ། །ལུས་དང་། དབང་པོ་དང་། བློ་རྣམས་ཀྱང་ཐུན་མོང་དུ་འགྱུར་རོ། །གཅིག་གིས་བྱ་བ་བྱས་པ་དེ་གཞན་གྱིས་ཀྱང་བྱས་པར་འགྱུར་རོ། །གཅིག་གིས་བྱ་བ་ཐམས་ཅད་སྤངས་པ་ན་ཐམས་ཅད་ཀྱིས་ཀྱང་བྱ་བ་སྤང་པར་འགྱུར་རོ། །བྲམ་ཟེ་རྣམས་ཀྱི་ལས་ནི་འདིའོ། །དམངས་རིས་ཀྱི་ལས་ནི་འདིའོ་ཞེས་བྱ་བ་ཡང་མེད་པར་འགྱུར་རོ། །རིགས་བཞི་རྣམ་པར་གཞག་པ་ཡང་མེད་པར་འགྱུར་རོ། །ཕ་དང་། བུ་དང་། དགྲ་དང་། ཕ་མར་གནས་པ་ཉིད་ཀྱང་མེད་པར་འགྱུར་རོ་ཞེས་བྱ་བ་ལ་སོགས་པའི་སྐྱོན་ཡོད་དོ། །གང་ཡང་སྐྱེས་བུ་ནི་བློ་འཇུག་པའི་རྗེས་སུ་བྱེད་པ་ཡིན་ནོ་ཞེས་བྱ་བར་འདོད་པ་དེ་ཡང་མི་འགྲུབ་སྟེ། གང་གི་ཕྱིར། གལ་ཏེ་སྐྱེས་བུ་འགྱུར་ཞེ་ན། །སྐྱེས་བུ་རྟོགས་པ་མེད་པ་དང་། །རྒྱུ་མེད་ཁྱབ་པ་མ་ཡིན་ཏེ། །སྐྱེས་བུ་འགྱུར་ཕྱིར་འོ་མ་བཞིན། །སྐྱེས་བུ་ནི","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3856E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":284,"text":"༄༅། །ངེ་འཛིན་ཐམས་ཅད་ཀྱི་དགེ་བའི་མེ་ཏོག་རྒྱས་ཤིང་གསལ་བ་རབ་ཏུ་འཐོབ་པ་སྟེ། འདི་ནི་དགེ་བའི་མེ་ཏོག་རྒྱས་ཤིང་གསལ་བ་ཞེས་བྱ་བའི་ཏིང་ངེ་འཛིན་ཏོ། །དེ་ལ་བྱང་ཆུབ་ཀྱི་ཡན་ལག་ཡོད་པ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་འཛིན་དེ་ལ་གནས་ཤིང་། ཏིང་ངེ་འཛིན་ཐམས་ཅད་ཀྱི་བྱང་ཆུབ་ཀྱི་ཡན་ལག་བདུན་རབ་ཏུ་འཐོབ་པ་སྟེ། འདི་ནི་བྱང་ཆུབ་ཀྱི་ཡན་ལག་ཡོད་པ་ཞེས་བྱ་བའི་ཏིང་ངེ་འཛིན་ཏོ། །དེ་ལ་སྤོབས་པ་མཐའ་ཡས་པ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་འཛིན་དེ་ལ་གནས་ཤིང་། ཏིང་ངེ་འཛིན་ཐམས་ཅད་ལ་སྤོབས་པ་མཐའ་ཡས་པ་རབ་ཏུ་འཐོབ་པ་སྟེ། འདི་ནི་སྤོབས་པ་མཐའ་ཡས་པ་ཞེས་བྱ་བའི་ཏིང་ངེ་འཛིན་ཏོ། །དེ་ལ་མཐའ་ཡས་སྒྲོན་མ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་འཛིན་དེ་ལ་གནས་ཤིང་། ཇི་ལྟར་སྒྲོན་མ་གསལ་བས་ཆོས་ཐམས་ཅད་རབ་ཏུ་སྣང་བར་བྱེད་པ་དེ་ལྟ་བུ་སྟེ། འདི་ནི་མཐའ་ཡས་སྒྲོན་མ་ཞེས་བྱ་བའི་ཏིང་ངེ་འཛིན་ཏོ། །དེ་ལ་མི་མཉམ་པ་དང་མཉམ་པ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་འཛིན་དེ་ལ་གནས་ཤིང་། ཏིང་ངེ་འཛིན་ཐམས་ཅད་ལ་མི་མཉམ་པ་དང་མཉམ་པ་རབ་ཏུ་འཐོབ་པ་སྟེ། འདི་ནི་མི་མཉམ་པ་དང་མཉམ་པ་ཞེས་བྱ་བའི་ཏིང་ངེ་འཛིན་ཏོ། །དེ་ལ་ཆོས་ཐམས་ཅད་ལས་འདའ་བ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་འཛིན་དེ་ལ་གནས་ཤིང་། ཁམས་གསུམ་པ་ཐམས་ཅད་ལས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E3INC_SHES RAB KYI PHA ROL TU PHYIN PA STONG PHRAG BRGYA PA 3_The Perfection of Wisdom in 100,000 Lines, Part 3 (Ṣatasāhasrikā Prajña Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":285,"text":"༄༅། །དེ་ཉིད་ཀྱིས་སེམས་ཅན་དམྱལ་བ་དེ་དག་ནས་བྱུང་ནས། གང་དང་གང་ན་སངས་རྒྱས་བཅོམ་ལྡན་འདས་རྣམས་བཞུགས་ཏེ་མཐོང་ཞིང་མཉེས་པར་བྱར་ཡོད་པ་དང་། ལྷ་དང་མིར་སྐྱེ་བར་འགྱུར་བའི་འཇིག་རྟེན་གྱི་ཁམས་དེ་དང་དེར་སྐྱེའོ། །དེ་བཞིན་དུ་དུད་འགྲོའི་སྐྱེ་གནས་དང་། གཤིན་རྗེའི་འཇིག་རྟེན་ནས་སེམས་ཅན་རྣམས་བྱུང་ནས། གང་དང་གང་ན་སངས་རྒྱས་བཅོམ་ལྡན་འདས་རྣམས་བཞུགས་པ་དེ་དང་དེར་སྐྱེའོ། །དེ་བཞིན་དུ་ཤར་དང་། ལྷོ་དང་། ནུབ་དང་། བྱང་ཕྱོགས་དང་། བྱང་ཤར་དང་། ཤར་ལྷོ་དང་། ལྷོ་ནུབ་དང་། ནུབ་བྱང་དང་། འོག་དང་། སྟེང་གི་ཕྱོགས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་དག་སྣང་བས་ཁྱབ་པར་བྱེད་ཅིང་། རྣམ་པ་དྲུག་ཏུ་གཡོ་བར་ཡང་བྱེད་དེ། སེམས་ཅན་དམྱལ་བ་ཐམས་ཅད་ཀྱི་གནས་རྣམས་སུ་མེ་རབ་ཏུ་ཞི་བར་བྱས་ནས། སེམས་ཅན་དམྱལ་བ་པའི་སེམས་ཅན་རྣམས་ཀྱི་སྡུག་བསྔལ་རྣམས་རབ་ཏུ་ཞི་བར་བྱས་ཏེ། སེམས་ཅན་དེ་དག་ལ་སྡུག་བསྔལ་རྣམས་ཞི་བར་རིག་པར་བྱེད་ཅིང་། བྱང་ཆུབ་སེམས་དཔའ་དེ་འདི་སྐད་ཅེས། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ལ་ཕྱག་འཚལ་ལོ། །ཞེས་བྱ་བའི་སྒྲ་བརྗོད་ཅིང་དབྱངས་སྒྲོག་གོ་།དེ་ནས་སེམས་ཅན་དམྱལ་བ་པ་དེ་དག་གིས་སངས་རྒྱས་ཀྱི་སྒྲ་དེ་ཐོས་ནས་བདེ་བ་དང་། ཡིད་བདེ་བ་ཐོབ་སྟེ། བདེ་བ་དང་། ཡིད་བདེ་བ་དེ་ཉིད་ཀྱིས་སེམས་ཅན་དམྱལ་བ་དེ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E1__PHAGS PA SHES RAB KYI PHA ROL TU PHYIN PA KHRI BRGYAD STONG PA 1_The Exalted Perfection of Wisdom in 18,000 Lines, Part 1 (Ārya Aṣṭadaśa Sāhasrikā Prajñā Pāramitā Mahāyāna Sūtra 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":286,"text":"འབྱོར༑ རྣམ་པར་ཤེས་པའི་ཕྱི་མའི་མཐའ་མ་བཅིངས་མ་གྲོལ་བ་སྟེ། དེ་ཅིའི་ཕྱིར་ཞེ་ན། རབ་འབྱོར། ཕྱི་མའི་མཐའ་དངོས་པོ་མེད་པའི་རང་བཞིན་ནི། རྣམ་པར་ཤེས་པའོ། །རབ་འབྱོར༑ རྣམ་པར་ཤེས་པའི་ད་ལྟར་བྱུང་བ་ནི། མ་བཅིངས་མ་གྲོལ་བ་སྟེ། དེ་ཅིའི་ཕྱིར་ཞེ་ན། རབ་འབྱོར། ད་ལྟར་བྱུང་བ་དངོས་པོ་མེད་པའི་རང་བཞིན་ནི། རྣམ་པར་ཤེས་པའོ། །རབ་འབྱོར༑ མིང་དང་གཟུགས་ཀྱི་སྔོན་གྱི་མཐའ་མ་བཅིངས་མ་གྲོལ་བ་སྟེ། དེ་ཅིའི་ཕྱིར་ཞེ་ན། རབ་འབྱོར། སྔོན་གྱི་མཐའ་དངོས་པོ་མེད་པའི་རང་བཞིན་ནི། མིང་དང་གཟུགས་སོ། །རབ་འབྱོར༑ མིང་དང་གཟུགས་ཀྱི་ཕྱི་མའི་མཐའ་མ་བཅིངས་མ་གྲོལ་བ་སྟེ། དེ་ཅིའི་ཕྱིར་ཞེ་ན། རབ་འབྱོར། ཕྱི་མའི་མཐའ་དངོས་པོ་མེད་པའི་རང་བཞིན་ནི། མིང་དང་གཟུགས་སོ། །རབ་འབྱོར༑ མིང་དང་གཟུགས་ཀྱི་ད་ལྟར་བྱུང་བ་ནི། མ་བཅིངས་མ་གྲོལ་བ་སྟེ། དེ་ཅིའི་ཕྱིར་ཞེ་ན། རབ་འབྱོར། ད་ལྟར་བྱུང་བ་དངོས་པོ་མེད་པའི་རང་བཞིན་ནི། མིང་དང་གཟུགས་སོ། །རབ་འབྱོར༑ སྐྱེ་མཆེད་དྲུག་གི་སྔོན་གྱི་མཐའ་མ་བཅིངས་མ་གྲོལ་བ་སྟེ། དེ་ཅིའི་ཕྱིར་ཞེ་ན། རབ་འབྱོར། སྔོན་གྱི་མཐའ་དངོས་པོ་མེད་པའི་རང་བཞིན་ནི། སྐྱེ་མཆེད་དྲུག་གོ་།རབ་འབྱོར༑ སྐྱེ་མཆེད་དྲུག་གི་ཕྱི་མའི་མཐའ་མ་བཅིངས་མ་གྲོལ་བ་སྟེ། དེ་ཅིའི་ཕྱིར་ཞེ་ན། རབ་འབྱོར། ཕྱི་མའི་མཐའ་དངོས་པོ་མེད་པའི་རང་བཞིན་ནི། སྐྱེ་མཆེད་དྲུག་གོ།","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E6INC_SHES RAB KYI PHA ROL TU PHYIN PA STONG PHRAG BRGYA PA 6_The Perfection of Wisdom in 100,000 Lines, Part 6 (Ṣatasāhasrikā Prajña Pāramitā 6).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":287,"text":"༄༅། །བྱེད་པས་ཤེ་ན། དགེ་སློང་གིས་དྲལ་ཅིང་གྱུར་པའི་སེམས་ཀྱིས་བུད་མེད་དམ་གཞོན་ནུ་མ་ལེགས་པར་སྨྲས་པ་དང་། ཉེས་པར་སྨྲས་པའི་ཆོས་རྣམས་ཀྱི་དོན་ཀུན་ཤེས་པར་ནུས་པ་གང་ཡིན་པ་དེའི་གན་དུ་སོང་སྟེ། འདི་སྐད་ཅེས་རོ་ལྟ་བུ་ཞེས་བྱ་བ་ལ་སོགས་པས་སྤྱོ་བ་དག་གིས་སྤྱོ་བར་བྱེད་ཅིང་འཁྲིག་པ་དང་ལྡན་པ་རྒྱའི་རྣ་རུ་ཞེས་བྱ་བའི་མིང་རྗོད་པར་བྱེད་ན་དགེ་འདུན་ལྷག་མར་འགྱུར་རོ༑ ༑རྒྱའི་རྣ་རུ་ཞེས་བྱ་བའི་མིང་རྗོད་པར་མི་བྱེད་ན་ཉེས་པ་སྦོམ་པོར་འགྱུར་ཏེ། དེ་ལྟར་གཤེ་བར་བྱེད་པས་སོ། །གཞན་ཡང་ཇི་ལྟར་བསྔགས་པ་བྱེད་པས་ཤེ་ན། བུད་མེད་དམ་གཞོན་ནུ་མ་ལེགས་པར་སྨྲས་པ་དང་། ཉེས་པར་སྨྲས་པའི་ཆོས་རྣམས་ཀྱི་དོན་ཀུན་ཤེས་པར་ནུས་པ་གང་ཡིན་པ་དེ་དགེ་སློང་གི་གན་དུ་འོངས་ཏེ་འདི་སྐད་ཅེས། འཕགས་པ་ཁྱོད་ཀྱི་རྨའི་སྒོ་གསུམ་པོ་དག་ནི་ཏེ་པོར་ལེགས་པར་དོད་པ་དང་། ལེགས་པར་གནས་པ་དང་། ལེགས་པར་གྱུར་པ་ཡིན་ནོ་ཞེས་ཟེར་བ་ན། དགེ་སློང་གིས་དྲལ་ཅིང་གྱུར་པའི་སེམས་ཀྱིས་དེའི་རོ་མྱང་བར་བྱེད། ངེས་པར་རྟོག་པར་བྱེད། །ལྷག་པར་ཆགས་པར་བྱེད། ལྷག་པར་ཆགས་ཤིང་འདུག་པར་བྱེད་པ་དེ་ལྟ་དེ་ལྟར་ཕྱིར་སྨྲ་བར་བྱེད་ཅིང་འཁྲིག་པ་དང་ལྡན་པ་རྒྱའི་རྣ་རུ་ཞེས་བྱ་བའི་མིང་རྗོད་པར་བྱེད་ན་དགེ་འདུན་ལྷག་མར་འགྱུར་རོ། །རྒྱའི་རྣ་རུ་ཞེས་བྱ་བའི་མིང་རྗོད་པར་མི་བྱེད་ན་ཉེས་པ་སྦོམ་པོར་འགྱུར་ཏེ། དེ་ལྟར་བསྔགས་པ་བྱེད་པས་སོ། །ཇི་ལྟར་བསྔགས་པ་མ་ཡིན་པ་བྱེད་པས་ཤེ་ན། བུད་མེད་དམ་གཞོན་ནུ་མ་ལེགས་པར་སྨྲས་པ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E1__DUL BA RNAM PAR _BYED PA 1_The Divisions of Vowed Morality, Part 1 (Vinaya Vibhaṃga 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":288,"text":"ལྡན་འདས། ཕྱིན་ཅི་ལོག་མ་གཏོགས་པར་དེ་ནི། མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རདྭ་ཏིའི་བུ། ཅི་ལུས་ཀྱི་འདུས་ཏེ་རེག་པའི་རྐྱེན་གྱིས་ཚོར་བའི་དངོས་པོ་གང་ལ་བྱིས་པ་སོ་སོའི་སྐྱེ་བོ་རྣམས་མངོན་པར་ཞེན་པར་གྱུར་པ་དེ་ལྟ་བུ་ཡོད་དམ། ཡོད་པར་གྱུར་ཏམ། ཡོད་པར་འགྱུར་རམ། གསོལ་པ། བཅོམ་ལྡན་འདས། ཕྱིན་ཅི་ལོག་མ་གཏོགས་པར་དེ་ནི། མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རདྭ་ཏིའི་བུ། ཅི་ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བའི་དངོས་པོ་གང་ལ་བྱིས་པ་སོ་སོའི་སྐྱེ་བོ་རྣམས་མངོན་པར་ཞེན་པར་གྱུར་པ་དེ་ལྟ་བུ་ཡོད་དམ། ཡོད་པར་གྱུར་ཏམ། ཡོད་པར་འགྱུར་རམ། གསོལ་པ། བཅོམ་ལྡན་འདས། ཕྱིན་ཅི་ལོག་མ་གཏོགས་པར་དེ་ནི། མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རདྭ་ཏིའི་བུ། ཅི་སའི་ཁམས་ཀྱི་དངོས་པོ་གང་ལ་བྱིས་པ་སོ་སོའི་སྐྱེ་བོ་རྣམས་མངོན་པར་ཞེན་པར་གྱུར་པ་དེ་ལྟ་བུ་ཡོད་དམ། ཡོད་པར་གྱུར་ཏམ། ཡོད་པར་གྱུར་རམ། གསོལ་པ། བཅོམ་ལྡན་འདས༑ ཕྱིན་ཅི་ལོག་མ་གཏོགས་པར་དེ་ནི། མ་ལགས་སོ། །བཅོམ་ལྡན་འདས་ཀྱིས་བཀའ་སྩལ་པ། ཤཱ་རདྭ་ཏིའི་བུ། ཅི་ཆུའི་ཁམས་ཀྱི་དངོས་པོ་གང་ལ་བྱིས་པ་སོ་སོའི་སྐྱེ་བོ་རྣམས་མངོན་པར་ཞེན་པར་གྱུར་པ་དེ་ལྟ་བུ་ཡོད་དམ། ཡོད་པར་གྱུར་ཏམ། ཡོད་པར་འགྱུར་རམ། གསོལ་པ། བཅོམ་ལྡན་འདས། ཕྱིན་ཅི་ལོག་མ་གཏོགས་པར་དེ་ནི། མ་ལགས་སོ། །བཅོམ་ལྡན་འདས་ཀྱིས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E12INC_SHES RAB KYI PHA ROL TU PHYIN PA STONG PHRAG BRGYA PA 12_The Perfection of Wisdom in 100,000 Lines, Part 12 (Ṣatasāhasrikā Prajña Pāramitā 12).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":289,"text":"༄༅། །ཆར་ཡང་ཉེ་བར་མི་འགྲོ། སྟོང་གི་ཆ་དང་། བརྒྱ་སྟོང་གི་ཆ་དང་། བྱེ་བའི་ཆ་དང་། བྱེ་བ་བརྒྱའི་ཆ་དང་། བྱེ་བ་སྟོང་གི་ཆ་དང་། བྱེ་བ་བརྒྱ་སྟོང་གི་ཆ་དང་། བྱེ་བ་ཁྲག་ཁྲིག་བརྒྱ་སྟོང་གི་ཆར་ཡང་ཉེ་བར་མི་འགྲོའོ། གྲངས་དང་། ཆ་དང་། བགྲང་བ་དང་། དཔེ་དང་། རྒྱུར་ཡང་མི་བཟོད་དེ། བྱང་ཆུབ་སེམས་དཔའ་སེམས་དཔའ་ཆེན་པོའི་དམིགས་སུ་མེད་པའི་ཚུལ་གྱིས་ཡོངས་སུ་བསྔོ་བ་འདི་ནི། མཆོག་ཅེས་བྱའོ། །གཙོ་བོ་ཞེས་བྱའོ། །དམ་པ་ཞེས་བྱའོ། །རབ་ཅེས་བྱའོ། །ཕུལ་ཞེས་བྱའོ། །གྱ་ནོམ་པ་ཞེས་བྱའོ། །བླ་ན་མེད་པ་ཞེས་བྱའོ། །གོང་ན་མེད་པ་ཞེས་བྱའོ། །མཉམ་པ་མེད་པ་ཞེས་བྱའོ། །མི་མཉམ་པ་དང་མཉམ་པ་ཞེས་བྱའོ། །དེ་ནས་ཆེ་དང་ལྡན་པ་རབ་འབྱོར་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱིས་གང་འདི་སྐད་དུ་རིགས་ཀྱི་བུའམ་རིགས་ཀྱི་བུ་མོ་གང་གིས་དགེ་བའི་རྩ་བ་དེ་དག་ཐམས་ཅད་མངོན་པར་བསྡུས་ཏེ་གཅིག་ཏུ་བརྟུལ་ནས་ཚད་བཟུང་སྟེ་རྗེས་སུ་ཡི་རང་བའི་རབ་ཀྱིས་རྗེས་སུ་ཡི་རང་བ་དང་། རྗེས་སུ་ཡི་རང་བའི་གཙོ་བོ་དང་། དམ་པ་དང་། མཆོག་དང་། ཕུལ་དང་། གྱ་ནོམ་པ་དང་། བླ་ན་མེད་པ་དང་། གོང་ན་མེད་པ་དང་། མཉམ་པ་མེད་པ་དང་། མི་མཉམ་པ་དང་མཉམ་པས་རྗེས་སུ་ཡི་རང་བར་བྱེད་དོ། །ཞེས་བཀའ་སྩལ་ན། བཅོམ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E6INC_SHES RAB KYI PHA ROL TU PHYIN PA STONG PHRAG BRGYA PA 6_The Perfection of Wisdom in 100,000 Lines, Part 6 (Ṣatasāhasrikā Prajña Pāramitā 6).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":290,"text":"ཟླ་བོ་གཞན་མེད་པ་རྣམས་ཀྱིས་འདི་དྲན་པར་འགྱུར་ཏེ། དེ་ནི་མེད་པའམ་མེད་པའི་ཐ་སྙད་སྒྲུབ་པར་བྱེད་པ་ཡིན་ནོ། །རྒྱུ་དང་ཁྱབ་པར་བྱེད་པ་མི་དམིགས་པ་ནི་མེད་པ་དང་མེད་པའི་ཐ་སྙད་སྒྲུབ་པར་བྱེད་དོ། །རང་བཞིན་མི་དམིགས་པ་ནི་མེད་པའི་ཐ་སྙད་དུ་བྱེད་པ་ཉིད་དོ། །མེད་པ་དང་མེད་པའི་ཐ་སྙད་དུ་བྱེད་པ་ནི་ཤེས་པ་དང་རྗོད་པར་བྱེད་པ་དང་རབ་ཏུ་འཇུག་པའི་མཚན་ཉིད་དོ། །དེ་ལ་འདི་ན་བུམ་པ་མེད་དོ་ཞེས་བྱ་བ་དེ་ལྟ་བུའི་རྣམ་པའི་ཤེས་པ་དང་། རྣམ་བ་དེ་ལྟ་བུའི་དངོས་པོ་བརྗོད་པ་ནི་རྗོད་པར་བྱེད་པའོ། །དོགས་པ་མེད་པར་ཕྱོགས་དེ་ལ་འགྲོ་བ་དང་འོང་བའི་མཚན་ཉིད་ནི་རབ་ཏུ་འཇུག་པའོ། །འདིས་དབང་ཕྱུག་སྡེ་དང་གཞོན་ནུ་མ་ལེན་གྱིས་ཚིག་གི་གོ་སྐབས་སུ་དོགས་པ་ལ་གྲུབ་པའི་མཐའ་ཡས་རྣམ་པར་གཞག་པ་བྱེད་པ་ནི་དེའི་འདོད་བ་བསལ་ནས་ཡང་གཞན་སུ་ན་དབྱུང་བའི་ཕྱིར་སྨྲས་པ། ཇི་ལྟར་ན་གཞན་ཡོད་ན་ཞེས་བྱ་བ་ལ་སོགས་པ་སྨོས་ཏེ། དབང་ཕྱུག་སྡེའི་འདོད་པ་ནི་འབྲས་བུ་དང་རང་བཞིན་གྱི་གཏན་ཚིགས་དག་ཡོད་པའི་ངོ་བོ་ལས་མི་དམིགས་པས་ཐ་དད་པར་བྱེད་པས་གདོན་མི་ཟ་བར་འདི་མེད་པའི་ངོ་བོ་ཉིད་ཡིན་ནོ། །དེ་ལྟ་མ་ཡིན་ན་ཐ་དད་པར་བྱས་པ་དོན་མེད་པ་ཉིད་དུ་འགྱུར་རོ། །ཁྱོད་ཀྱིས་ཀྱང་གཞན་བཀག་པས་དབེན་པའི་ས་ཕྱོགས་སམ་དེའི་ཤེས་པ་མེད་པའི་ངོ་བོ་ཉིད་དུ་ནི་དམིགས་པར་བསྟན་ཏེ། འདི་ཡོད་པ་ལ་དེ་མེད་པ་དེ་ནི་ཉུང་སྟེ་གང་གིས་དེ་ལྟར་བརྗོད་པར་བྱ་བ་འདི་དག་མི་རིགས་སོ། །ཡོད་པ་དང་མེད་ཏེ། ཡོང་བ་དང་མེད་པའི་ཆ་ཆོས་ཀྱི་ངོ་བོས་ཐ་དད་པ་ཡོད་།གཞོན་ནུ་མ་ལེན་ཡང་འདི་སྙམ་དུ་སེམས་ཏེ། གང་དག་གང་ཤེས་པར་བྱེད་པ་དང་ཤེས་པར་བྱ་བའི་ཆོས་ཀྱི་མཚན་ཉིད་རྣམ་པ་གཉིས་མི་དམིགས་པའི་ངོ་བོར་ཡོད་པར་ཁྱེད་ཀྱིས་བརྗོད་དེ། དེ་མེད་པ་ནི་མེད་པ་ཉིང་ཤེས་པའི་སྒྲུབ་པར་བྱེད་པ་ཡོད་དེ། འོན་ཀྱང་དེ་ཉིད་ནི་གཞན་དགག་པར་བྱ་བས་དབེན་པ་ནི་དངོས་པོ་དགག་པར་བྱ་བའི་ཤེས་པའམ་གཞན་པ་སྟེ། དེའི་ཤེས་པ་གང་ཡོད་པ་དང་མེད་པའི་ཆ་དེ་ཇི་ལྟར་མེད་པར་དགག་པར་བྱ་བའམ་ཤེས་པ་ཡིན། ཇི་ལྟར་མེད་པའི་ཆ་ལ་སྦྱོར་བ་མ་ཡིན་ཏེ། ཡོང་བ་དང་མེད་པའི་ཆ་ཆོས་ཀྱི་ངོ་བོས་ཐ་དད་པ་ཡོད་ཀྱང་ཆོས་ཅན་གྱི་ངོ་བོ་ལ་ཐ་དད","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4235E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":291,"text":"༄༅། །ཅིང་སེམས་ཅན་གཅིག་ལ་ཇི་ལྟ་བ་དེ་བཞིན་དུ་སེམས་ཅན་གྱི་ཁམས་ཇི་སྙད་པ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ལ་ཡོངས་སུ་སྨིན་པར་བྱེད་ལ། རྣམ་གྲངས་འདིས་དེ་ལ་བྱིན་ཡང་མི་ངོམས་པ་ཉིད་ནི་བྱང་ཆུབ་སེམས་དཔའི་སྦྱིན་པ་མི་ངོམས་པའི་བསམ་པ་སྟེ། རྣམ་པ་འདི་ལྟ་བུའི་བསམ་པ་གང་ཡིན་པ་དེ་ནི་སྦྱིན་པ་ལ་བྱང་ཆུབ་སེམས་དཔའི་བསམ་པ་མི་ངོམས་པ་ཡིན་ནོ། །བྱང་ཆུབ་ཀྱི་སྙིང་པོ་ལ་འདུག་པའི་བར་དུ་བྱང་ཆུབ་སེམས་དཔའ་རྣམས་དེ་ལྟ་བུར་སྦྱིན་པ་གཅིག་ནས་གཅིག་ཏུ་བརྒྱུད་པ་སྐད་ཅིག་ཙམ་ཡང་ཉམས་པར་མི་བྱེད་ཅིང་རྒྱུན་མི་གཅོད་དོ། །རྣམ་པ་འདི་ལྟ་བུའི་བསམ་པ་གང་ཡིན་པ་འདི་ནི་སྦྱིན་པ་ལ་བྱང་ཆུབ་སེམས་དཔའི་བསམ་པའོ། །དེ་ལྟར་སྦྱིན་པས་སེམས་ཅན་དེ་དག་རྗེས་སུ་འཛིན་པའི་བྱང་ཆུབ་སེམས་དཔའ་ནི་ཤིན་ཏུ་དགའ་བ་ཡིན་གྱི། སྦྱིན་པ་དེས་རྗེས་སུ་བཟུང་བའི་སེམས་ཅན་དེ་དག་ནི་དེ་ལྟ་མ་ཡིན་ཏེ། རྣམ་པ་འདི་ལྟ་བུའི་བསམ་པ་གང་ཡིན་པས་དེ་ནི་སྦྱིན་པ་ལ་བྱང་ཆུབ་སེམས་དཔའི་དགའ་བའི་བསམ་པའོ། །གང་དག་ལ་དེ་ལྟར་སྦྱིན་པས་ཕན་འདོགས་པའི་སེམས་ཅན་དེ་དག་ནི་བདག་ལ་ཤིན་ཏུ་ཕན་འདོགས་པར་བྱང་ཆུབ་སེམས་དཔའ་མཐོང་གི་བདག་གིས་ནི་མ་ཡིན་ཏེ། དེ་དག་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་སྟོན་པའི་ཕྱིར་རོ། །རྣམ་པ་འདི་ལྟ་བུའི་བསམ་པ་གང་ཡིན་པ་དེ་ནི་སྦྱིན་པ་ལ་བྱང་ཆུབ་སེམས་དཔའི་ཕན་འདོགས་པའི་བསམ་པའོ། །བྱང་ཆུབ་སེམས་དཔའ་ནི་སེམས་ཅན་རྣམས་དེ་ལྟར་སྦྱིན་པ་ལས་བྱུང་བའི་བསོད་ནམས་སྤངས་པ་མངོན་པར་འདུ་བྱས་ཀྱང་། ལན་དུ་ཕན་འདོགས་པའམ་རྣམ་པར་སྨིན་པའི་ཕན་འདོགས་པ་མེད་དེ། རྣམ་པ་འདི་ལྟ་བུའི་བསམ་པ་འབའ་ཞིག་ཡིན་པ་དེ་ནི་སྦྱིན་པའི་ཕ་རོལ་ཏུ་ཕྱིན་པ་བསྒོམ་པ་ལ་བྱང་ཆུབ་སེམས་དཔའི་གོས་པ་མེད་པའི་བསམ་པའོ། །བྱང་ཆུབ་སེམས་དཔའི་སྦྱིན་པའི་ཕུང་པོ་སྤངས་པའི་རྣམ་པར་སྨིན་པ་དེ་ལྟ་བུ་ཡང་སེམས་ཅན་རྣམས་ཀྱི་ཡིན་པར་དགའ་བར་བྱེད་ཅིང་བདག་ལ་ནི་མ་ཡིན་ཏེ། སེམས་ཅན་ཐམས་ཅད་དང་ཐུན་མོང་དུ་བྱས་ཏེ་བླ་ན་མེད་པ་ཡང་དག་བར་རྫོགས་པའི་བྱང་ཆུབ་ཏུ་བསྔོ་བོའི། །རྣམ་པ་འདི་ལྟ་བུའི་བསམ་པ་གང་ཡིན་པ་དེ་ནི་སྦྱིན་པའི་ཕ་རོལ་ཏུ་ཕྱིན་པའི་བསྒོམ་པ་ལ། བྱང་ཆུབ་སེམས་དཔའི་དགེ་བའི","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4054E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":292,"text":"བྱར་མེད་སོ་སོ་མ་ཡིན་ཐ་མི་དད་དོ། །ཤེད་བདག་རྣམ་པར་དག་པ་གང་ཡིན་པ་དེ་ནི། འདུས་བྱས་སྟོང་པ་ཉིད་རྣམ་པར་དག་པ། འདུས་བྱས་སྟོང་པ་ཉིད་རྣམ་པར་དག་པ་གང་ཡིན་པ་དེ་ནི། ཤེད་བདག་རྣམ་པར་དག་པ་སྟེ། དེ་ལྟར་ན། ཤེད་བདག་རྣམ་པར་དག་པ་དང་། འདུས་བྱས་སྟོང་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །བྱེད་པ་པོ་རྣམ་པར་དག་པ་གང་ཡིན་པ་དེ་ནི། འདུས་བྱས་སྟོང་པ་ཉིད་རྣམ་པར་དག་པ། འདུས་བྱས་སྟོང་པ་ཉིད་རྣམ་པར་དག་པ་གང་ཡིན་པ་དེ་ནི། བྱེད་པ་པོ་རྣམ་པར་དག་པ་སྟེ། དེ་ལྟར་ན། བྱེད་པ་པོ་རྣམ་པར་དག་པ་དང་། འདུས་བྱས་སྟོང་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །ཚོར་བ་པོ་རྣམ་པར་དག་པ་གང་ཡིན་པ་དེ་ནི། འདུས་བྱས་སྟོང་པ་ཉིད་རྣམ་པར་དག་པ། འདུས་བྱས་སྟོང་པ་ཉིད་རྣམ་པར་དག་པ་གང་ཡིན་པ་དེ་ནི། ཚོར་བ་པོ་རྣམ་པར་དག་པ་སྟེ། དེ་ལྟར་ན། ཚོར་བ་པོ་རྣམ་པར་དག་པ་དང་། འདུས་བྱས་སྟོང་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །ཤེས་པ་པོ་རྣམ་པར་དག་པ་གང་ཡིན་པ་དེ་ནི། འདུས་བྱས་སྟོང་པ་ཉིད་རྣམ་པར་དག་པ། འདུས་བྱས་སྟོང་པ་ཉིད་རྣམ་པར་དག་པ་གང་ཡིན་པ་དེ་ནི། ཤེས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E7INC_SHES RAB KYI PHA ROL TU PHYIN PA STONG PHRAG BRGYA PA 7_The Perfection of Wisdom in 100,000 Lines, Part 7 (Ṣatasāhasrikā Prajña Pāramitā 7).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":293,"text":"ཡང་དག་ཀུན་རྫོབ་རྣམས་ཀྱི་སྐབས། །མེད་པར་དེ་ཉིད་ཁང་པ་ཡི། །སྟེང་དུ་འཛེགས་པར་བྱ་བ་ནི། །མཁས་ལ་རུང་བ་མ་ཡིན་ནོ། །ཞེས་བྱ་བས་རྣལ་འབྱོར་པའི་ཀུན་རྫོབ་ཏུ་ལན་བསྟན་པའི་ཕྱིར། ཚེ་དང་ལྡན་པ་ཤཱ་རིའི་བུ་སེམས་མེད་པ་དེ་ནི་འགྱུར་བ་མེད་པ་ཞེས་བྱ་བ་ལ་སོགས་པ་སྨྲས་ཏེ། སེམས་མེད་པ་ཉིད་འདི་གཅིག་ནས་གཅིག་ཏུ་བརྒྱུད་དེ་གོམས་པར་བྱས་པ་ན། སངས་རྒྱས་ཀྱི་སར་འགྱུར་བ་མེད་པའི་ཡོངས་སུ་གྲུབ་པའི་རྒྱུ་ཉིད་ཡིན་པའི་ཕྱིར་འགྱུར་བ་མེད་པའོ། །ཕྱིན་ཅི་མ་ལོག་པར་ཡོངས་སུ་གྲུབ་པའི་རྒྱུར་གྱུར་པ་ཉིད་ཀྱང་ཡིན་པའི་ཕྱིར། རྣམ་པར་རྟོག་པ་མེད་པའོ། །དེ་ལྟ་ན་ཡང་རྟོགས་པའི་ཆོས་དང་མི་འགལ་བར་བརྗོད་པ་ཡིན་ནོ་ཞེས་སྨོས་པ་ནི། དེ་ནས་ཞེས་བྱ་བ་ལ་སོགས་པའོ། །ཇི་ལྟར་ཞེས་བྱ་བ་ནི་རྣམ་པ་གང་གིས་སོ། །ཡང་ཞེས་བྱ་བའི་སྒྲ་ནི་མཆོད་པར་སྟོན་པའི་ཚིག་གོ། །ཉོན་མོངས་པ་མེད་པ་ཞེས་བྱ་བ་ནི་ཏིང་ངེ་འཛིན་གང་གི་མཐུས་གཞན་རྣམས་ཀྱི་རྒྱུད་ལ་བདག་དང་གཞན་ལ་གདུང་བར་བྱེད་པའི་དོན་གྱིས་སྒྲ་སྒྲོགས་པའི་ཉོན་མོངས་པ་འདི་ལ་མི་སྐྱེ་བ་དེ་ནི་ཉོན་མོངས་པ་མེད་པའི་ཏིང་ངེ་འཛིན་ཏོ། །དེ་ལ་གནས་པ་རྣམས་ཀྱི་ནང་ན་མཆོག་ཏུ་གསུངས་པ་ལྟར་སེམས་མེད་པ་ཉིད་སྟོན་པས་ན་ཞེས་བྱ་བའི་ཚིག་རྣམ་པར་བསྒྱུར་ནས་སྦྱར་རོ། །ལེགས་སོ་ལེགས་སོ་ཞེས་བྱ་བ་ནི་ངོ་མཚར་བས་ལན་གཉིས་བརྗོད་པའོ། །གང་གལ་ཏེ་སངས་རྒྱས་ཀྱི་མཐུས་ཐབས་ལ་མཁས་པ་དང་བཅས་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་སྟོན་པ་མ་ཡིན་ནམ། གང་གིས་ཤཱ་རིའི་བུ་དེ་ལ་མཁས་པ་ཡིན་དུ་ཟིན་ཀྱང་འཕགས་པ་རབ་འབྱོར་ལ་ལེགས་སོ་ཞེས་བྱ་བ་བྱིན་པ་ལེགས་པར་འགྱུར་བ་ཁྱད་པར་འཕགས་པ་ཅི་ཞིག་ཡོད་ཅེ་ན། ཅི་ཡང་མེད་མོད་ཀྱིས། འོན་ཀྱང་ཆེ་བའི་བདག་ཉིད་བསྟན་པས་དེ་དག་གི་གདུ་བྱ་རྣམས་ལ་ཕན་གདགས་པའི་ཕྱིར་རམ། མ་འོངས་གདུལ་བྱ་རྣམས་ཀྱི་ཐེ་ཚོམ་བསལ་བའི་ཕྱིར། དེ་བཞིན་གཤེགས་པའི་བྱིན་གྱིས་བརླབས་ཉིད་ཀྱིས་རྩོད་པ་མེད་པ་སྔོན་དུ་འགྲོ་བའི་ལེགས་སོ་ཞེས་སྨྲ་བ་ལ་ཉེས་པ་མེད་དོ། །སེམས་མེད་པ་ཉིད་ཀྱི་ཆེ་བའི་བདག་ཉིད་སྟོན་པ་ན། ལ་ལ་རིགས་མ་ངེས་པ་ཡིན་ཡང་དབང་པོ་རྣོ་བས་ངེས་པར་འབྱེད་པའི་ཆ་དང་མཐུན་པའི་གནས་སྐབས་སུ་ཡང་ཐབས་ཀྱི་ཁྱད་པར","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3791E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":294,"text":"བསྔལ་བ་དང་ཡིད་མི་བདེ་བ་ཆུང་དུས་སྡུག་བསྔལ་དང་ཡིད་མི་བདེ་བ་ཆེན་པོའི་གཉེན་པོར་འགྱུར་བ་མི་སྐྱེད་པ་དང་། དོན་ཆེན་པོ་སྒྲུབ་པའི་ཕྱིར་དོན་ཆུང་ངུ་ཉམས་པར་མི་བྱེད་པས། སྐད་ཅིག་གཅིག་ཙམ་ཡང་ཡལ་བར་བོར་ན་ལྟུང་བ་དང་བཅས་པ་ཡིན་ནོ། །མདོར་ན་རང་གི་ནུས་པའི་ཡུལ་མ་ཡིན་པའི་བྱ་བ་རྣམས་ལ་ལྟུང་བ་མེད་དེ། དོན་དམ་པ་ཉིད་ཀྱིས་དེ་ལ་བསླབ་པ་བཅས་པ་མེད་པའི་ཕྱིར་རོ། །གཞན་ལ་ནི་རང་བཞིན་གྱིས་ཁ་ན་མ་ཐོ་བ་དང་བཅས་པ་ཉིད་དུ་གཟུང་བ་ཁོ་ནའོ། །རང་གི་ནུས་པའི་སྤྱོད་ཡུལ་མ་ཡིན་པ་གང་ཞིག་ལ་བརྩོན་པར་བྱེད་ན་ལྟུང་བར་འགྱུར་ཏེ༑ དེ་ནི་བསམ་མི་དགོས་པར་སྤྱིར་སྡིག་པ་བཤགས་པའི་ནང་དུ་འདུས་པས་དེ་ལས་གྲོལ་བར་འགྱུར་རོ། །དེ་དག་ནི་མདོར་ན། བྱང་ཆུབ་སེམས་དཔའི་བསླབ་པའི་ཁོག་པ་ཡིན་ཏེ། རྒྱས་པར་ནི་བསྐལ་པ་དཔག་ཏུ་མེད་པ་མཐའ་ཡས་པར་བཤད་དུ་ཡོད་དོ། །ཡང་མདོར་ན་བྱང་ཆུབ་སེམས་དཔའི་ལྟུང་བ་རྣམ་པ་གཉིས་ཏེ། ཅི་ནུས་པར་རིགས་པ་དང་མ་རིགས་པ་མ་བརྟགས་པར་རྩོམ་པའམ་རྟོག་པའམ་བཏང་སྙོམས་སུ་འཇོག་པ་ནི་ལྟུང་བ་དང་བཅས་པ་ཡིན་ནོ། །བརྟགས་ཏེ་གར་འོས་པ་ལས་འདའ་བར་བྱེད་ན། ཐ་ན་གདོལ་པའི་བྲན་གྱིས་དཔྱས་ན་ཡང་ལྟུང་བ་དང་བཅས་པ་ཡིན་ནོ། །འདི་གང་ལས་ཤེས་ཤེ་ན། ལྷག་པའི་བསམ་པ་བསྐུལ་བའི་མདོ་ལས་གསུངས་པ་ལས་ཤེས་ཏེ། བྱམས་པ་རྒྱུ་བཞིས་སངས་རྒྱས་ཐམས་ཅད་ཀྱིས་གསུངས་པའི་སྤོབས་པར་རིག་པར་བྱའོ། །བཞི་གང་ཞེ་ན། བྱམས་པ་འདི་ལ་སྤོབས་པ་དོན་དང་ལྡན་པ་ཡིན་ཏེ་དོན་མེད་པ་དང་ལྡན་པ་མ་ཡིན་པ་དང་། ཆོས་དང་ལྡན་པ་ཡིན་ཏེ་ཆོས་མ་ཡིན་པ་དང་ལྡན་པ་མ་ཡིན་པ་དང་། ཉོན་མོངས་པ་འབྲི་བར་བྱེད་པ་ཡིན་ཏེ་ཉོན་མོངས་པ་འཕེལ་བར་བྱེད་པ་མ་ཡིན་པ་དང་། མྱ་ངན་ལས་འདས་པའི་ཡོན་ཏན་དང་ཕན་ཡོན་སྟོན་པ་ཡིན་ཏེ་འཁོར་བའི་ཡོན་ཏན་དང་ཕན་ཡོན་སྟོན་པ་མ་ཡིན་པ་སྟེ་འདི་བཞིས་སོ། །དེ་བཞིན་དུ་སྦྱར་ཏེ་བྱམས་པ་གང་ལ་ལ་རྒྱུ་འདི་བཞིས་སྤོབས་སམ། སྤོབས་པར་འགྱུར་བ་དེ་ལ་རིགས་ཀྱི་བུའམ་རིགས་ཀྱི་བུ་མོ་དད་པ་དག་གིས་སངས་རྒྱས་སུ་འདུ་ཤེས་བསྐྱེད་པར་བྱའོ། །སྟོན་པར","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3940E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":295,"text":"༄༅། །ཅན་ཐམས་ཅད་ཀྱང་ཕྱི་ནང་སྟོང་པ་ཉིད་ལ་སྦྱར་བར་བྱའོ། །བདག་གིས་ཀྱང་སྟོང་པ་ཉིད་སྟོང་པ་ཉིད་ཡོངས་སུ་རྫོགས་པར་བྱའོ། །སེམས་ཅན་ཐམས་ཅད་ཀྱང་སྟོང་པ་ཉིད་སྟོང་པ་ཉིད་ལ་སྦྱར་བར་བྱའོ། །བདག་གིས་ཀྱང་ཆེན་པོ་སྟོང་པ་ཉིད་ཡོངས་སུ་རྫོགས་པར་བྱའོ། །སེམས་ཅན་ཐམས་ཅད་ཀྱང་ཆེན་པོ་སྟོང་པ་ཉིད་ལ་སྦྱར་བར་བྱའོ། །བདག་གིས་ཀྱང་དོན་དམ་པ་སྟོང་པ་ཉིད་ཡོངས་སུ་རྫོགས་པར་བྱའོ། །སེམས་ཅན་ཐམས་ཅད་ཀྱང་དོན་དམ་པ་སྟོང་པ་ཉིད་ལ་སྦྱར་བར་བྱའོ། །བདག་གིས་ཀྱང་འདུས་བྱས་སྟོང་པ་ཉིད་ཡོངས་སུ་རྫོགས་པར་བྱའོ། །སེམས་ཅན་ཐམས་ཅད་ཀྱང་འདུས་བྱས་སྟོང་པ་ཉིད་ལ་སྦྱར་བར་བྱའོ། །བདག་གིས་ཀྱང་འདུས་མ་བྱས་སྟོང་པ་ཉིད་ཡོངས་སུ་རྫོགས་པར་བྱའོ། །སེམས་ཅན་ཐམས་ཅད་ཀྱང་འདུས་མ་བྱས་སྟོང་པ་ཉིད་ལ་སྦྱོར་བར་བྱའོ། །བདག་གིས་ཀྱང་མཐའ་ལས་འདས་པ་སྟོང་པ་ཉིད་ཡོངས་སུ་རྫོགས་པར་བྱའོ། །སེམས་ཅན་ཐམས་ཅད་ཀྱང་མཐའ་ལས་འདས་པ་སྟོང་པ་ཉིད་ལ་སྦྱར་བར་བྱའོ། །བདག་གིས་ཀྱང་ཐོག་མ་དང་ཐ་མ་མེད་པ་སྟོང་པ་ཉིད་ཡོངས་སུ་རྫོགས་པར་བྱའོ། །སེམས་ཅན་ཐམས་ཅད་ཀྱང་ཐོག་མ་དང་ཐ་མ་མེད་པ་སྟོང་པ་ཉིད་ལ་སྦྱར་བར་བྱའོ། །བདག་གིས་ཀྱང་དོར་བ་མེད་པ་སྟོང་པ་ཉིད་ཡོངས་སུ་རྫོགས་པར་བྱའོ། །སེམས་ཅན་ཐམས་ཅད་ཀྱང་དོར་བ་མེད་པ་སྟོང་པ་ཉིད་ལ་སྦྱར་བར་བྱའོ། །བདག་གིས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E3INC_SHES RAB KYI PHA ROL TU PHYIN PA STONG PHRAG BRGYA PA 3_The Perfection of Wisdom in 100,000 Lines, Part 3 (Ṣatasāhasrikā Prajña Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":296,"text":"༄༅། །ལེགས་པར་རྙེད་དོ། །དེ་བཞིན་དུ་སྦྱར་ཏེ། གལ་ཏེ་དགོན་པའི་གནས་དེ་ན་གནས་པ་ན་མི་མ་ཡིན་པ་འོངས་ན་མདོག་སྡུག་ཀྱང་རུང་མི་སྡུག་ཀྱང་རུང་། དེ་ལ་ཆགས་པར་མི་བྱ་ཁོང་ཁྲོ་བར་མི་བྱའོ། །གལ་ཏེ་སྔོན་སངས་རྒྱས་མཐོང་བའི་ལྷ་དག་དགེ་སློང་དགོན་པ་པའི་གན་དུ་འོངས་ཏེ་དྲི་བ་ཡོངས་སུ་འདྲི་ན། དེ་ལ་དགེ་སློང་དགོན་པ་པ་དེས་ཇི་ལྟར་ཐོས་པ་བཞིན་དུ་ལྷ་དེ་དག་ལ་ཆོས་བཤད་པར་བྱའོ། །ཅི་སྟེ་ལྷ་དེ་དག་ཟབ་མོའི་དྲི་བ་ཡོངས་སུ་དྲིས་ཏེ་དགེ་སློང་དགོན་པ་དེས་ལན་མི་ཐེབས་པ་ལྟ་ན། དེས་ང་རྒྱལ་མེད་པར་བྱས་ལ་འདི་སྐད་ཅེས་མ་བསླབས་པ་ལ་བརྙས་པར་མི་བྱ་སྟེ་སངས་རྒྱས་ཀྱི་བསྟན་པ་ལ་ལུང་མནོས་ནས་འབད་དེ་ཁོང་དུ་མ་ཆུད་པའི་ཆོས་རྣམས་ཁོང་དུ་ཆུད་པར་གྱུར་པ་དེའི་ཚེ་དེའི་དུས་ན་དྲིས་པ་ཐམས་ཅད་ཀྱི་ལན་གདབ་པར་བྱའོ། །བདག་ནི་ཆོས་ཉན་པ་ཡིན་གྱི་ཁྱེད་སྤོབས་པར་གྱིས་ཤིག་ཅེས་བརྗོད་པར་བྱ་སྟེ། འོད་སྲུངས་དགེ་སློང་དགོན་པ་པ་དེ་ལྟར་ལྷ་དེ་དག་ལ་གོ་བར་བྱའོ། །དེ་བཞིན་དུ་སྦྱར་ཏེ། དགོན་པའི་གནས་དེ་ན་གནས་པ་དེས་རྩྭ་དང་ཤིང་གེལ་བ་དང་སྨན་དང་ནགས་ཚལ་དེ་དག་ཇི་ལྟར་འབྱུང་བ་དད་ཇི་ལྟར་འཇིགས་པར་འགྱུར་བ་དང་། ཇི་ལྟར་ཕྱི་རོལ་གྱི་དངོས་པོ་འདི་དག་བདག་པོ་མེད་པ། གཡོ་བ་མེད་པ། བྱེད་པ་མེད་པ། རྒྱུ་དང་རྐྱེན་ཚོགས་པ་ལས་འབྱུང་གི་།རྒྱུ་དང་རྐྱེན་མ་ཚང་ན་མི་འབྱུང་བ་སྟེ། འདི་ལ་དོན་དམ་པར་སྐྱེ་བ་དང་འགག་པའི་ཆོས་གང་ཡང་མེད་དོ་སྙམ་དུ་མཚན་མར་གཟུང་བར་བྱའོ་ཞེས་གསུངས་སོ། །ཡང་གསུངས་པ། དགོན་པའི་གནས་དེ་ན་གནས་པ་ན་འདི་ལྟར་སེམས་བསྐྱེད་པར་བྱ་སྟེ། འདི་ལྟར་བདག་ནི་ལམ་རིང་པོ་ནས་འདིར་འོངས་ལ་གཅིག་པུ་གཉིས་སུ་མེད་པ་སྟེ། ལེགས་པར་བྱས་པའམ་ཉེས་པར་བྱས་པ་བསྐུལ་བའི་གྲོགས་ནི་གང་ཡང་མེད་ཀྱི། ལྷ་དང་ཀླུ་དང་གནོད་སྦྱིན་དང་དྲི་ཟ་དང་སངས་རྒྱས་བཅོམ་ལྡན་འདས་གང་བདག་གི་སེམས་ཀྱི་བསམ་པ་ཤེས་པ་དག་ཡོད་དེ། བདག་དགོན་པའི་གནས་ན་གནས་ལ་མི་དགེ་བའི་སེམས་ཀྱི་དབང་དུ་སོང་ན་དེ་དག་དབང་དུ་འགྱུར་རོ། །བདག་ལམ་རིང་པོ་ནས་འོངས་ཤིང་གཅིག་པུ་གཉིས་སུ་མེད་དེ། རྟེན་པ་མེད་བདག་གི་མེད་ཡོངས་སུ་འཛིན་པ་མེད་ལ། གལ་ཏེ་འདོད་པ་ལ་རྣམ་པར་རྟོག་པས་རྣམ་པར་རྟོག་།གནོད་སེམས་ཀྱི་རྣམ་པར་རྟོག་པས་རྣམ་པར་རྟོག་།","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3940E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":297,"text":"༄༅། །པའི་ཕྱིར་དཔེ་འདི་རིགས་པ་མ་ཡིན་ནོ། །གལ་ཏེ་དེ་ཙམ་ཞིག་དམིགས་པས་ལུས་དང་མགོ་ལས་ཐ་དད་པའི་དོན་གཞན་མ་གྲུབ་པའི་ཕྱིར་དཔེ་གྲུབ་པ་ཉིད་དོ་ཞེ་ན། དེ་ནི་དེ་ལྟར་མ་ཡིན་ཏེ། འཇིག་རྟེན་པའི་ཐ་སྙད་ལ་དེ་ལྟར་རྣམ་པར་དཔྱོད་པ་མི་འཇུག་པའི་ཕྱིར་དང་། འཇིག་རྟེན་པའི་དངོས་པོ་རྣམས་ནི་མ་བརྟགས་པར་ཡོད་པའི་ཕྱིར་རོ། །ཇི་ལྟར་རྣམ་པར་དཔྱད་ན་གཟུགས་ལ་སོགས་པ་ལས་ཐ་དད་པར་བདག་མེད་མདོ་ཀྱི། འོན་ཀྱང་ཕུང་པོ་ལ་བརྟེན་ནས་འཇིག་རྟེན་གྱི་ཀུན་རྫོབ་ཏུ་འདི་ཡོད་པ་ཉིད་ཡིན་པ་དེ་བཞིན་དུ། སྒྲ་གཅན་དང་མཆི་གུ་གཉིས་ཀྱང་ཡིན་པས་དཔེ་གྲུབ་པ་མེད་དོ། །དེ་བཞིན་དུ་རྣམ་པར་དཔྱད་ན་ས་ལ་སོགས་པ་དག་ལ་ཡང་སྲ་བ་ལ་སོགས་པ་ལས་ཐ་དད་པའི་མཚན་གཞི་མེད་ལ། མཚན་གཞི་ལས་ཐ་དད་པར་རྟེན་མེད་པའི་མཚན་ཉིད་ཀྱང་མེད་མོད་ཀྱི། དེ་ལྟ་ན་ཡང་འདི་ནི་ཀུན་རྫོབ་ཏུ་ཡོད་དེ། དེ་བས་ན་སློབ་དཔོན་རྣམས་ཀྱིས་ཕན་ཚུན་ལྟོས་པ་ཙམ་གྱིས་གྲུབ་པའི་སྒོ་ནས་གྲུབ་པར་རྣམ་པར་གཞག་པ་མཛད་དོ། །འདི་ནི་དེ་ཁོ་ན་ལྟར་གདོན་མི་ཟ་བར་ཁས་བླང་བར་བྱ་སྟེ། དེ་ལྟ་མ་ཡིན་ན་ཀུན་རྫོབ་འཐད་པ་དང་ལྡན་པ་མ་ཡིན་ནམ། དེས་ན་འདི་དེ་ཁོ་ན་ཉིད་དུ་འགྱུར་གྱི་ཀུན་རྫོབ་ཏུ་མི་འགྱུར་རོ། །འཐད་པས་རྣམ་པར་དཔྱད་པ་ན་མཆི་གུ་ལ་སོགས་པ་དག་ཁོ་ན་མི་སྲིད་པ་ནི་མ་ཡིན་ཏེ། འོ་ན་ཅི་ཞེ་ན། འཆད་པར་འགྱུར་བའི་འཐད་པས་གཟུགས་དང་ཚོར་བ་ལ་སོགས་པ་རྣམས་ཀྱང་ཡོད་པ་མ་ཡིན་པས། དེ་དག་ཀྱང་མཆི་གུ་ལ་སོགས་པ་བཞིན་དུ་ཀུན་རྫོབ་ཏུ་ཡོད་པ་ཡིན་པ་ཉིད་དུ་ཁས་བླངས་པར་འགྱུར་ན། དེ་ལྟར་ཡང་མ་ཡིན་པས། འདི་ནི་ཡོད་པ་མ་ཡིན་ནོ། །བརྟེན་ནས་བརྟགས་པར་རྣམ་པར་གཞག་པ་འདི་ཡང་དབུ་མ་ལ་འཇུག་པ་ལས་རྒྱས་པར་བསྟན་པས་དེ་ཉིད་ལས་ཡོངས་སུ་བཙལ་བར་བྱའོ། །ཅི་སྟེ་ཞིབ་མོར་དཔྱད་པ་འདིས་ཅི་ཞིག་བྱ་སྟེ། ཁོ་བོ་ཅག་ཚད་མ་དང་གཞལ་བྱའི་ཐ་སྙད་ཐམས་ཅད་བདེན་པ་ཡིན་ནོ་ཞེས་ནི་མི་སྨྲའི། འོན་ཀྱང་འཇིག་རྟེན་ལ་རབ་ཏུ་གྲགས་པའི་ཚུལ་འདིས་རྣམ་པར་འཇོག་པར་བྱེད་པར་འགྱུར་རོ་སྙམ་ན། བཤད་པར་བྱ་སྟེ། དཔྱད་པ་ཞིབ་མོ་འཇིག་རྟེན་པའི་ཐ་སྙད་ལ་བཅུག་པ་འདིས་ཅི་དགོས་ཞེས་ཁོ་བོ་ཅག་ཀྱང་དེ་སྐད་དུ་སྨྲ་སྟེ། ཀུན་རྫོབ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3860E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":298,"text":"རྒྱན་ཐམས་ཅད་ཀྱི་ལོངས་སྤྱོད་དམ། སྤོས་ཀྱི་རྒྱལ་པོ་ཐམས་ཅད་ཀྱི་ལོངས་སྤྱོད་དམ། དམིགས་པ་ཐམས་ཅད་བཟང་ཞིང་མཐུན་པའི་ལོངས་སྤྱོད་ཀྱང་རུང་སྟེ། དེ་དག་ཐམས་ཅད་ལྷ་མོ་སྒྱུ་མའི་རུམ་ནས་མ་འདྲེས་པར་ཐོན་ཏེ་ལུམྦི་ནིའི་ནགས་ཚལ་འདི་ཡོངས་སུ་བརྒྱན་ཅིང་ཀུན་ནས་གནས་པར་གྱུར་ཏེ། རིགས་ཀྱི་བུ། འདི་ནི། བྱང་ཆུབ་སེམས་དཔའ་སྐྱེ་བ་རྣམ་པར་འཕྲུལ་པ་ལུམྦི་ནིའི་ནགས་ཚལ་དུ་བྱུང་བ་བརྒྱན་པའོ། །རིགས་ཀྱི་བུ། གཞན་ཡང་ལྷ་མོ་སྒྱུ་མའི་ལུས་ལས་བྱང་ཆུབ་སེམས་དཔའ་སངས་རྒྱས་ཀྱི་ཞིང་བརྗོད་དུ་མེད་པ་བྱེ་བ་ཁྲག་ཁྲིག་བརྒྱ་ཕྲག་སྟོང་གི་རྡུལ་ཤིན་ཏུ་ཕྲ་བ་སྙེད་བཅོམ་ལྡན་འདས་རྣམ་པར་སྣང་མཛད་དང་། སྐུ་གཟུགས་དང་། སྐུ་མདོག་དང་། དབྱིབས་འདྲ་བ། མཚན་དང་། དཔེ་བྱད་བཟང་པོའི་རྒྱན་གྱིས་འདྲ་བར་བརྒྱན་པ། འོད་འདྲ་བ་དང་། འོད་ཟེར་འདྲ་བ་རབ་ཏུ་འགྱེད་པ། ཚུལ་དང་འགྲོས་སྟབས་འདྲ་བ། རྩལ་དང་མཐུ་འདྲ་བ། རྣམ་པར་སྣང་བའི་རྣམ་པར་འཕྲུལ་པ་མཐུན་པ། འཁོར་འདྲ་བ༑ རྒྱན་མཚུངས་པ་མང་པོ་ཡང་བཅོམ་ལྡན་འདས་རྣམ་པར་སྣང་མཛད་ཀྱི་ལེགས་པ་རྒྱ་མཚོ་ཡོངས་སུ་བརྗོད་ཅིང་ཐོན་པར་གྱུར་ཏེ། རིགས་ཀྱི་བུ། འདི་ནི། བྱང་ཆུབ་སེམས་དཔའ་སྐྱེ་བའི་རྣམ་པར་འཕྲུལ་བ་ལུམྦི་ནིའི་ནགས་ཚལ་དུ་བྱུང་བ་དགུ་པའོ། །རིགས་ཀྱི་བུ། གཞན་ཡང་བྱང་ཆུབ་སེམས་དཔའ་བལྟམས་པར་གྱུར་པའི་དུས་ལ་བབ་པ་དང་། ལྷ་མོ་སྒྱུ་མའི་མདུན","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E6A2_The Section Called, _House of the Jewel Trees,_ Part 2 (Ārya Buddha Avataṃsaka Nāma Mahāvaipulya Sūtra 6).txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":299,"text":"ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་འདྲི་བའི་ཚེ། ཁེ་དང་། བཀུར་སྟི་དང་། ཚིགས་སུ་བཅད་པ་དང་། ཆོས་གོས་དང་། ཟས་དང་། མལ་ཆ་དང་། ནད་ཀྱི་རྐྱེན་རྩི་དང་། ཡོ་བྱད་མང་པོ་བྱུང་ལ་བྱང་ཆུབ་སེམས་དཔའི་ཐེག་པ་པའི་རིགས་ཀྱི་བུའམ་རིགས་ཀྱི་བུ་མོ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་འདྲི་བ་དང་། ལུང་དབོག་པ་དང་། ཁ་ཏོན་བྱེད་པ་དང་། ཚུལ་བཞིན་དུ་ཡིད་ལ་བྱེད་པའི་ཚེ། དེ་དག་གི་རོ་མྱོང་པར་བྱེད་ན། རབ་འབྱོར། དེའང་བྱང་ཆུབ་སེམས་དཔའ་སེམས་དཔའ་ཆེན་པོས་བདུད་ཀྱི་ལས་སུ་རིག་པར་བྱ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་འདྲི་བ་དང་། ལུང་དབོག་པ་དང་། ཁ་ཏོན་བྱེད་པ་དང་། ཚུལ་བཞིན་དུ་ཡིད་ལ་བྱེད་པའི་ཚེ། བར་ཆད་དེ་ལྟ་བུ་དག་འབྱུང་བར་འགྱུར་རོ། །རབ་འབྱོར། གཞན་ཡང་བྱང་ཆུབ་སེམས་དཔའ་ཐེག་པ་པའི་རིགས་ཀྱི་བུ་དང་རིགས་ཀྱི་བུ་མོ་ཤེས་རབ་ཀྱི་ཕ་རོལ་ཏུ་ཕྱིན་པ་ཟབ་མོ་འདི་འདྲི་བ་དང་། ལུང་དབོག་པ་དང་། ཁ་ཏོན་བྱེད་པ་དང་། ཚུལ་བཞིན་དུ་ཡིད་ལ་བྱེད་པ་དང་། བསྒོམ་པའི་ཚེ་བདུད་སྡིག་ཏོ་ཅན་དག་མདོ་སྡེ་ཟབ་མོ་ཟབ་མོ་གང་ཉན་ཐོས་དང་། རང་སངས་རྒྱས་དང་ལྡན་པ། དྲན་པ་ཉེ་བར་བཞག་པ་རྣམས་དང་། ཡང་དག་པར་སྤོང་བ་རྣམས་དང་། རྫུ་འཕྲུལ་གྱི་རྐང་པ་རྣམས་དང་། དབང་པོ་རྣམས་དང་། སྟོབས་རྣམས་དང་། བྱང་ཆུབ་ཀྱི་ཡན་ལག་རྣམས་དང་། འཕགས་པའི་ལམ་ཡན་ལག་བརྒྱད་པ་དང་། རྣམ་པར་ཐར","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E9INC_SHES RAB KYI PHA ROL TU PHYIN PA STONG PHRAG BRGYA PA 9_The Perfection of Wisdom in 100,000 Lines, Part 9 (Ṣatasāhasrikā Prajña Pāramitā 9).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":300,"text":"མེར་ཤེས་ཡན་ལག་གཞན་ལ་ནི། །ལྟོས་པ་ཉིད་ལས་འབྱུང་བའི་ཕྱིར། །དུ་བ་དེ་ལ་འཁྲུལ་མེད་ཅན། །དེ་ལྟར་འབྲས་གཞན་དེ་བཞིན་གྲུབ། །དེ་བཞིན་ཞེས་བྱ་བ་ནི་ཆུ་དང་འོ་མ་བཞིན་ཏེ། ཆུ་དང་འོ་མ་ཐ་དད་ཀྱང་གཤེར་བ་ཉིད་ཀྱིས་དེ་ལས་གཞན་དག་ལས་ལྡོག་པས་ན་གཤེར་བ་ཉིད་དུ་རྟོགས་པའི་གཞི་ཡིན་པ་བཞིན་དུ་མེ་ཐ་དད་ཀྱང་དེ་ལས་གཞན་དག་ལ་ལྡོག་པ་ཉིད་ཀྱིས་མེ་རྟོགས་པའི་རྟེན་ཡིན་ནོ། །ཆ་གང་གིས་ཞེས་བྱ་བ་ནི་མེར་རྟོགས་པའི་རྒྱུ་ཉིད་ཀྱིས་སོ། །དེ་ཉིད་ཀྱིས་རྟོགས་པ་ཡིན་ཏེ། གཞན་དུ་ནི་འཁྲུལ་པའི་ཕྱིར་རོ། །མེར་རྟོགས་པའི་ཡན་ལག་མེད་པར་ནི་དུ་བ་མི་སྐྱེད་པའི་ཕྱིར་དེ་ལ་འཁྲུལ་པ་མེད་དོ། །འདི་ལྟར། དུ་བ་བུད་ཤིང་འགྱུར་བ་ཡི། །ཡན་ལག་ལ་བརྟེན་མེར་འཇོག་ཕྱིར། །གལ་ཏེ་མེ་མིན་དེ་དུ་མིན། །གལ་ཏེ་དེ་དུ་དེ་མེད་ཉིད། །དུ་བ་དང་བུད་ཤིང་གི་རྣམ་པར་འགྱུར་བ་དེ་དག་གི། ཡན་ལག་ཉིད་མེ་ཡིན་གྱི་གཞན་ནི་མ་ཡིན་ནོ། །དེས་ན་གལ་ཏེ་བརྒྱ་བྱིན་གྱི་སྤྱི་བོ་ལ་སོགས་པ་འདི་དྲོ་བ་ལ་སོགས་པའི་མཚན་ཉིད་མ་ཡིན་ན་དེའི་ཚེ་དེ་དུ་བ་མ་ཡིན་ཏེ། བླངས་པ་ལ་སོགས་པ་ཉིད་དོ། །འདི་ཉིད་ག་ལས་གཞན་དུ་ནི་མ་ཡིན་ནོ་ཞེས་མ་མཐོང་བ་ནི་ངེས་པར་རིགས་པ་མ་ཡིན་ནོ་ཞེ་ན། འོ་ན་སྔོན་པོ་ལ་ཡང་གཞན་དུ་འགྱུར་བ་མ་ཡིན་ནོ་ཞེས་བྱ་བ་འདི་ག་ལས་དེ་ལྟ་མིན་ན་སྔོན་པོ་ཉིད་དུ་མི་འགྱུར་རོ་ཞེ་ན། དུ་བ་ཉིད་དུ་མི་འགྱུར་རོ་ཞེས་འདི་ནི་མཚུངས་སོ། །འདི་ག་ལས་ཞེས་བྱ་བ་ནི་གཞན་ཡང་མཚུངས་སོ། །གལ་ཏེ་སྔོན་པོ་ལ་སོགས་པ་ནི་རང་གི་རང་བཞིན་གྱི་མཚན་ཉིད་ཡིན་ཏེ། རང་གི་མཚན་ཉིད་མེད་པར་ནི་འབྱུང་བ་མ་ཡིན་ནོ། །བསྐྱེད་པར་བྱ་བ་ཉིད་ནི་དུ་བ་ལ་སོགས་པའི་མཚན་ཉིད་མ་ཡིན་ཏེ། དེར་ཡང་རང་གི་རང་བཞིན་ཉིད་མཚན་ཉིད་ཡིན་པས་འདི་ནི་མཚུངས་པ་མ་ཡིན་ནོ་ཞེ་ན། འདི་ལ་བརྗོད་པ། རང་བཞིན་ཙམ་དུ་སྣང་བས་ནི། །དངོས་པོ་དངོས་པོར་གནས་མ་ཡིན། །རང་གི་ངོ་བོར་སྣང་བ་ནི། །འཁྲུལ་དང་ཅིག་ཤོས་ཤེས་པ་མཚུངས།། སྔོན་པོ་དང་སེར་པོ་ལ་སོགས་པའི་རང་གི་ངོ་བོ་ཙམ་དུ་སྣང་བ་ནི་འཁྲུལ་པ་དང་མ་འཁྲུལ་པའི་ཤེས་པ་མཚུངས་པའི་ཕྱིར་དངོས་པོ་མི་འགྲུབ་པོ། །རྣམ་པར་དབྱེ་བ་ནི་རྒྱུ་དང་འབྲས་བུས་བྱས་པ་ཡིན་པའི་ཕྱིར་ཏེ་སྤྲོས་པས་ཆོག་གོ། །རང་བཞིན་ཅི","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4221.2E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":301,"text":"༄༅། །མི་འགྱུར་ཏེ། ཚོགས་པ་ཐ་དད་པའི་ཕྱིར་རོ། །ཕུང་པོ་གསུམ་པ་ཅན་ནི་ཁམས་གསུམ་ཆར་ན་ཡང་མེད་དེ། སེམས་དང་སེམས་ལས་བྱུང་བ་རྣམས་ནི་གདོན་མི་ཟ་བར་འབྲས་བུ་གཅིག་པའི་ཕྱིར་དང་། ཅི་རིགས་པར་ཕུང་པོ་བཞིའི་ངོ་བོ་ཉིད་ཡིན་པའི་ཡང་ཕྱིར་རོ། །གཟུགས་ཀྱི་ཁམས་ན་རྣམ་པར་སྨིན་པའི་རྒྱུ་ཕུང་པོ་གཅིག་ལ་ཞེས་བྱ་བ་རྒྱས་པར་འབྱུང་བ་ནི་ཐོབ་པ་སྐྱེ་བ་ལ་སོགས་པ་དང་བཅས་པ་ནི་འདུ་བྱེད་ཀྱི་ཕུང་པོས་བསྡུས་པའི་ཕྱིར་ཕུང་པོ་གཅིག་ཡིན་ནོ། །དེ་བཞིན་དུ་འབྲས་བུ་ཐུན་མོང་པའི་ཕྱིར་འབྲས་བུ་གཅིག་པ་ཅན་ཡང་ཡིན་ནོ། །འདུ་ཤེས་མེད་པའི་སྙོམས་པར་འཇུག་པ་སྐྱེ་བ་ལ་སོགས་པ་དང་བཅས་པ་ཡང་དེ་དང་འདྲ་བ་ཁོ་ནར་བརྗོད་པར་བྱའོ། །རྣམ་པར་རིག་བྱེད་ནི་གཟུགས་ཀྱིས་བསྡུས་པའི་ཕྱིར་ལ་སྐྱེ་བ་ལ་སོགས་པ་ནི་འདུ་བྱེད་ཀྱི་ཕུང་པོའི་ངོ་བོ་ཉིད་ཡིན་པའི་ཕྱིར་ཕུང་པོ་གཉིས་པ་ཡིན་ནོ། །འབྲས་བུ་གཅིག་པ་ཅན་ནི་སྔ་མ་བཞིན་ནོ། །དགེ་བའི་སེམས་མཉམ་པར་མ་བཞག་པ་ལ་ནི་རྗེས་སུ་འཇུག་པའི་གཟུགས་མེད་པས་གཟུགས་ཀྱི་ཕུང་པོ་མ་གཏོགས་པ་ཚོར་བ་ལ་སོགས་པའི་ཕུང་པོས་བསྡུས་པའི་ཕྱིར་ཕུང་པོ་བཞི་པ་ཡིན་ནོ། །ཕུང་པོ་ལྔ་པ་ནི་སེམས་མཉམ་པར་བཞག་པ་ན་སྟེ། རྗེས་སུ་འཇུག་པའི་གཟུགས་ནི་སེམས་ལ་སོགས་པ་དང་གཅིག་ཏུ་འབྱུང་བའི་ཕྱིར་རོ། །གཟུགས་མེད་པའི་ཁམས་ན་ཞེས་བྱ་བ་རྒྱས་པར་འབྱུང་བ་ནི་དེ་ན་གཟུགས་ཐམས་ཅད་མེད་པ་ཉིད་པས་རྣམ་པར་སྨིན་པའི་རྒྱུ་ཕུང་པོ་གཅིག་པ་དང་ཕུང་པོ་བཞི་པ་ཡིན་ཏེ། དེ་ལ་ཐོབ་པ་སྐྱེ་བ་ལ་སོགས་པ་དང་བཅས་པ་ནི་ཕུང་པོ་གཅིག་ཡིན་ཏེ། སྔ་མ་བཞིན་ནོ། །འགོག་པའི་སྙོམས་པར་འཇུག་པ་སྐྱེ་བ་ལ་སོགས་པ་དང་བཅས་པ་ཡང་རྣམ་པར་སྨིན་པའི་རྒྱུ་ཕུང་པོ་གཅིག་པ་ཡིན་ནོ། །འབྲས་བུ་གཅིག་པ་ཅན་ཡིན་ནོ་ཞེས་བྱ་བ་ནི་གོ་བར་སླའོ། །ལས་ཀྱང་ཡོད་དེ་ཞེས་བྱ་བ་རྒྱས་པར་འབྱུང་བ་ནི་གང་གི་རྣམ་པར་སྨིན་པ་ནི་སྲོག་གི་དབང་པོ་ཡིན་པ་ལས་དེའི་རྣམ་པར་སྨིན་པ་ནི་གདོན་མི་ཟ་བར་སྲོག་གི་དབང་པོ་དེ་དང་དེའི་སྐྱེ་བ་ལ་སོགས་པ་ལྡན་པ་མ་ཡིན་པ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.7 (MNGON PA)\/TD4092.1E.TXT","subfolder":"A.ii.7 (MNGON PA)","origin":"Allochthonous","scripture_category":"non-scripture","reference":"Treatises on Abhidharma"},"SCCT_class":"NSCR"}
{"id":302,"text":"འབྱོར་པ། །བདེ་བ་ཆེན་པོའི་གནས་ལ་འཇུག། །འདོད་ཡོན་ལྔ་ཡི་བདེ་བ་ཡིས། །བྱིས་པ་རྣམས་ནི་འཆིང་བརྗོད་དེ། །ཆོས་དེ་ཉིད་ཀྱིས་རྣལ་འབྱོར་པ། །སངས་རྒྱས་ཉིད་ཀྱང་འགྲུབ་པར་འགྱུར། །ཆགས་དང་རྒྱགས་དང་སྲེད་པ་དང་། །དེ་བཞིན་བྱམས་དང་སྙིང་རྗེ་དང་། །། དགའ་དང་བཏང་སྙོམས་ཉིད་དང་ནི། །སྟོབས་དང་དེ་བཞིན་སྤྲོ་བ་དང་། །དཔའ་དང་མི་སྲུན་གདུག་པ་དང་། །དྲག་ཤུལ་དེ་བཞིན་དཀའ་བར་སྦྱོར། །སྣང་བའི་རང་བཞིན་གཞན་དག་ཀྱང་། །བདག་བྱིན་བརླབ་པའི་བདེན་པས་བསྡུ། །ཕྱག་རྒྱ་གཅིག་དང་ལྡན་པའམ། །ཡང་ན་ཕྱག་རྒྱ་བཞི་དང་ལྡན། །བཙུན་མོའི་འཁོར་ན་བཞུགས་པས་ཀྱང་། །བདག་བྱིན་བརླབ་པ་རྗེས་དྲན་བྱ། །གཟུགས་དང་སྒྲ་དང་དེ་བཞིན་དྲི། །རོ་དང་རེག་བྱ་སྡུག་པ་རྣམས། །བདེ་ཆེན་གོ་འཕང་གནས་ནས་ཀྱང་། །རྣལ་འབྱོར་པ་ཡིས་རྟག་ཏུ་མྱོང་། །རྒྱུད་མངས་དང་ནི་རྒྱུད་གཅིག་དང་། །སྟུག་པ་དང་ནི་གླིང་བུ་ཉིད། །རོལ་མོ་རྣམ་བཞི་རྣལ་འབྱོར་པས། །བདག་བྱིན་བརླབ་པས་རབ་ཏུ་འཇུག་།རྟག་ཏུ་སྒེག་ལ་སོགས་པ་ཡི། །གར་གྱི་རོ་དགུར་ཡང་དག་འབྱུང་། །སྒྱུ་མ་ལྟ་བུའི་ཏིང་འཛིན་གྱིས། །རྣལ་འབྱོར་པ་ཡི་ལོངས་སྤྱོད་བྱ། །རྣལ་འབྱོར་རྒྱུད་ལས་གང་གསུངས་པའི། །བརྡ་སོགས་ཆོ་ག་རྒྱས་པ་དག་།སྒྱུ་མ་ལྟ་བུར་དམིགས་པ་ཡིས། །རྣལ་འབྱོར་པས་ནི་དེ་ལ་འཇུག་།འབྱེད་པ་དང་ནི་འཛུམས་པ་དང་། །དགོད་དམ་དེ་བཞིན་སྨྲ་བ་དང་། །འགྲོ་འོང་ཉལ་ལམ་ཟ་ན་ཡང་། །སྒྱུ་མའི་ལུས་སུ་དྲན་པར་བྱ། །སྣ་ཚོགས་རྟོག་པས་བརྟགས་པ་ཡི། །འགྲོ་བའི་བདག་པོས་རོལ་པ་གང་། །འདོད་ཆགས་ཆེན་པོའི་ཚུལ་གནས་ནས། །དེ་ཉིད་རིག་པས་རྣམ་པར་སྤྱད། །ལྟ་བ་ཐམས་ཅད་སྤངས་པ་ཡི། །བདག་བྱིན་བརླབ་པ་འདི་ཐོས་ནས། །ལས་རྣམས་ཐམས་ཅད་བྱ་བའམ། །ཇི་ལྟར་འདོད་པ་བཞིན་དུ་རྒྱུ། །མཆོད་རྟེན་ལས་ནི་མི་བྱ་ཞིང་། །གླེགས་བམ་བཀླག་པར་མི་བྱ་སྟེ། །བདག་བྱིན་བརླབ་པའི་རིམ་གྱིས་ཀྱང་། །བྱ་བ་དང་ནི་བཀླག་པའང་བྱ། །ལྷ་ལ་འདུད་པར་མི་བྱ་ཞིང་། །དགེ་སློང་རྣམས་ལ་ཕྱག་མི་བྱ། །བདག་བྱིན་བརླབ་པའི་རིམ་ཉིད་ཀྱིས། །ཡང་ན་ཀུན་ལ་ཕྱག་བྱའོ། །སྔགས་དགོད་པ་ནི་མི་བྱ་ཞིང་།།","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1805E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":303,"text":"བྱ་སྟེ། ལོག་པའི་ལོངས་སྤྱོད་དང་། འདུ་འཛི་མང་བས་སོ། །ལྟ་བའི་ཉེས་བ་ཡང་རྒྱུ་གཉིས་ཀྱིས་རིག་པར་བྱ་སྟེ། དམ་པའི་ཆོས་དང་གང་ཟག་སྤོང་བ་དང་། དམ་པ་མ་ཡིན་པའི་ཆོས་དམ་པའི་ཆོས་སུ་སྟོན་པ་ལ་མངོན་པར་ཞེན་པས་སོ། །སྟོན་པའི་ཉེས་པ་ཡང་རྒྱུ་གཉིས་ཀྱིས་རིག་པར་བྱ་སྟེ། དྲང་བའི་དོན་གྱི་མདོ་སྡེ་ཆུང་དུ་འབའ་ཞིག་སྟོན་པ་དང་། ངེས་པའི་དོན་གྱི་མདོ་སྡེ་རྣ་ལམ་དུ་མ་གྲགས་ཤིང་མ་བཟུང་བ་རྣམས་སྤོང་བས་སོ། །བྱང་ཆུབ་སེམས་དཔའ་བྱང་ཆུབ་སེམས་དཔའི་ཆ་མ་ཡིན་པ་མི་མཐུན་པར་ཡིད་ཀྱིས་ཀུན་ཏུ་སྤྱོད་པ་ཡང་བཞི་པོ་འདི་དག་ཡིན་ཏེ། སྟོན་པ་ལ་ཡིད་མི་ཆེས་པར་གྱུར་ཅིང་། བསླབ་པ་ལ་གུས་པ་དང་མི་མཐུན་པ་དང་། ཚངས་པ་མཚུངས་པར་སྤྱོད་པ་གྲོགས་རྣམས་དང་། གླེང་བ་པོ་རྣམས་དང་། རྗེས་སུ་སྟོན་པ་རྣམས་ལ་བདག་ཉིད་ཇི་ལྟར་གྱུར་བ་བརྗོད་པ་དང་། མི་མཐུན་པ་དང་། ཤེས་པ་བསོད་ནམས་ཆེན་པོ་རྣམས་ལ་དགེ་བའི་བརྩོན་འགྲུས་རྩོམ་པ་དང་མི་མཐུན་པ་དང་ཟབ་ཅིང་རྒྱ་ཆེ་བ་ལ་མོས་པ་རྣམས་དང་། བདག་ཉིད་ཀྱི་སྒྲིབ་པ་རྣམ་པར་དག་པ་དང་མི་མཐུན་པའོ། །དེ་ལ་སྟོན་པ་ལ་ཡིད་མི་ཆེས་པ་ནི་རྣམ་པ་གསུམ་གྱིས་རིག་པར་བྱ་སྟེ། ཡོད་པ་ཉིད་དང་། བདག་ཉིད་ཆེ་བ་དང་། ཡེ་ཤེས་བརྙེས་པ་དག་ལ་ཡིད་མི་ཆེས་པའོ། །བདག་ཉིད་ཇི་ལྟར་གྱུར་བ་མི་བརྗོད་པ་ཡང་རྣམ་པ་གསུམ་གྱིས་རིག་པར་བྱ་སྟེ། བདག་ཉིད་ལ་ཆེ་བའི་བདག་ཉིད་ཡོད་དོ་སྙམ་དུ་ལོག་པར་ཁེངས་ཤིང་། དེས་སེམས་ཡོངས་སུ་གཏུགས་པས་སེམས་ཅན་གྲོགས་པོ་རྣམས་ལ་དེ་ཡོངས་སུ་སྟོན་པ་དང་། སེམས་ཅན་གླེང་བ་པོ་རྣམས་ལ་ལྟུང་བ་འཆབ་པ་དང་། སེམས་ཅན་རྗེས་སུ་སྟོན་པ་རྣམས་ལ་སྨད་པའི་དབང་དུ་བྱས་ནས་རྙོག་པ་ཅན་གྱིས་དེ་ལ་ཐོ་འཚམས་པས་མངོན་པར་འདུ་བྱེད་པས་སོ། །དགེ་བ་ལ་བརྩོན་འགྲུས་མི་རྩོམ་པ་ནི་རྣམ་པ་གཉིས་ཀྱིས་རིག་པར་བྱ་སྟེ། སེམས་ཅན་ཤེས་པ་བསོད་ནམས་ཆེན་པོ་རྣམས་ཀྱི་རྙེད་པ་དང་། བཀུར་སྟི་ལ་དགའ་བར་མི་བྱེད་པ་དང་དེ་ལ་མངོན་པར་དགའ་བས་སོ། །བྱང་ཆུབ་སེམས་དཔའི་གདུལ་དཀའ་བར་འགྱུར་བའི་ཆོས་ཀྱང་བཞི་སྟེ། འདི་ལྟ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4038.2E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":304,"text":"༄༅། །དང་། སྙིང་རྗེ་ཆེན་པོ་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་། རྣམ་པ་ཐམས་ཅད་མཁྱེན་པ་ཉིད་ཀྱི་བར་ལ་སྤྱོད་པའི་ཚེ། བྱང་ཆུབ་སེམས་དཔའི་ཐེག་པ་ལ་གནས་པར་བགྱི་ཞེས། བྱང་ཆུབ་སེམས་དཔའི་ཐེག་པ་འདི་ཉིད་ཀྱི་དོན་དུ་ཀུན་དྲིས་ཤིང་ཡོངས་སུ་ཞུས་པ་རྣམས་ལ་བལྟ་བར་འདོད་དམ། དེ་ལྟར་སངས་རྒྱས་བཅོམ་ལྡན་འདས་དེ་དག་གིས་གང་བཤད་པ་ལ། དེ་བཞིན་དུ་གནས་ཏེ་དེ་བཞིན་དུ་བརྩོན་པར་བྱས་ཀྱང་བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལྟ་བུ་དག་གིས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་མ་རྒྱས་ཏེ། དེ་ལྟར་གདམས་པ་དང་། དེ་ལྟར་བསྟན་པ་དང་། དེ་ལྟར་གནས་པ་དང་། དེ་ལྟར་སློབ་སློབ་པ་རྣམས་ཀྱིས་ཀྱང་རྣམ་པ་ཐམས་ཅད་མཁྱེན་པ་ཉིད་མ་ཐོབ་ན། ཁྱོད་ཀྱིས་ལྟ་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཐོབ་པར་འགྱུར་རེ་སྐན་ཞེས་བརྗོད་དེ། དེ་ལྟར་བྱང་ཆུབ་སེམས་དཔའ་སེམས་དཔའ་ཆེན་པོ་དེ་ལ་སྙིང་སྙན་བཅུག་ཀྱང་དེའི་སེམས་གཞན་དུ་མི་འགྱུར་ལ། མི་འཇིགས་མི་དངངས་སྐྲག་པར་མི་འགྱུར་ཞིང་། གང་དུའང་དགེ་སློང་འདི་ནི་དེ་ལྟར་བདག་ལ་ཆགས་པ་གང་གིས་རྒྱུན་དུ་ཞུགས་པའི་འབྲས་བུའང་འཐོབ་པར་མི་འགྱུར། ལན་གཅིག་ཕྱིར་འོང་བའི་འབྲས་བུ་དང་། ཕྱིར་མི་འོང་བའི་འབྲས་བུ་དང་། དགྲ་བཅོམ་པ་ཉིད་དང་། རང་བྱང་ཆུབ་ཀྱང་འཐོབ་པར་མི","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E2_SHES RAB KYI PHA ROL TU PHYIN PA STON GPHRAG NYI SHU LNGA PA 2_The Perfection of Wisdom in 25,000 Lines, Part 2 (Pañca Viṃśati Sāhasrikā Prajñā Pāramitā 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":305,"text":"༄༅། །དམིགས་པའི་ཚུལ་གྱིས་དགྲ་བཅོམ་པ་ཉིད་ཞི་ཞེས་བྱ་བ་དང་། མ་ཞི་ཞེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་དགྲ་བཅོམ་པ་ཉིད་དབེན་ཞེས་བྱ་བ་དང་། མི་དབེན་ཞེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་དགྲ་བཅོམ་པ་ཉིད་སྟོང་ཞེས་བྱ་བ་དང་། མི་སྟོང་ཞེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་དགྲ་བཅོམ་པ་ཉིད་མཚན་མ་ཡོད་ཅེས་བྱ་བ་དང་། མཚན་མ་མེད་ཅེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་དགྲ་བཅོམ་པ་ཉིད་སྨོན་པ་ཡོད་ཅེས་བྱ་བ་དང་། སྨོན་པ་མེད་ཅེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་རང་བྱང་ཆུབ་རྟག་ཅེས་བྱ་བ་དང་། མི་རྟག་ཅེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་རང་བྱང་ཆུབ་བདེ་ཞེས་བྱ་བ་དང་། སྡུག་བསྔལ་ཞེས་བྱ་བར་གནས་པར་མི་བྱའོ། ། དམིགས་པའི་ཚུལ་གྱིས་རང་བྱང་ཆུབ་བདག་ཅེས་བྱ་བ་དང་། བདག་མེད་ཅེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་རང་བྱང་ཆུབ་སྡུག་ཅེས་བྱ་བ་དང་། མི་སྡུག་ཅེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་རང་བྱང་ཆུབ་ཞི་ཞེས་བྱ་བ་དང་། མ་ཞི་ཞེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་རང་བྱང་ཆུབ་དབེན་ཞེས་བྱ་བ་དང་། མི་དབེན་ཞེས་བྱ་བར་གནས་པར་མི་བྱའོ། །དམིགས་པའི་ཚུལ་གྱིས་རང་བྱང་ཆུབ་སྟོང་ཞེས་བྱ་བ་དང་། མི་སྟོང་ཞེས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E4INC_SHES RAB KYI PHA ROL TU PHYIN PA STONG PHRAG BRGYA PA 4_The Perfection of Wisdom in 100,000 Lines, Part 4 (Ṣatasāhasrikā Prajña Pāramitā 4).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":306,"text":"པའོ། །གང་གི་ཕྱིར་རྟོག་པའི་ཞིང་ལས་བྱུང་བའི་བསམ་གཏན་འདོད་པ་དང་། མི་དགེ་བ་དང་བྲལ་བ་རྟོག་པ་དང་བཅས་པ་དཔྱོད་པ་དང་བཅས་པ་དབེན་པ་ལས་སྐྱེས་པའི་དགའ་བ་དང་བདེ་བ་ལ་སོགས་པའོ། །རྟོག་པ་ལས་བྱུང་བའི་དགའ་བ་དང་བདེ་བ་རྣལ་འབྱོར་པའི་ཟས་ཡིན་རྟོག་པ་ཉིད་དུ་གྲུབ་པོ། །དེ་ལྟར་ཚོར་བའི་རྒྱུ་ཁས་བླངས་ཏེ། མངོན་པར་ཞེན་པ་ཙམ་དུ་ཚོར་བ་བཤད་ནས། ད་ནི་རྒྱུ་མེད་པས་ཚོར་བ་དངོས་པོ་མ་ཡིན་པར་བཤད་དེ། གལ་ཏེ་ལ་སོགས་པའོ། །རེག་པའི་རྐྱེན་གྱིས་ཚོར་བ་སྟེ་ཡུལ་དང་དབང་པོ་རྣམ་ཤེས་གསུམ་ཚོགས་པ་ནི་རེག་པའོ། །དེ་ཡང་མ་གྲུབ་པས་ཚོར་བ་ག་ལ་ཡོད་དེ། འདི་ལྟར་དབང་པོ་དང་དོན་དམ་པར་བཅས་ལ་རེག་པ་འབྱུང་ངམ། འོན་ཏེ་བར་མེད་ལ། དེ་ལ་དེ་གཉིས་པར་དང་བཅས་པ་ཡིན་ན་དེའི་ཚེ་འདི་གཉིས་ཚོགས་པ་ག་ལ་ཡོད། ཚོགས་པ་ལས་བྱུང་བའི་རེག་པ་བར་བཅས་ག་ལ་ཡོད། གལ་ཏེ་བར་མེད་གཉིས་ཡིན་ན། དེའི་ཚེ་ཡང་ཐམས་ཅད་དུ་ཕན་ཚུན་དུ་ཞུགས་པས་སུ་དང་སུ་ཕྲད། གཅིག་པུར་གྱུར་པའི་ཕྱིར་རོ། །འོ་ན་རྡུལ་ཕྲ་རབ་ནི་ཕྲད་པར་འགྱུར་ཞེ་ན། སྨྲས་པ། རྡུལ་ཕྲན་ལ་སོགས་པའོ། །རྡུལ་ཕྲན་གཅིག་གཅིག་གི་ནང་དུ་མི་འཇུག་།བུ་ག་མེད་པ་དང་མཉམ་པས་མཐོན་དམན་མེད་པའི་ཕྱིར་རོ། །འོ་ན་འཇུག་པ་མེད་ཀྱང་ཕྲད་པ་ཙམ་ཡོད་ཅེ་ན། སྨྲས་པ། ཐམས་ཅད་དུ་འཇུག་པ་མེད་པས་མ་འདྲེས་ཤིང་མ་འདྲེས་པས་ཕྲད་པ་མེད་དོ། །ཤིན་ཏུ་ཆུང་བ་ལ་ཡང་ཆ་ཡོད་པས་ཆ་མེད་པ་ལ་གཟུགས་མེད་པས། མེད་པ་ཉིད་ལ་ཕྲད་པ་ག་ལ་ཡོད། འདི་ནི་ཁྱེད་ལ་ཡང་ཚད་མས་གྲུབ་པ་མ་ཡིན་པར་བཤད་དེ། ཕྲད་པ་ཡོད་ན་ཆ་མེད་པ་མི་འགྲུབ། གལ་ཏེ་མཐོང་ནས་བསྟན་པར་གྱིས། གསུམ་པ་བཤད་དེ། རྣམ་ཤེས་ལ་སོགས་པའོ། །རྣམ་ཤེས་གཟུགས་ཅན་མ་ཡིན་པས་དེ་ལ་ཕྲད་པ་ཤིན་ཏུའང་མེད་དོ། །དེ་ལྟར་གསུམ་ལ་ཕྲད་པ་བཀག་ནས་དེ་ཚོགས་པ་ཡང་དངོས་པོ་མ་ཡིན་པར་བཤད་དེ། ཚོགས་པ་ཡང་དངོས་པོ་མ་ཡིན་པས་རི་བོང་གི་རྭ་བཞིན་ཚོགས་པ་མེད་དོ། །དེ་བཞིན་སོར་མོའི་ཚོགས་ཡིན་ཕྱིར་ལ་སོགས་པས་སྔར་ཇི་ལྟར་བཤད་པ་བཞིན་ནོ། །ཉེ་བར་བསྡུས","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3880E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":307,"text":"ལ། དགེ་སློང་གློ་བུར་དུ་འོངས་པ་བཞིའམ། ལྷག་པ་དག་འདུག་ཅིང་མཐུན་པར་གྱུར་པ་ན། དེ་དག་གིས་དེ་ན་གཉུག་མར་གནས་པའི་རྣམ་པ་དང་། གཉུག་མར་གནས་པའི་རྟགས་དང་། གཉུག་མར་གནས་པའི་མཚན་མ་འདི་ལྟ་སྟེ། གཙུག་ལག་ཁང་ཆག་ཆག་བཏབ་པ་དང་། ཕྱག་དར་བྱས་པ་དང་། ལྕི་བ་སར་པའི་བྱུག་པས་བྱུགས་པ་དང་། གནས་མལ་བཤམས་པ་དང་། འབྲུ་མར་གྱི་མར་མེ་བུས་པ་དག་མཐོང་ན། དེ་དག་འདི་སྙམ་དུ་སེམས་ཏེ། དགེ་སློང་གང་དག་མ་ལྷགས་པ་དག་ཡོད་ན། དགེ་སློང་གང་དག་མ་ལྷགས་པ་དེ་དག་མེད་པར་བདག་ཅག་གིས་གསོལ་བ་བྱས་ཏེ། གསོ་སྦྱོང་བྱ་ཞིང་སོ་སོར་ཐར་པའི་མདོ་གདོན་པ་གདོན་དུ་མི་རུང་ངོ་སྙམ་ནས། དེ་དག་གིས་དེ་དག་ལྷག་པའི་བསམ་པས་བཙལ་ཏེ་མ་རྙེད་ནས། དེ་དག་གིས་གསོལ་བ་བྱས་ཏེ། གསོ་སྦྱོང་བྱེད་ཅིང་སོ་སོར་ཐར་པའི་མདོ་གདོན་པ་འདོན་པར་བྱེད་པ་ལས། དེའི་འོག་ཏུ་དགེ་སློང་གཉུག་མར་གནས་པ་མཉམ་པ་དག་ལྷགས་ན། དེ་དག་གིས་ཡང་གསོལ་བ་བྱས་ཏེ། གསོ་སྦྱོང་བྱ་ཞིང་སོ་སོར་ཐར་པའི་མདོ་གདོན་པ་གདོན་པར་བྱ་སྟེ། དགེ་སློང་སྔ་མ་དག་ལ་ནི་འགལ་ཚབས་ཅན་དུ་མི་འགྱུར་རོ། །འདི་ལྟ་སྟེ། གསོ་སྦྱོང་བཅོ་ལྔ་པ་དེ་ཉིད་ལ། དགེ་སློང་གློ་བུར་དུ་འོངས་པ་བཞིའམ། ལྷག་པ་དག་འདུག་ཅིང་མཐུན་པར་གྱུར་པ་ན། དེ་དག་གིས་དེ་ན་གཉུག་མར་གནས་པའི་རྣམ་པ་དང་། གཉུག་མར་གནས་པའི་རྟགས་དང་། གཉུག་མར་གནས་པའི་མཚན་མ་འདི་ལྟ་སྟེ། གཙུག་ལག་ཁང་ཆག་ཆག་བཏབ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E1__DUL BA GZHI 1_Foundation of Vowed Morality, Part 1 (Vinaya Vastu 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":308,"text":"མི་མ་ནོངས་པ་དེ་གང་དུ་སྐྱེས། དེའི་ཚེ་སླད་མ་གང་ལགས། བཅོམ་ལྡན་འདས་ཀྱིས་བཀའ་སྩལ་པ། སྨན་གྱི་སྡེ། འདི་ལ་མི་མ་ཉེས་པ་དེ་ནི། སུམ་ཅུ་རྩ་གསུམ་གྱི་ལྷ་རྣམས་ཀྱི་ནང་དུ་སྐྱེས་སོ། །གསོལ་པ། བཅོམ་ལྡན་འདས། རྒྱུ་གང་དང་། རྐྱེན་གང་གིས་མི་དེ་སུམ་ཅུ་རྩ་གསུམ་གྱི་ལྷ་རྣམས་དང་སྐལ་བ་མཉམ་པར་སྐྱེས། བཅོམ་ལྡན་འདས་ཀྱིས་བཀའ་སྩལ་པ། སྨན་གྱི་སྡེ། ཉོན་ཅིག་།མི་དེ་འཆི་བའི་དུས་ཀྱི་ཚེ་དེ་བཞིན་གཤེགས་པ་ལ་སེམས་དད་པས་སངས་རྒྱས་ལ་ཕྱག་འཚལ་ལོ། །ཞེས་ལན་གཅིག་སྨྲས་ཏེ། སྨན་གྱི་སྡེ། དགེ་བའི་རྩ་བ་དེས་བསྐལ་པ་དྲུག་ཅུའི་བར་དུ་སུམ་ཅུ་རྩ་གསུམ་གྱི་ལྷ་རྣམས་ཀྱི་བདེ་བ་མྱོང་བར་འགྱུར། བསྐལ་པ་བརྒྱད་ཅུའི་བར་དུ་སྐྱེ་བར་ཚེ་རབས་དྲན་པར་འགྱུར། སྐྱེ་བ་དང་སྐྱེ་བར་མྱ་ངན་གྱི་ཟུག་རྡུ་ཐམས་ཅད་དང་བྲལ་བར་འགྱུར་རོ། །སྐྱེས་མ་ཐག་ཏུ་སྡུག་བསྔལ་ཐམས་ཅད་ཟློག་པར་བྱེད་དོ། །སེམས་ཅན་དེ་དག་ཐམས་ཅད་ཡོངས་སུ་མྱ་ངན་ལས་འདའ་བར་ནི། མི་ནུས་སོ༑ ༑གསོལ་པ། བཅོམ་ལྡན་འདས། ཇི་ལྟར་སེམས་ཅན་ཐམས་ཅད་ཡོངས་སུ་མྱ་ངན་ལས་འདའ་བར་རྡོ་ཐོགས་པ་ལགས། བཅོམ་ལྡན་འདས་ཀྱིས་བཀའ་སྩལ་པ། སྨན་གྱི་སྡེ༑ བརྩོན་འགྲུས་བརྩམ་པར་བྱའོ། །གསོལ་པ། བཅོམ་ལྡན་འདས། བརྩོན་འགྲུས་བརྩམ་པ་གང་ལགས། བཅོམ་ལྡན་འདས་ཀྱིས་བཀའ་སྩལ་པ། སྨན་གྱི་སྡེ། ཉོན་ཅིག་།","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00102E__PHAGS PA ZUNG GI MDO_I CHOS KYI RNAM GRANGS_A Presentation of the Teaching in an Exalted Sutra of the Gathering (Ārya Saṃghaṭi Sūtra Dharma Paryāya).txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":309,"text":"པས་གཽ་ཏ་མའོ། །ཇི་ལྟར་བྷ་ར་ཏའི་སློབ་མ་རྣམས་ཀྱི་བུ་རྒྱུད་འཆད་པར་འདོད་པ་ལ། ཨུཏྤ་སོགས་ལ་ཨ་ཉ་དང་ཨ་ཉ་དང་ཨི་ཉ་རྣམས་མང་པོ་རྣམས་ལ་བུད་མེད་མིན་པ་ལ་ཞེས་པས་འཇིགས་པས་ཞེས་སོ། །ཛ་ན་སྐྱེ་བ་དང་ཏ་ནོ་ཏི་དང་ཀ་རོ་ཏ་ལི་བི་ཙའོ། །ཛ་ནི་ཏ། ཏྲི་ཙ་ལས་ཨུ་ཎ་ལ་ཨིཊ་དབྱི་བ་མེད་པས་ཛ་ན་ཡི་ཏཱ་ཞེས་པར་འགྱུར་རོ། །ཉི་མའི་གཉེན་དང་ལྷ་མོ་སྒྱུ་འཕྲུལ་སྲས་རྣམས་ཏེ་རྒྱས་པར་ལུང་ལས་ཤེས་པར་བྱའོ། །ཚིགས་སུ་བཅད་པ་གཉིས་ཀྱིས་ཚངས་པ་སྟེ་འདིའི་ལུས་ཀྱི་ཚད། ཚད་མེད་ཅིང་ཁྱད་པར་དུ་འཕགས་པ་གང་ཡིན་པ་སྟེ། བྲྀ་ཧ་ཏ་རྒྱ་ཆེ་བའོ་ཞེས་བཤད་པས་ཚངས་པ་ཞེས་སཱམྦ་སུ་རཱ་ཎ་ལས་བཤད་དོ། །བྱོ་མ་ལ་སོགས་པ་རྣམས་སོ་ཞེས་པས་བྲྀ་ཧི་ལས་མ་ནིང་དང་ནམ་ཨཱ་ག་མ་ཡང་ངོ། །དེ་ནི་ཚངས་པ་ཞེས་བཏགས་ཏེ་དེའི་ལུས་ཀྱི་ཚད་ཁྱབ་འཇུག་གིས་སྟེང་ནས་མར་བལྟས། དབང་ཕྱུག་གིས་འོག་ན་ཡར་བལྟས་ཀྱང་མ་རྙེད་དོ་ཞེས་གྲག་གོ། ། བདག་སྐྱེས་ནི་ལས་ཀྱི་རླུང་གིས་མ་འཕངས་པས་ཏེ་ཀྭི་པ་རྐྱེན་ནོ། །ལྷ་ལས་རྒན་ནི་ལྷ་རྣམས་ཀྱི་ཆེ་ཤོས་ཡིན་པའི་ཕྱིར་རོ། །གནས་རྣམས་ཀྱི་མཆོག་ལ་གནས་པས་མཆོག་གནས་ཏེ། ཨུ་ཎ་སོགས་ཀྱི་ཚིག་ཕྲད་ཀྱི་མདོ་ས་ཨ་ནའི་ན་དབྱི་བ་ཡང་ངོ། །བདུན་པ་ལ་མང་པོ་ལ་ཞེས་པས་མི་འཇིག་གོ། །སྐྱེ་དགུའི་བདག་པོ་རྣམས་ཀྱི་ཡང་ཕ་ཡིན་པས་ན་མེས་པོའོ། །གསེར་གྱི་མངལ་ནི་དྲན་པའི་གཞུང་ལས། །ཁྱབ་འཇུག་རང་བྱུང་བཅོམ་ལྡན་གྱིས། །སྐྱེ་དགུ་སྣ་ཚོགས་བསྒྲུབ་འདོད་པས། །དང་བོར་ཆུ་རྣམས་བསྐྱེད་བྱས་ནས། །དེ་ལ་ས་བོན་རབ་ཏུ་འཕངས། །གསེར་གྱི་མདོག་ཅན་རབ་མཛེས་པའི། །སྒོ་ང་ཆུ་ལས་རང་བྱུང་སྟེ། །དེ་ལས་མཆོད་སྦྱིན་རང་བྱུང་བ། །ཚངས་པ་རང་བྱུང་རྣམ་པར་གྲགས། །གསེར་གྱི་མདོག་ཅན་དེ་ཉིད་ལ། །བཅོམ་ལྡན་དེ་ནི་ལོ་གཅིག་གནས། །སྒོ་ང་དུམ་བུ་གཉིས་གྱུར་པས། །སྟེང་དང་འོག་ཏུ་དེ་ནས་ཆགས། །ཞེས་སོ།། ཉེ་བར་སྤྱོད་པ་ལས་གསེར་གྱི་མདོག་ཅན་གྱི་སྒོ་ང་ནི་གསེར་ཡིན་ལ་དེའི་སྙིང་པོ་ནི་མངལ་ལོ། །འཇིག་རྟེན་དབང་ནི་གཙོ་བོའོ། །རང་བྱུང་ཞེས་ཀྱང་བྱ་སྟེ་ཀྭི་པ་རྐྱེན་སྭ་ཡཾ་བྷཱུ་ལ། ནོ། །གདོང་བཞི་ནི་ཚངས་པས་ཐིག་ལེ་མཆོག་མ་ཞེས་པའི་བུ་མོ་ཞིག་སྤྲུལ་པས་དེ་ལ་རང་ཉིད་ཆགས་ཏེ། བུ་མོ་དེ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.12 (SGRA MDO)\/TD04300__CHI BA MED PA_I MDZOD KYI RGYA CHER _GREL PA _DOD _JO_I BA MO ZHES BYA BA (Amara Koṣa Ṭīkā Kāmadhenu Nāma).txt","subfolder":"A.ii.12 (SGRA MDO)","origin":"Allochthonous","scripture_category":"non-scripture","reference":"Treatises on Sanskrit"},"SCCT_class":"NSCR"}
{"id":310,"text":"༄༅། །རྟོག་པ་དང་། ཡང་དག་པའི་ངག་དང་། ཡང་དག་པའི་ལས་ཀྱི་མཐའ་དང་། ཡང་དག་པའི་འཚོ་བ་དང་། ཡང་དག་པའི་རྩོལ་བ་དང་། ཡང་དག་པའི་དྲན་པ་དང༑ ཡང་དག་པའི་ཏིང་ངེ་འཛིན་ཡིན་ནོ། །བཅོམ་ལྡན་འདས་ཀྱིས་ལྔ་སྡེའི་དགེ་སློང་རྣམས་ལ་ཤེས་པར་བྱ་བ་འདིས་ཤེས་པར་མཛད་སྤྱོད་པས། བཅོམ་ལྡན་འདས་ལྔ་སྡེའི་དགེ་སློང་རྣམས་ལས་གཉིས་ལ་སྔ་དྲོ་གདམས་ངག་འབོགས་པ་ན། གསུམ་གྲོང་དུ་བསོད་སྙོམས་ལ་འཇུག་སྟེ། གསུམ་གྱིས་བསྒྲུབས་པ་གང་ཡིན་པ་དེས་དྲུག་ཆར་འཚོ་བར་བྱེད་དོ། །བཅོམ་ལྡན་འདས་ལྔ་སྡེ་རྣམས་ཀྱི་དགེ་སློང་གསུམ་ལ་ཕྱི་དྲོ་གདམས་ངག་འབོགས་ན། གཉིས་གྲོང་དུ་བསོད་སྙོམས་ལ་འཇུག་སྟེ། གཉིས་ཀྱིས་བསྒྲུབས་པ་གང་ཡིན་པ་དེས་ལྔ་སྡེ་འཚོ་བར་བྱེད་དེ། དེ་བཞིན་གཤེགས་པ་ནི་སྔ་དྲོའི་དུས་ཁོ་ནར་གསོལ་བ་ཡིན་ནོ། །དེ་ནས་བཅོམ་ལྡན་འདས་ཀྱིས་ལྔ་སྡེའི་དགེ་སློང་རྣམས་ལ་བཀའ་སྩལ་པ། དགེ་སློང་དག་ང་སྔོན་མ་ཐོས་པའི་ཆོས་རྣམས་ལ་འདི་ནི་སྡུག་བསྔལ་འཕགས་པའི་བདེན་པའོ་ཞེས་ཚུལ་བཞིན་ཡིད་ལ་བྱེད་པ་ན་མིག་སྐྱེས་སོ། །ཤེས་པ་དང་། རིག་པ་དང་། བློ་དང་། རྟོགས་པ་སྐྱེས་སོ། །དགེ་སློང་དག་ང་སྔོན་མ་ཐོས་པའི་ཆོས་རྣམས་ལ་འདི་ནི་སྡུག་བསྔལ་ཀུན་འབྱུང་བའོ། །འདི་ནི་སྡུག་བསྔལ་འགོག་པའོ། །འདི་ནི་སྡུག་བསྔལ་འགོག་པར་འགྲོ་བའི་ལམ་མོ་ཞེས་ཚུལ་བཞིན","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E4INC__DUL BA GZHI 4_Foundation of Vowed Morality, Part 4 (Vinaya Vastu 4).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":311,"text":"༄༅། །གཞག་པ་ཡིན་ཏེ། དེ་ལྟ་བུ་ནི། ཕས་ཕམ་པའི་གཏམ་གྱི་གླེང་གཞི་མ་ཡིན་པའོ། །བསླབ་པ་སྤོང་བ་མ་ཡིན་པ་ཇི་ལྟ་བུ་ཞེ་ན། དགེ་སློང་གིས་རྣམ་པ་གང་དག་དང་། རྟགས་གང་དག་དང་། མཚན་མ་གང་དག་གིས་བསླབ་པ་སྤོང་བར་བྱེད་པའི་རྣམ་པ་དེ་དག་གིས་དེ་བསླབ་པ་སྤོང་བར་མ་མཐོང་ཞིང་། རྟགས་དེ་དག་གིས་མ་ཡིན། མཚན་མ་དེ་དག་གིས་མ་ཡིན་ལ། དེས་མ་མཐོང་བ་དང་། མ་ཐོས་པ་དང་། མི་དོགས་པས་གསོ་སྦྱོང་གཞག་པ་ནི། ཆོས་མ་ཡིན་པའི་གསོ་སྦྱོང་གཞག་པ་ཡིན་ཏེ། དེ་ལྟ་བུ་ནི། བསླབ་པ་སྤོང་བ་མ་ཡིན་པའོ། །བསླབ་པ་སྤོང་བའི་གཏམ་གྱི་གླེང་གཞི་མ་ཡིན་པ་ཇི་ལྟ་བུ་ཞེ་ན། འདི་ལྟ་སྟེ། དགེ་སློང་རབ་ཏུ་མང་པོ་ཚོགས་ཤིང་འདུས་ལ། གཏམ་སྨྲ་བ་དེ་ཡང་དེ་ལས་བྱུང་བ་མ་ཡིན། དེ་གླེང་བའི་སྐབས་ལ་བབ་པ་མ་ཡིན་ཞིང་། དགེ་སློང་དེ་རྣམས་ཀྱང་སྟན་ལས་ལངས་ནས་སོ་སོར་དོང་བ་དང་། དེས་མ་མཐོང་བ་དང་། མ་ཐོས་པ་དང་། མི་དོགས་པས་གསོ་སྦྱོང་གཞག་པ་ནི། ཆོས་མ་ཡིན་པའི་གསོ་སྦྱོང་གཞག་པ་ཡིན་ཏེ། དེ་ལྟ་བུ་ནི། བསླབ་པ་སྤོང་བའི་གཏམ་གྱི་གླེང་གཞི་མ་ཡིན་པའོ། །དགེ་འདུན་སྤོང་བ་མ་ཡིན་པ་ཇི་ལྟ་བུ་ཞེ་ན། དགེ་སློང་གིས་རྣམ་པ་གང་དག་དང་། རྟགས་གང་དག་དང་། མཚན་མ་གང་དག་གིས་དགེ་འདུན་སྤོང་བར་བྱེད་པའི་རྣམ་བ་དེ་དག་གིས་དགེ་འདུན་སྤོང་བར་བྱེད་པར་མ་མཐོང་ཞིང་། རྟགས་དེ་དག་གིས་མ་ཡིན། མཚན་མ་དེ་དག་གིས་མ་ཡིན་ལ། དེས་མ་མཐོང་བ་དང་། མ་ཐོས་པ་དང་། མི","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E3INC__DUL BA GZHI 3_Foundation of Vowed Morality, Part 3 (Vinaya Vastu 3).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":312,"text":"དང་རང་སངས་རྒྱས་ཐམས་ཅད་ཀྱི་གསང་ཆེན་དུ་གྱུར་བ་ནི་རབ་ཏུ་མ་བསྟན་པའི་ཕྱིར་རོ། །ཕྱག་རྒྱ་དང་གསང་སྔགས་ཐམས་ཅད་དོ་ཞེས་པ་ནི་ཕྱག་རྒྱ་ཐམས་ཅད་ནི་ཕྱག་རྒྱ་བཞིའོ། །གསང་སྔགས་ཐམས་ཅད་ནི་སྙིང་པོ་ལ་སོགས་པ་རྣམས་ཏེ། དེའི་བདག་ཉིད་ཡིན་པའི་ཕྱིར་རོ། །ཆོས་ཐམས་ཅད་བརྗོད་དུ་མེད་པའི་སྨྲ་བ་རྣམས་ཀྱི་དྲན་པ་དང་ཤེས་བཞིན་ཡང་དག་པར་བསྐྱེད་པའོ་ཞེས་པ་ནི། ཆོས་ཐམས་ཅད་ནི་ཕུང་པོ་ལ་སོགས་པ་རྣམས་སོ། །དེ་རྣམས་ཀྱི་བརྗོད་པ་ནི་བརྗོད་པར་བྱ་བ་མ་ཡིན་པ་ཉིད་དོ། །དེ་སྨྲ་བའི་ཚུལ་དང་གང་ལྡན་པ་དེ་དེ་ལྟར་གསུངས་སོ། །དེ་བས་ན་དེ་རྣམས་ཀྱི་དྲན་པ་ནི་འདྲིས་བའི་དངོས་པོ་ལ་སེམས་ཀྱིས་མི་བརྗོད་པར་སེམས་ཀྱིས་མངོན་པར་བརྗོད་པ་ཉིད་དོ། །ཤེས་བཞིན་ནི་ལུས་ངག་གི་རང་དབང་དུ་གནས་པ་སྟེ། དེ་གཉིས་ཡང་དག་པར་བསྐྱེད་པར་བྱ་བའི་དོན་ཏོ། །བླ་ན་མེད་པའི་ཤེས་རབ་བསྐྱེད་པ་དང་ཡིད་གཞུངས་པར་བྱེད་པའོ་ཞེས་པ་ནི་ཤེས་རབ་དང་ཡིད་གཞུངས་པར་བྱེད་པ་གཉིས་ནི་ཤེས་རབ་དང་ཡིད་གཞུངས་པའོ། །བ་ན་མེད་པའི་ཤེས་རབ་དང་ཡིད་གཞུངས་པར་བྱེད་པའི་ཚུལ་དང་གང་ལྡན་པ་དེ་ལ་དེ་ལྟར་རོ། །ནད་མེད་པ་དང་། སྟོབས་དང་། དབང་ཕྱུག་ཕུན་སུམ་ཚོགས་པར་བྱེད་པའོ་ཞེས་པ་ནི། དེ་ལ་ནད་མེད་པར་བྱེད་པ་ནི་ནད་མེད་པ་ཉིད་དོ། །སྟོབས་ནི་ལུས་ཀྱི་ནུས་པའོ། །དབང་ཕྱུག་ནི་གླང་པོ་ཆེ་དང་རྟ་ལ་སོགས་པའོ། །ཕུན་སུམ་ཚོགས་པ་ནི་ནོར་དང་འབྲུལ་ལ་སོགས་པ། །དེ་ཀུན་བྱ་བའི་ཚུལ་དང་གང་ལྡན་པ་དེ་ལ་དེ་ལྟར་གསུངས་སོ། །དཔལ་དང་། དགའ་བ་དང་། ཞི་བ་དང་། ལེགས་པར་རབ་ཏུ་འཕེལ་བར་བྱེད་པའོ་ཞེས་པ་ནི། དེ་ལ་དཔལ་ནི་གཡང་ངོ། །དགེ་བ་ནི་བཟང་པོའོ། །ཞི་བ་ནི་བདེ་ལེགས་སོ། །ལེགས་པ་ནི་བཀྲ་ཤིས་ཏེ་དེ་རྣམས་རབ་ཏུ་འཕེལ་བར་བྱེད་པའི་ཕྱིར་རོ། །གྲགས་པ་དང་། སྙན་པ་དང་། ཚིགས་སུ་བཅད་པ་དང་། བསྟོད་པ་གྲགས་པར་བྱེད་པའོ་ཞེས་པ་ནི། དེ་ལ་སྙན་པ་ནི་ཆོས་ཀྱི་སྦྱིན་པའི་སྒོ་ནས་སོ། །གྲགས་པ་ནི་ཟང་ཟིང་གི་སྦྱིན་པའི་སྒོ་ནས་སོ། །ཚིགས་སུ་བཅད་པ་ནི་མི་འཇིགས་པའི་སྦྱིན་པས་སོ། །བསྟོད་པ་ནི་དབང་བསྐུར་བའི་སྦྱིན་པས་སོ། །དེ་ཡང་དེ་རྣམས་ཀྱི་སྦྱིན་པ་བཞི་པོ་འདི་རྣམས་རབ་ཏུ་སྟོན་པར་བྱེད་པའི་ཕྱིར་རོ། །ནད་དང་འཇིགས་པ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD2533E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":313,"text":"མཐོང་ཞེ་ན། །ཁོ་བོ་ཅག་ནི་ཐ་སྙད་དུ་ནི་སེམས་ཉིད་ཀྱིས་མཐོང་བར་འདོད་དོ། །གལ་ཏེ་སེམས་ནི་སྐད་ཅིག་མ་ཡིན་པའི་ཕྱིར་བྱེད་པ་པོ་ཉིད་མ་ཡིན་ནོ་ཞེ་ན། བཤད་པ། བྱེད་པོ་ཉིད་རུང་ཆོས་གཞན་དག་།མངོན་པར་འགྲུབ་ཕྱིར་དྲིལ་བུ་བཞིན། །ཞེས་བྱ་བ་ནི་གཞན་མུ་སྟེགས་ཅན་གྱིས་ཡོངས་སུ་བརྟགས་པའི་བདག་མེད་དུ་ཟིན་ཀྱང་། སེམས་སྐད་ཅིག་མ་ཉིད་ཐ་སྙད་དུ་བྱེད་པ་པོ་ཉིད་དུ་རུང་སྟེ། ནང་དང་ཕྱི་རོལ་གྱི་འདུ་བྱེད་བདག་མེད་པ་དག་ལ་རྒྱུ་དང་རྐྱེན་སོ་སོར་ངེས་པར་ཚོགས་པའི་དབང་གིས་ཆོས་གཞན་དག་མངོན་པར་འགྲུབ་པའི་ཕྱིར་དཔེར་ན་དྲིལ་བུ་སྒྲ་འབྱིན་པ་དང་། མར་མེ་ངང་བར་བྱེད་པ་དང་། ཆུ་འབབ་པར་བྱེད་པ་དེ་བཞིན་དུ་སྟེ། །དེའི་ཕྱིར་ཁོ་བོ་ཅག་ནི་ཚོགས་པ་ལས་ཐ་སྙད་དུ་ལྟ་བ་ཁས་ལེན་གྱི་དོན་དམ་པར་ནི་དེ་གང་ལ་ཡང་མི་གནས་ཏེ། ཇི་སྐད་དུ། དེ་ནི་མིག་དང་གཟུགས་ལ་མེད། །དེ་གཉིས་པར་ནའང་མི་གནས་ཏེ། །གང་དུ་དེ་ནི་གནས་འགྱུར་བ། དེ་ཡོད་མ་ཡིན་དེ་མེད་མིན། །ཞེས་བྱ་བ་ལ་སོགས་པ་གསུངས་པ་ལྟ་བུའོ། །ཁ་ཅིག་མིག་གི་འོད་ཟེར་ཡུལ་གྱི་ཕྱོགས་སུ་སོང་ནས་འཛིན་པར་བྱེད་དོ་སྙམ་དུ་སེམས་པ་དེ་དགག་པའི་ཕྱིར་བཤད་པ། མིག་ནི་འོད་ཟེར་ལྡན་མི་རིགས། །དབང་པོ་ཡིན་ཕྱིར་དབང་གཞན་བཞིན། །ཞེས་བྱ་བ་ནི་མིག་ནི་འོད་ཟེར་དང་ལྡན་པར་མི་རིགས་ཏེ། དབང་པོ་ཡིན་པའི་ཕྱིར་དབང་པོ་གཞན་བཞིན་ཏེ། ཇི་ལྟར་རྣ་བས་ཀྱང་སྒྲ་ཐག་རིང་པོ་ན་འདུག་པ་ཐོས་ལ། ཡིད་ཀྱིས་ཀྱང་ཡུལ་དཔག་ཚད་སྟོང་གིས་བསྐལ་པ་དག་ཀྱང་ཤེས་མོད་ཀྱི། དེ་དག་འོད་ཟེར་དང་ལྡན་པ་མ་ཡིན་པ་དེ་བཞིན་དུ་མིག་ཀྱང་དེ་དང་འདྲ་བས་དེ་འོད་ཟེར་དང་ལྡན་པར་མི་རིགས་སོ། །གལ་ཏེ་དེ་ལྟར་མིག་གི་དབང་པོ་འོད་ཟེར་དང་ལྡན་པ་མ་ཡིན་ན་འོ་ན་ཇི་ལྟར་བྱི་ལ་དང་འུག་པ་དག་མུན་ཁྲོད་ན་མིག་དག་ལས་སྒྲོན་མ་ལྟར་འབར་བ་འབྱུང་བར་སྣང་ཞེ་ན། དེའི་ཕྱིར་བཤད་པ། མཚན་མོ་རྒྱུ་བའི་མིག་འབྲས་སྣང་། །དབང་པོ་སྣང་བ་མ་ཡིན་ནོ། །ཞེས་བྱ་བ་ནི་མུན་ཁྲོད་ན་མཚོན་མོ་རྒྱུ་བ་རྣམས་ཀྱི་མིག་གི་འབྲས་བུ་སྣང་བར་ཟད་ཀྱི་དབང་པོ་ནི་མི་སྣང་སྟེ། དེ་ནི་བསྟན་དུ་མེད་པ་ཡིན་པའི་ཕྱིར་རོ། །དེའི་ཕྱིར་རྣམ་པར་རྟོག་པ་དེ་ཡང་བཟང་པོ་མ་ཡིན་ནོ། །དེ་བཞིན་དུ། མིག་ནི་བདེ་སོགས་བདག་ཉིད་མིན། །དངོས་པོ་ཡིན","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3856E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":314,"text":"༄༅། །ཐར་པ་བརྒྱད་ཡོངས་སུ་རྫོགས་པར་བྱེད་དོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་མཐར་གྱིས་གནས་པའི་སྙོམས་པར་འཇུག་པ་དགུ་ཡོངས་སུ་རྫོགས་པར་བྱེད་དོ༑ ༑དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་སྟོང་པ་ཉིད་ཀྱི་ཏིང་ངེ་འཛིན་ཡོངས་སུ་རྫོགས་པར་བྱེད་དོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་མཚན་མ་མེད་པའི་ཏིང་ངེ་འཛིན་ཡོངས་སུ་རྫོགས་པར་བྱེད་དོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་སྨོན་པ་མེད་པའི་ཏིང་ངེ་འཛིན་ཡོངས་སུ་རྫོགས་པར་བྱེད་དོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་མངོན་པར་ཤེས་པ་རྣམས་ཡོངས་སུ་རྫོགས་པར་བྱེད་དོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་ཏིང་ངེ་འཛིན་རྣམས་ཡོངས་སུ་རྫོགས་པར་བྱེད་དོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་གཟུངས་ཀྱི་སྒོ་རྣམས་ཡོངས་སུ་རྫོགས་པར་བྱེད་དོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་དེ་བཞིན་གཤེགས་པའི་སྟོབས་བཅུ་ཡོངས་སུ་རྫོགས་པར་བྱེད་དོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་མི་འཇིགས་པ་བཞི་ཡོངས་སུ་རྫོགས་པར་བྱེད་དོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་སོ་སོ་ཡང་དག་པར་རིག་པ་རྣམས་ཡོངས་སུ་རྫོགས་པར་བྱེད་དོ༑ ༑དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་བྱམས་པ་ཆེན་པོ་ཡོངས་སུ་རྫོགས་པར་བྱེད་དོ། །དངོས་པོ་མེད་པའི་ངོ་བོ་ཉིད་ཀྱི་ཚུལ་གྱིས་སྙིང་རྗེ་ཆེན་པོ་ཡོངས་སུ་རྫོགས་པར","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E11INC_SHES RAB KYI PHA ROL TU PHYIN PA STONG PHRAG BRGYA PA 11_The Perfection of Wisdom in 100,000 Lines, Part 11 (Ṣatasāhasrikā Prajña Pāramitā 11).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":315,"text":"༄༅། །རོལ་ཏུ་ཕྱིན་པ་དངོས་པོ་མ་མཆིས་པར་བལྟའོ། །སྣའི་འདུས་ཏེ་རེག་པའི་རྐྱེན་གྱིས་ཚོར་བ་དངོས་པོ་མ་མཆིས་པའི་སླད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་དངོས་པོ་མ་མཆིས་པར་བལྟའོ། །ལྕེའི་འདུས་ཏེ་རེག་པའི་རྐྱེན་གྱིས་ཚོར་བ་དངོས་པོ་མ་མཆིས་པའི་སླད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་དངོས་པོ་མ་མཆིས་པར་བལྟའོ། །ལུས་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་དངོས་པོ་མ་མཆིས་པའི་སླད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་དངོས་པོ་མ་མཆིས་པར་བལྟའོ། །ཡིད་ཀྱི་འདུས་ཏེ་རེག་པའི་རྐྱེན་གྱིས་ཚོར་བ་དངོས་པོ་མ་མཆིས་པའི་སླད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་དངོས་པོ་མ་མཆིས་པར་བལྟའོ། །སའི་ཁམས་དངོས་པོ་མ་མཆིས་པའི་སླད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་དངོས་པོ་མ་མཆིས་པར་བལྟའོ། །ཆུའི་ཁམས་དངོས་པོ་མ་མཆིས་པའི་སླད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་དངོས་པོ་མ་མཆིས་པར་བལྟའོ། །མེའི་ཁམས་དངོས་པོ་མ་མཆིས་པའི་སླད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་དངོས་པོ་མ་མཆིས་པར་བལྟའོ། །རླུང་གི་ཁམས་དངོས་པོ་མ་མཆིས་པའི་སླད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་དངོས་པོ་མ་མཆིས་པར་བལྟའོ། ། ནམ་མཁའི་ཁམས་དངོས་པོ་མ་མཆིས་པའི་སླད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་དངོས་པོ་མ་མཆིས་པར་བལྟའོ། །རྣམ་པར་ཤེས་པའི་ཁམས་དངོས་པོ་མ་མཆིས་པའི་སླད་དུ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E6INC_SHES RAB KYI PHA ROL TU PHYIN PA STONG PHRAG BRGYA PA 6_The Perfection of Wisdom in 100,000 Lines, Part 6 (Ṣatasāhasrikā Prajña Pāramitā 6).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":316,"text":"སློང་གིས་ལུས་ཀྱི་རྣམ་པར་རིག་བྱེད་ཀྱི་གནས་ངན་ལེན་གྱི་ལྟུང་བ་རྗོད་པར་བགྱིད་ན། ཅིར་འགྱུར་ལགས། ཉེས་བྱས་སོ། །བཙུན་པ། རེ་ཞིག་དགེ་སློང་གིས་དབེན་པ་ལ་དབེན་པར་འདུ་ཤེས་པས་གནས་ངན་ལེན་གྱི་ལྟུང་བ་རྗོད་པར་བགྱིད་ན། ཅིར་འགྱུར་ལགས། ཉེས་བྱས་སོ། །བཙུན་པ། དབེན་པ་ལ་མི་དབེན་པར་འདུ་ཤེས་པས་གནས་ངན་ལེན་གྱི་ལྟུང་བ་རྗོད་པར་བགྱིད་ན། ཅིར་འགྱུར་ལགས། ཉེས་བྱས་སོ། །མི་དབེན་པ་ལ་དབེན་པར་འདུ་ཤེས་པས་གནས་ངན་ལེན་གྱི་ལྟུང་བ་རྗོད་པར་བགྱིད་ན། ཅིར་འགྱུར་ལགས། ཉེས་བྱས་སོ། །མི་དབེན་པ་ལ་མི་དབེན་པར་འདུ་ཤེས་པས་གནས་ངན་ལེན་གྱི་ལྟུང་བ་རྗོད་པར་བགྱིད་ན། ཅིར་འགྱུར་ལགས། ལྟུང་བྱེད་ངོ། །བཙུན་པ། རེ་ཞིག་དགེ་སློང་གིས་བསྙེན་པར་མ་རྫོགས་པ་ལ་བསྙེན་པར་མ་རྫོགས་པར་འདུ་ཤེས་པས་གནས་ངན་ལེན་གྱི་ལྟུང་བ་རྗོད་པར་བགྱིད་ན། །ཅིར་འགྱུར་ལགས། ལྟུང་བྱེད་དོ། །བསྙེན་པར་མ་རྫོགས་པ་ལ་བསྙེན་པར་རྫོགས་པར་འདུ་ཤེས་པས་གནས་ངན་ལེན་གྱི་ལྟུང་བ་རྗོད་པར་བགྱིད་ན། ཅིར་འགྱུར་ལགས། ལྟུང་བ་མེད་དོ། །བསྙེན་པར་རྫོགས་པ་ལ་བསྙེན་པར་མ་རྫོགས་པར་འདུ་ཤེས་པས་གནས་ངན་ལེན་གྱི་ལྟུང་བ་རྗོད་པར་བགྱིད་ན། ཅིར་འགྱུར་ལགས༑ ཉེས་བྱས་སོ། །བསྙེན་པར་རྫོགས་པ་ལ་བསྙེན་པར་རྫོགས་པར་འདུ་ཤེས་པས་གནས་ངན་ལེན་གྱི་ལྟུང་བ་རྗོད་པར་བགྱིད་ན། ཅིར་འགྱུར་ལགས། ལྟུང་བ་མེད་དོ། །བཙུན་པ། རེ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00007EA__DUL BA GZHUNG BLA MA_The Higher Classic on Vowed Morality (Vinaya Uttara Grantha A).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":317,"text":"༄༅། །བརྟན་འདི་ལྟར་ཡངས་པ་ཅན་གྱི་དགེ་སློང་རྣམས་ཀྱིས་ཇི་སྲིད་འཚོའི་བར་དུ་ཚྭ་དུས་སུ་རུང་བ་དང་ལྷན་ཅིག་བསྲེས་ནས་ཡོངས་སུ་སྤྱོད་ཅིང་ཚྭ་དུས་སུ་རུང་བར་བགྱིད་དོ། །ཚེ་དང་ལྡན་པ་རུང་བ་མ་ཡིན་ནོ། །གང་དུ་བཅས། རྒྱལ་པོའི་ཁབ་ཏུའོ། །གང་ལས་བརྟེན། ཚེ་དང་ལྡན་པ་ཤཱ་རིའི་བུ་ལས་སོ། །ལྟུང་བ་ཅིར་འགྱུར། ལྟུང་བྱེད་དོ། །གནས་བརྟན་འདི་ནི་གཞི་བཞི་པ་མདོ་སྡེ་ལས་འདས། འདུལ་བ་ལས་འདས། སྟོན་པའི་བསྟན་པ་དང་བྲལ་ཏེ། མདོ་སྡེ་ལ་མི་འཇུག་།འདུལ་བ་ལ་མི་སྣང་། ཆོས་ཉིད་དང་འགལ་ཏེ། དེ་དག་ལ་ཡངས་པ་ཅན་གྱི་དགེ་སློང་རྣམས་ཀྱིས་རུང་བ་མ་ཡིན་པ་རུང་ངོ་ཞེས་ཡོངས་སུ་སྟོན་ཅིང་། ཀུན་ཏུ་སྤྱོད། རབ་ཏུ་སྤྱོད་ན། དེ་ཁྱོད་ཀྱིས་བཏང་སྙོམས་སུ་གཞག་གམ། ཞེས་སྨྲས་པ་དང་། དེ་ཅང་མི་སྨྲ་བར་འདུག་གོ། །དེས་སྨྲས་པ། གནས་བརྟན་དེ་ནི་དེར་བས་ན། འདི་ཞུ་བར་བགྱི་སྟེ། ལམ་གྱིས་རུང་བར་བགྱིད་པ་རུང་ངམ། ཚེ་དང་ལྡན་པ་ལམ་གྱིས་རུང་བ་ཞེས་བྱ་བ་ཅི་ཡིན། གནས་བརྟན་འདི་ལྟར་ཡངས་པ་ཅན་གྱི་དགེ་སློང་རྣམས་ཀྱིས་དཔག་ཚད་དང་། དཔག་ཚད་ཕྱེད་དུ་སོང་སྟེ། འདུས་ཤིང་ཟན་ཟོས་ནས། ལམ་གྱིས་རུང་བར་བགྱིད་དོ། །ཚེ་དང་ལྡན་པ་རུང་བ་མ་ཡིན་ནོ། །གང་དུ་བཅས། རྒྱལ་པོའི་ཁབ་ཏུའོ། །གང་ལས་བརྟེན། ལྷས་བྱིན་ལས་སོ། །ལྟུང་བ་ཅིར་འགྱུར། ལྟུང་བྱེད་དོ། །","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E2__DUL BA PHRAN TSEGS KYI GZHI 2_Foundation of Assorted Topics of Vowed Morality, Part 2 (Vinaya Kṣudraka Vastu 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":318,"text":"༄༅། །ཀུན་དུ་འཕོ་བར་འགྱུར་ཏེ། ཟློས་གར་མཁན་ཆ་བྱད་གཞན་བཏང་ནས་ཆ་བྱད་གཞན་ལེན་པ་ལྟར་རྒྱུ་འཕོ་བ་ཙམ་ཞིག་ཏུ་འགྱུར་གྱི། འབྲས་བུ་སྔ་ན་མེད་པ་སྐྱེ་བ་ནི་མ་ཡིན་ནོ། །དེའི་ཕྱིར་རྒྱུ་རྟག་པ་ཉིད་དུ་འགྱུར་ན། རྟག་པ་དག་ནི་ཡོད་པ་ཉིད་ཀྱང་མ་ཡིན་ནོ། །ཇི་སྐད་དུ་བརྒྱ་པ་ལས། གང་ཞིག་གང་ན་ནམ་གྱི་ཚེ་འང་། །མ་བསྟེན་པར་ནི་ཡོད་ཉིད་མེད། །དེས་ན་ནམ་ཡང་གང་ཞིག་ཏུ། །རྟག་པ་འགའ་ཡང་ཡོད་མ་ཡིན། །ཞེས་བཤད་དོ། །གཞན་ཡང་རྟོག་པ་འདི་ལ་ནི། སྔོན་སྐྱེས་པའི་རྒྱུ་ཡང་སྐྱེ་བར་འགྱུར་ན། སྐྱེས་པ་ནི་སླར་ཡང་སྐྱེ་བར་མི་རིགས་ཏེ། དགོས་པ་མེད་པའི་ཕྱིར་དང་། ཐུག་ཕ་མེད་པར་ཐལ་བར་འགྱུར་བའི་ཕྱིར་རོ། །ཅི་སྟེ་བདག་ཉིད་གང་གིས་ཡོད་པའི་བདག་ཉིད་དེ་སྐྱེ་བ་ནི་མ་ཡིན་གྱི། བདག་ཉིད་གང་གིས་ཡོད་པ་མ་ཡིན་པ་དེ་ཁོ་ན་སྐྱེ་བ་ཡིན་ནོ་སྙམ་ན། འདི་ཡང་མི་རུང་སྟེ། རྒྱུའི་རང་གི་ངོ་བོ་རྒྱུའི་རང་བཞིན་མ་སྤངས་པ་ལ་འབྲས་བུ་ཡིན་ནོ་ཞེས་བྱ་བར་མིང་ཙམ་ཞིག་ཐ་དད་པ་ཡིན་པའི་ཕྱིར་དང་། གནས་སྐབས་ཐ་དད་ན་ཡང་རྫས་ཐ་མི་དད་པར་སྒྲུབ་པར་མི་ནུས་པའི་ཕྱིར་དང་། འབྲས་བུའི་གནས་སྐབས་ན་རྒྱུའི་རང་བཞིན་ཡོངས་སུ་སྤངས་པ་ནི་འབྲས་བུའི་སྒྲས་བརྗོད་པར་བྱ་བ་ཡིན་པའི་ཕྱིར་ན་རྒྱུ་འབྲས་བུའི་བདག་ཉིད་དུ་གནས་སོ་ཞེས་བྱ་བ་འདི་ནི་གྱི་ནའོ། །གཞན་ཡང་། གལ་ཏེ་རྒྱུས་འབྲས་བུ་སྐྱེད་པར་བྱེད་ན། དེ་འགགས་པའམ་མ་འགགས་པ་ཞིག་གིས་སྐྱེད་པར་བྱེད། འབྲས་བུ་ཡང་སྐྱེས་པའམ་མ་སྐྱེས་པ་ཞིག་བསྐྱེད་གྲང་ན། གཉི་ག་ལྟར་ཡང་མི་འཐད་དོ་ཞེས་བསྟན་པའི་ཕྱིར། འགགས་པ་ནུབ་པར་གྱུར་པ་ཞིག་།འབྲས་བུ་སྐྱེས་པ་ཇི་ལྟར་སྐྱེད། །འབྲས་བུ་དང་ནི་འབྲེལ་པའི་རྒྱུ། །གནས་པས་ཀྱང་ནི་ཇི་ལྟར་སྐྱེད། །ཅེས་གསུངས་ཏེ། གལ་ཏེ་རེ་ཞིག་འགགས་པ་ནུབ་ཅིང་ཞིག་པར་གྱུར་པའི་རྒྱུས་འབྲས་བུ་སྐྱེས་པ་སྟེ་ཡོད་ཅིང་བདོག་པ་བསྐྱེད་དོ་ཞེས་བྱ་བར་རྟོག་ན་ནི་དེ་ནི་མི་འཐད་དོ། །ཅིའི་ཕྱིར་ཞེ་ན། ཇི་ལྟར་འགགས་པ་ཡོད་པ་མ་ཡིན་པའི་རྒྱུས་འབྲས་བུ་སྐྱེད་པར་བྱེད་པར་འགྱུར། གལ་ཏེ་འབྲས་བུ་སྐྱེད་ན་ནི་མོ་གཤམ་གྱི་བུས་ཀྱང་བུ་སྐྱེད་པར་འགྱུར་རོ། །འབྲས་བུ་ཡོད་ཅིང་བདོག་པ་ཡང་སྐྱེ་བ་ལ་ལྟོས","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3860E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":319,"text":"༄༅། །འདུས་ནས། དམར་བུ་ཅན་གྱི་གྲོང་ནས་བྱུང་སྟེ། བཅོམ་ལྡན་འདས་གང་ན་བ་དེར་དོང་སྟེ་ལྷགས་ནས། བཅོམ་ལྡན་འདས་ཀྱི་ཞབས་གཉིས་ལ་མགོ་བོས་ཕྱག་འཚལ་ཏེ། ཕྱོགས་གཅིག་ཏུ་འདུག་གོ་།ཕྱོགས་གཅིག་ཏུ་འདུག་ནས། དམར་བུ་ཅན་གྱི་གྲོང་གི་བྲམ་ཟེ་དང་ཁྱིམ་བདག་རྣམས་ལ། བཅོམ་ལྡན་འདས་ཀྱིས་འདི་སྐད་ཅེས་བཀའ་སྩལ་ཏོ། །བྲམ་ཟེ་དང་ཁྱིམ་བདག་དང་། །ལྔ་པོ་འདི་དག་ནི། བག་མེད་པའི་ཉེས་དམིགས་དག་ཡིན་ཏེ། ལྔ་གང་ཞེ་ན། བྲམ་ཟེ་དང་ཁྱིམ་བདག་དག་འདི་ལ་བག་མེད་པ་དང་ལྡན་ཞིང་། བག་མེད་པ་ལ་གནས་པའི་རྒྱུས་ལོངས་སྤྱོད་ཆེན་པོ་ལས་ཉམས་པར་འགྱུར་ཏེ། བྲམ་ཟེ་དང་ཁྱིམ་བདག་རྣམས་བག་མེད་པ་དང་ལྡན་ཞིང་། བག་མེད་པ་ལ་གནས་པའི་རྒྱུས་ལོངས་སྤྱོད་ཆེན་པོ་ལས་ཉམས་པར་འགྱུར་བ་གང་ཡིན་པ་འདི་ནི། བག་མེད་པའི་ཉེས་དམིགས་དང་པོ་ཡིན་ནོ། །གཞན་ཡང་བྲམ་ཟེ་དང་ཁྱིམ་བདག་དག་བག་མེད་པ་དང་ལྡན་ཞིང་། བག་མེད་པ་ལ་གནས་པའི་རྒྱུས་རྒྱལ་རིགས་ཀྱི་འཁོར་དུ་ཡང་རུང་། བྲམ་ཟེའི་འཁོར་དུ་ཡང་རུང་། ཁྱིམ་བདག་གི་འཁོར་དུ་ཡང་རུང་། དགེ་སྦྱོང་གི་འཁོར་དུ་ཡང་རུང་། འཁོར་གང་དང་གང་དུ་འགྲོ་བ་དེ་དང་དེ་དག་ཏུ་ཞུམ་ཞུམ་པོར་གྱུར་ནས། དགའ་བ་མེད་པ་དང་། བག་ཚ་བས་འགྲོ་བར་འགྱུར་ཏེ། བྲམ་ཟེ་དང་ཁྱིམ་བདག་དག་བག་མེད་པ་དང་ལྡན་ཞིང་། བག","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E2__DUL BA PHRAN TSEGS KYI GZHI 2_Foundation of Assorted Topics of Vowed Morality, Part 2 (Vinaya Kṣudraka Vastu 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":320,"text":"༄༅། །འགྱུར་རོ། །དེ་ལྟར་མྱ་ངན་ལས་འདས་པའི་དགེ་སློང་སྐྱོབ་པ་ནི་གཞན་དུ་ལེན་པ་མེད་ཅིང་ཡང་སྲིད་མེད་པར་འགྱུར་ཏེ། བདུད་ཟིལ་གྱིས་ནོན་པ་དང་། གཡུལ་ལས་རྒྱལ་བ་དང་། སྲིད་པ་ཐམས་ཅད་ལས་རབ་ཏུ་འདས་པ་འདི་ལྟ་བུ་འདི་ནི་སྡུག་བསྔལ་གྱི་མཐའ་ཡིན་ནོ། །དགེ་སློང་དངོས་པོ་བཅད་པ་དང་། །ཉེ་བར་ཞི་ཞིང་སེམས་ཞི་བ། །དེ་ནི་ཡང་སྲིད་མེད་པར་འགྱུར། །སྐྱེ་བའི་འཁོར་བ་རྣམ་པར་སྤངས། །དགེ་སློང་དངོས་པོ་བཅད་པ་དང་། །ཉེ་བར་ཞི་ཞིང་སེམས་ཞི་བ། །དེ་ནི་བདུད་ཀྱི་འཆིང་ལས་གྲོལ། །སྐྱེ་བའི་འཁོར་བ་རྣམ་པར་སྤངས། །དགེ་སློང་དངོས་པོ་བཅད་པ་དང་། །སེམས་ནི་ཟག་པ་མེད་གྱུར་པ། །དེ་ནི་ཡང་སྲིད་མེད་པ་སྟེ། །སྐྱེ་བའི་འཁོར་བ་རྣམ་པར་སྤངས། །དགེ་སློང་དངོས་པོ་བཅད་པ་དང་། །སེམས་ནི་ཟག་པ་མེད་གྱུར་པ། །དེ་ནི་བདུད་ཀྱི་འཆིང་ལས་གྲོལ། །སྐྱེ་བའི་འཁོར་བ་རྣམ་པར་སྤངས། །དགེ་སློང་དངོས་པོ་བཅད་པ་དང་། །སྲིད་པའི་སྲེད་པ་གཏུབས་གྱུར་པ། །དེ་ནི་ཡང་སྲིད་མེད་པར་འགྱུར། །སྐྱེ་བའི་འཁོར་བ་རྣམ་པར་སྤངས། །དགེ་སློང་དངོས་པོ་བཅད་པ་དང་། །སྲིད་པའི་སྲེད་པ་བཅད་གྱུར་པ། །དེ་ནི་བདུད་ཀྱི་འཆིང་ལས་གྲོལ། །སྐྱེ་བའི་འཁོར་བ་རྣམ་པར་སྤངས། །གང་ཞིག་འདམ་རྫབ་ལེགས་བརྒལ་ཅིང་། །གྲོང་གི་ཚེར་མ་བཀྲུགས་པ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00326_CHED DU BRJOD PA_I TSOMS_Collection of Tailored Teachings (Udānavarga).txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":321,"text":"སེམས་དཔའ་གང་དང་ལམ་གང་གིས་ངེས་པར་འབྱུང་བ་དེ་དག་དེ་ཁོ་ན་ཉིད་དུ་ན་མེད་ཅིང་མི་དམིགས་པའོ། །ཉེ་བར་བསྡུ་བ་ནི་དེ་ལྟར་ཞེས་བྱ་བ་ལ་སོགས་པ་གསུངས་པ་ཡིན་ཏེ། ཀུན་རྫོབ་ཏུ་ནི་ཡོད་དོ་ཞེས་བྱ་བར་དགོངས་སོ། །དེ་སྐད་དུ་ཡང་། མཐོང་དང་བསྒོམ་པའི་ལམ་དག་ལ། །གཟུང་དང་འཛིན་པའི་རྣམ་རྟོག་བརྒྱད། །ཉེ་བར་ཞི་བར་བྱ་བའི་ཕྱིར། །གཉེན་པོ་རྣམ་པ་བརྒྱད་ཅེས་བྱ། །ཞེས་གསུངས་པ་ཡིན་ནོ། །ཇི་སྐད་དུ་བཤད་པའི་གོ་རིམས་ཀྱིས་ཀུན་རྫོབ་དང་དོན་དམ་པའི་བདེན་པ་ལས་མི་འདའ་བར་ཐེག་པ་ཆེན་པོ་མ་ལུས་པ་སྙིང་རྗེ་ལ་སོགས་པ་རྣམས་ཀྱིས་རྗེས་སུ་བསྒྲུབས་པས། བྱང་ཆུབ་ཆེན་པོ་ཐོབ་པར་བྱེད་པའི་ངོ་བོས་སྒྲུབ་པར་བྱེད་པའི་ཕྱིར་ན་སྙིང་རྗེ་ལ་སོགས་པའི་ཚོགས་ཡིན་པའི་ཕྱིར་ཚོགས་ཀྱི་སྒྲུབ་པ་ནི་རྣམ་པ་བཅུ་བདུན་ཡིན་ནོ། །དེ་ལྟར་ཚོགས་བསགས་པ་རྣམས་ནི་ཇི་ལྟར་འཕགས་པ་བྱམས་པས་བརྙེས་པ་ལྟར་ངེས་པར་འབྱུང་བ་ཡིན་པས་བཞི་པ་ངེས་པར་འབྱུང་བའི་སྒྲུབ་པ་བརྗོད་པར་བྱའོ། །དེ་ཡང་ཡུལ་གྱི་དབྱེ་བས་རྣམ་པ་བརྒྱད་ཡོད་པ་ལས་དང་པོ་གཙོ་བོ་ཡིན་པས་ཆེད་དུ་བྱ་བའི་ངེས་པར་འབྱུང་བའོ། །དེ་ཡང་སེམས་ཅན་ཀུན་གྱི་མཆོག་ཉིད་ཀྱི། སེམས་ཆེན་པོ་ཉིད་ཀྱིས་ངེས་པར་འབྱུང་བ་དང་། སྤོང་བ་ཆེན་པོ་ཉིད་ཀྱིས་ངེས་པར་འབྱུང་བ་དང་། རྟོགས་པ་ཆེན་པོ་ཉིད་ཀྱིས་ངེས་པར་འབྱུང་བ་སྟེ། རྣམ་པ་གསུམ་ཡོད་པ་དེ་བས་ན་ཆེད་དུ་བྱ་བའི་ངེས་པར་འབྱུང་བ་གསུམ་གྱི་དབང་དུ་མཛད་ནས། བཅོམ་ལྡན་འདས་ཐེག་པ་ཆེན་པོ་ཞེས་བྱ་བ་ལ་སོགས་པ་གསུངས་སོ། །དམིགས་པ་ཆེན་པོ་ཉིད་དང་ནི། །དེ་བཞིན་སྒྲུབ་པ་གཉིས་དག་དང་། །ཡེ་ཤེས་བརྩོན་འགྲུས་རྩོམ་པ་དང་། །ཐབས་ལ་མཁས་པར་གྱུར་པ་དང་། །ཡང་དག་འགྲུབ་པ་ཆེན་པོ་དང་། །སངས་རྒྱས་ཕྲིན་ལས་ཆེན་པོ་སྟེ། །ཆེན་པོ་འདི་རྣམས་དང་ལྡན་པས། །ཐེག་ཆེན་ཞེས་ནི་ངེས་པར་བརྗོད། །ཅེས་བྱ་བའི་ཆེན་པོ་ཉིད་བདུན་དང་ལྡན་པས་བྱང་ཆུབ་སེམས་དཔའི་ལམ་འབྲས་བུ་དང་བཅས་པ་ནི་ཐེག་པ་ཆེན་པོ་ཡིན་ནོ། །ཐེག་པ་ཆེན་པོ་ནི་འཇིག་རྟེན་ན་རབ་ཏུ་གྲགས་པ་ཙམ་ཉིད་ཀྱི་དོན་མ་ཡིན་བར་མངོན་པར་བྱང་ཆུབ་པའི་འབྲས་བུ་ཅན་ཡིན་ཏེ་དེ་ཉིད་འཆིང་བ་ཡིན་པའི་ཕྱིར་རོ། །དེ་ལྟ་མ་ཡིན་ན་ཐེག་པ་ཆེན་པོའི་གཉེན་པོ་བསྒོམ་པ་དོན་མེད","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3791E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":322,"text":"༄༅། །ལ་ཕམ་པར་འགྱུར་བའི་ལྟུང་བ་མ་བྱུང་ངམ་སྙམ་དུ་འགྱོད་པ་སྐྱེས་ནས་དེ་དག་མཐར་གྱིས་མཉན་ཡོད་དུ་ཕྱིར་ཕྱིན་པ་དང་། དེ་དག་ལ་དགེ་སློང་རྣམས་ཀྱིས་སྨྲས་པ། ཚེ་དང་ལྡན་པ་དག་འོངས་པ་ལེགས་སོ། །འོངས་པ་ལེགས་སོ། །ཇི་ལྟར་བདེ་བར་བརྒྱུས་སམ། ཁྱེད་ཅག་ཤོ་གམ་པ་དག་དང་ལ་གཅན་པ་དག་དང་གྲུ་བཙས་གཅོད་པ་དག་གིས་ཡོངས་སུ་གཙེས་པར་མ་གྱུར་ཏམ། དེ་དག་གིས་སྨྲས་པ། ཚེ་དང་ལྡན་པ་དག་བདག་ཅག་དེ་དག་གིས་ཡོངས་སུ་གཙེས་པར་མ་གྱུར་མོད་ཀྱི། འོན་ཀྱང་བདག་ཅག་བསོད་སྙོམས་ལ་ཞུགས་པ་དག་གི་གཏུར་བུ་དག་དང་། ཆོས་གོས་ཀྱི་སྣོད་དག་དང་། བར་བུར་སྣོད་དག་ཏུ་ཚོང་པ་དག་གིས་ཤོ་གམ་གཞལ་དགོས་པའི་རྫས་བཅུག་པ་དེ་བདག་ཅག་གིས་མ་ཤེས་ནས་ཤོ་གམ་གྱི་གནས་ནས་བཟླས་པས། དེའི་ཕྱིར་བདག་ཅག་ལ་ཕམ་པར་འགྱུར་བའི་ལྟུང་བ་མ་བྱུང་ངམ་སྙམ་དུ་འགྱོད་པ་སྐྱེས་སོ། །དགེ་སློང་རྣམས་ཀྱིས་སྐབས་དེ་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ། དགེ་སློང་དག་དགེ་སློང་དེ་དག་ལ་ནི་ལྟུང་བ་མེད་མོད་ཀྱི། ཡང་དགེ་སློང་གིས་སྣོད་དག་ཡལ་བར་བོར་ཏེ། འགྲོ་བར་མི་བྱ་བར་འདི་ལྟར་སྲུང་མ་དགེ་སློང་གཞག་པར་བྱའོ། །དེ་དག་གིས་དགེ་སློང་བཞག་སྟེ་བསོད་སྙོམས་ལ་ཞུགས་པ་ན། དགེ་སློང་དེ་གང་གི་ཚེ་བཤང་བ་དང་། གཅི་བའམ། ཆུ་འཚག་ཏུ་འགྲོ་བ་དེའི་ཚེ། ཚོང་པ་དེ་དག","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E1__DUL BA RNAM PAR _BYED PA 1_The Divisions of Vowed Morality, Part 1 (Vinaya Vibhaṃga 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":323,"text":"༄༅། །ཆོག་གོ། །དཀྱུས་མ་བརྗོད་པར་བྱ་སྟེ། དེ་ལྟ། དེ་ལྟར་འདི་རྣམས་ནང་དུ་རྩའི་རང་བཞིན་དང་། ཕྱི་རོལ་དུ་ནི་ཞལ་དང་སྐུ་མདོག་དང་། ཕྱག་དང་། དབྱིབས་དང་། མཚོན་ཆ་ལ་སོགས་པ་འཛིན་པ་སྟེ། སེམས་ཅན་གྱི་བསམ་པའི་དབང་ལ་བརྟེན་ནས་དཀྱིལ་འཁོར་གྱི་འཁོར་ལོར་རྣམ་པར་གཞག་པ་དང་། པུལླཱི་ར་ལ་སོགས་པའི་གནས་རྣམས་སུ། ཞིང་སྐྱེས་མའི་གཟུགས་ཀྱིས་རྗེས་སུ་འཛིན་པར་མཛད་པ་རྣམས་རོལ་པར་བྱེད་ཅིང་། དགའ་བར་བྱེད་ལ། རབ་ཏུ་རྒྱུ་བར་བྱེད་དོ། །དེ་བཞིན་དུ་ནང་དུ་ཡང་། དེ་རྣམས་ཀྱི་ཞལ་ལ་སོགས་པ་ཡོད་དེ། རྩ་ཐམས་ཅད་ཉིད་བདེ་བ་ཆེན་པོའི་འཁོར་ལོ་ལས་བྱུང་ནས་རྡོ་རྗེ་དང་ཆུ་སྐྱེས་ཀྱི་མཐར་ཐུག་པ་ན་ཞལ་དུ་རབ་ཏུ་གསལ་བར་འགྱུར་ལ། དེའི་མྱུ་གུ་རྣམས་ནི་སོ་སོའི་ཕྱོགས་མང་པོ་རྣམས་སོ། །ཁམས་ཀྱིས་གཙོས་པ་ལས་སྐུ་མདོག་དང་ལྡན་པ་སྟེ། དེ་ལྟར་ཡང་སོ་དང་སེན་མོ་ནི་དཀར་པོ་དང་། སྐྲ་དང་བ་སྤུ་ནི་ནག་པོ་དང་། པགས་པའི་དྲི་མ་ནི་དམར་ནག་དང་། ཤ་ནི་དམར་པོའི་མདོག་དང་། ཆུ་རྒྱུས་རྣམས་ནི་དཀར་པོ་དང་། རུས་པའི་ཕྲེང་བ་ནི་དཀར་པོ་དང་། མཆིན་པ་ནི་ཤིན་ཏུ་ནག་པོ་དང་། སྙིང་ནི་དམར་དཀར་དང་། མིག་དག་ནི་དཀར་པོ་དང་། ནག་པོ་དང་། མཁྲིས་པ་ནི་སེར་པོ་དང་། གློ་བ་ནི་དམར་པོ་དང་། རྒྱུ་མ་དང་གཉེ་མ་ནི་དཀར་པོ་དང་། ལྟོ་བ་ནི་སྔོ་བསངས་དང་། བཤང་བ་ནི་སེར་པོ་དང་། མཚམས་མཐའ་ནི་དམར་དཀར་དང་། བད་ཀན་ནི་དཀར་པོ་དང་། རྣག་ནི་ཟླ་བ་ལྟར་དཀར་སེར་དང་། ཁྲག་ནི་དམར་པོ་དང་། རྡུལ་ནི་མེའི་ཁ་དོག་དང་། ཚིལ་བུ་ནི་དཀར་པོ་དང་། མཆི་མ་ནི་མུ་ཏིག་གི་འབྲས་བུ་ལྟར་དཀར་བ་དང་མཆིལ་མ་ནི་གནག་ཅིང་དཀར་བ་དང་། ངར་སྣབས་ནི་སེར་པོ་དང་དཀར་པོའོ་ཞེས་པ་ནི་ཁ་དོག་གི་དབྱེ་བའོ། །འདི་རྣམས་ཀྱི་དབྱིབས་ནི། འཁྱོག་བོའི་གཟུགས་ཉིད་ཀྱིས་གཡོན་དང་གཡས་སུ་རབ་ཏུ་རྒྱུ་བས་གནས་པ་སྟེ། གཡས་བརྐྱང་བལ་སོགས་པའི་གཟུགས་སུ་གྲུབ་པའོ། །མཚོན་ཆ་འདི་རྣམས་ཀྱི་གྲི་གུག་དང་ཐོད་པ་རྣམ་པར་དག་པ་ནི་རྣམ་པར་རྟོག་པའི་དྲི་མ་འབྱེད་པར་བྱེད་པའི་ལྷན་སྐྱེས་ཀྱི་རང་བཞིན་དུ་ཤེས་པར་བྱའོ། །འདིར་ཚིགས་སུ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1449E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":324,"text":"༄༅། །སྐྱེ་བ་མེད་པ་ལྕེའི་འདུས་ཏེ་རེག་པ་ཞེས་བྱ་བར་རྣམ་པར་རྟོག་པར་མི་འགྱུར་རོ། །ལུས་ཀྱི་འདུས་ཏེ་རེག་པ་སྐྱེ་བ་མེད་ཅེས་བྱ་བར་རྣམ་པར་རྟོག་པར་མི་འགྱུར། སྐྱེ་བ་མེད་པ་ལུས་ཀྱི་འདུས་ཏེ་རེག་པ་ཞེས་བྱ་བར་རྣམ་པར་རྟོག་པར་མི་འགྱུར་རོ། །ཡིད་ཀྱི་འདུས་ཏེ་རེག་པ་སྐྱེ་བ་མེད་ཅེས་བྱ་བར་རྣམ་པར་རྟོག་པར་མི་འགྱུར། སྐྱེ་བ་མེད་པ་ཡིད་ཀྱི་འདུས་ཏེ་རེག་པ་ཞེས་བྱ་བར་རྣམ་པར་རྟོག་པར་མི་འགྱུར་རོ། །མིག་གི་འདུས་ཏེ་རེག་པ་འགག་པ་མེད་ཅེས་བྱ་བར་རྣམ་པར་རྟོག་པར་མི་འགྱུར། འགག་པ་མེད་པ་མིག་གི་འདུས་ཏེ་རེག་པ་ཞེས་བྱ་བར་རྣམ་པར་རྟོག་པར་མི་འགྱུར་རོ། །རྣ་བའི་འདུས་ཏེ་རེག་པ་འགག་པ་མེད་ཅེས་བྱ་བར་རྣམ་པར་རྟོག་པར་མི་འགྱུར། འགག་པ་མེད་པ་རྣ་བའི་འདུས་ཏེ་རེག་པ་ཞེས་བྱ་བར་རྣམ་པར་རྟོག་པར་མི་འགྱུར་རོ། །སྣའི་འདུས་ཏེ་རེག་པ་འགག་པ་མེད་ཅེས་བྱ་བར་རྣམ་པར་རྟོག་པར་མི་འགྱུར། འགག་པ་མེད་པ་སྣའི་འདུས་ཏེ་རེག་པ་ཞེས་བྱ་བར་རྣམ་པར་རྟོག་པར་མི་འགྱུར་རོ། །ལྕེའི་འདུས་ཏེ་རེག་པ་འགག་པ་མེད་ཅེས་བྱ་བར་རྣམ་པར་རྟོག་པར་མི་འགྱུར། འགག་པ་མེད་པ་ལྕེའི་འདུས་ཏེ་རེག་པ་ཞེས་བྱ་བར་རྣམ་པར་རྟོག་པར་མི་འགྱུར་རོ། །ལུས་ཀྱི་འདུས་ཏེ་རེག་པ་འགག་པ་མེད་ཅེས་བྱ་བར་རྣམ་པར་རྟོག་པར་མི་འགྱུར། འགག་པ་མེད་པ་ལུས་ཀྱི་འདུས་ཏེ་རག་པ་ཞེས་བྱ་བར་རྣམ་པར་རྟོག་པར་མི་འགྱུར་རོ། །ཡིད་ཀྱི་འདུས་ཏེ་རེག་པ་འགག་པ་མེད་ཅེས་བྱ་བར","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E4INC_SHES RAB KYI PHA ROL TU PHYIN PA STONG PHRAG BRGYA PA 4_The Perfection of Wisdom in 100,000 Lines, Part 4 (Ṣatasāhasrikā Prajña Pāramitā 4).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":325,"text":"མྱུར་དུ་འདུ་བར་བྱ། ཤེས་བཞིན་དུ་འདོང་བར་བྱ་བ་ནས་སྔ་མ་བཞིན་ཏེ། འདུག་པ་ལ་མཁས་པར་བྱ་བའི་བར་དུ་དེར་དགེ་འདུན་གྱི་གནས་བརྟན་གྱིས་རྒན་རིམ་དུ་ཕྱག་བྱས་ནས་བདག་གི་སྟན་གང་ན་བར་འདུག་པར་བྱ། གནས་བརྟན་གཉིས་པོས་ཀྱང་དགེ་འདུན་གྱི་གནས་བརྟན་ལ་ཕྱག་བྱས་ནས་རང་གི་སྟན་གང་ན་བར་འདུག་པར་བྱ། དེ་བཞིན་དུ་གནས་བརྟན་གསུམ་པོ་དང་བཞི་པོ་ནས་དགེ་འདུན་གྱི་གསར་བུའི་བར་དུ་སྟེ། རྒན་རིམ་དུ་ཕྱག་བྱས་ནས་རང་གི་སྟན་གང་ན་བར་འཁོད་པར་བྱའོ། །དེར་དགེ་སློང་གནས་བརྟན་དང་། བར་མ་དང་། གསར་བུ་རྣམས་ཀྱིས་ཇི་ལྟར་ཆོས་བཞིན། ཇི་ལྟར་འདུལ་བ་བཞིན། ཇི་ལྟར་སྟོན་པས་བསྟན་པ་བཞིན་དུ་དེ་ལྟར་དགེ་འདུན་གྱི་ལས་བྱ། དགེ་སློང་གནས་བརྟན་གྱིས་དགེ་སློང་རྣམས་ལ་སྤྱོ་བར་མི་བྱ། སྨད་པར་མི་བྱ། མ་གུས་པར་མི་བྱ་སྟེ། འདི་ནི། དུས་མ་ཡིན་པར་དགེ་འདུན་འདུ་བའི་བྱ་བའོ། །དུས་མ་ཡིན་པར་དགེ་འདུན་འདུ་བའི་གནས་བརྟན་གྱི་བྱ་བ་གང་ཞེ་ན། དུས་མ་ཡིན་པར་དགེ་འདུན་འདུ་བའི་དགེ་སློང་གནས་བརྟན་གྱིས་དུས་མ་ཡིན་པར་འདུ་བ་ན་སྔར་སྒོའམ། གཎྜཱི་བརྡུངས་ཀྱང་རུང་སྟེ། ཐོག་མར་འགྲོ་བར་བྱ། ཐོག་མར་འགྲེང་བར་བྱ། ཐོག་མར་འདུག་པར་བྱ་སྟེ། བཀུར་སྟིར་བཅས། ཡིད་དམའ་བར་བཅས། འཇིགས་ཤིང་དབང་དུ་འགྱུར་བར་བཅས། ཡིད་ཕབ་ལ་ཕྱགས་མ་ལྟ་བུའི་སེམས་སུ་བཅས་ལ། དགེ་འདུན་གྱི་ནང་དུ་འགྲོ་བར་བྱ།","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00007EB2__DUL BA GZHUNG DAM PA 2_The Perfect Classic on Vowed Morality, Part 2 (Vinaya Uttara Grantha B, 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":326,"text":"པ་ནི་མཐོང་བའི་ཆོས་ཀྱི་འབྲས་བུའོ། །སློང་བ་རྣམས་མཐོང་བའི་ཆོས་ལ་འབྲས་བུའམ་དོན་མེད་པར་རོ། །འཇིག་རྟེན་བསྐྱབ་ཕྱིར་ཞེས་བྱ་བ་ནི་སངས་རྒྱས་ཀྱི་གོ་འཕང་ཐོབ་པར་བྱ་བའི་གནས་སྐབས་ཀྱི་དོན་ནོ། །སྨན་དཔྱད་ལས་བྱུང་བ་ཞེས་བྱ་བའི་སྨན་དཔྱད་ལས་བྱུང་བ་ཇི་ལྟ་བུ་ཞེ་ན། སྨྲས་པ་དལ་བུས་དང་མ་སྣད་པར་རོ། །ཡང་ན་སྨན་དཔྱད་ལས་བྱུང་བ་བཞིན་དུ་ཞེས་བྱ་བའི་སྨན་ཡིག་ལས་བྱུང་བ་བཞིན་དུ་སྟེ། ཕྱོགས་གང་དུ་མཚོན་གཏང་བར་བྱ་བ་དང་། ཇི་ལྟར་དབྱུང་བ་སྟོན་པ་ཡིན་ཏེ། དལ་བུས་བྱ་བ་དང་མ་སྣད་པར་རོ། །དེ་ལྟར་ཕྱུང་བ་ལ་རབ་ཏུ་དགའ་བ་བཞིན་དུ་ཞེས་འབྱིན་པ་དངོས་ཏེ། ལས་ཀྱི་དུས་ན་སེམས་དང་བ་གང་བཅོམ་ལྡན་འདས་ཀྱིས་གསུངས་པ་དེ་སྟོན་པ་ཡིན་ཏེ། སྦྱོར་བའི་ཚེ་ན་མཆོག་ཏུ་དགའ་བ་དང་། བྱིན་ནས་ཀྱང་ཡིད་དགའ་བར་བྱེད་པ་སྟེ། གང་བཅོམ་ལྡན་འདས་ཀྱིས་གསུངས་བ་དེ་སྟོན་ཏོ། །སློང་བ་ནི་དོན་བསྒྲུབ་པའི་ཕྱིར་སློང་མོ་པའི་མིག་ཏུ་གནས་པར་གྱུར་པ་ནི་མིག་གིས་མཐོང་བར་བྱ་བའོ། །པདམ་དང་བྲལ་བའི་པདམའི་མཚོ་གང་ཡིན་པ་དེ་ནི་པདམའི་མཚོའོ། །དེ་ལྟ་བུའི་བཞིན་གང་ལ་ཡོད་པ་དེ་ནི་པདམ་མེད་པའི་པདམའི་མཚོ་འདྲ་བའི་གདོང་ངོ། །གཞན་ལ་མེད་པའི་རབ་ཏུ་དགའ་བར་གྱུར། །ཞེས་བྱ་བ་ནི་སྐྱེ་བོ་དང་ཐུན་མོང་མ་ཡིན་པའི་དགའ་བ་ཡིན་ཏེ། དེ་ལྟར་ན་སྐྱེ་དགུ་དང་རྒྱལ་པོ་ནི་དེ་ལྟར་སྐྱེ་དགུ་བདེ་ལ་རྒྱལ་པོ་ཡང་བདེ། མི་བདེ་ན་ཡང་དེ་བཞིན་ནོ་ཞེས་པའི་ཚིག་གིས་རྒྱལ་པོ་ཉིད་མྱ་ངན་སྐྱེས་པ་ཡིན་མོད་ཀྱི། འོན་ཀྱང་དགའ་བ་སྐྱེ་བ་ཡིན་ཏེ། འདི་ནི་སྐྱེ་བོ་གཞན་ལ་མེད་པའི་དགའ་བའོ། །བྲམ་ཟེའང་མིག་དང་ལྡན་པར་མཐོང་། །ཞེས་བྱ་བ་ནི་འཁོར་གྱིས་ཞེས་བྱ་བར་སྦྱར་རོ། །འཁོར་གཞན་རྣམས་ལ་མེད་པའི་རབ་ཏུ་དགའ་བ་དེ་ཉིད་མེད་པར་བསྟན་པའི་ཕྱིར། རྒྱལ་པོའི་བཙུན་མོའི་འཁོར་ཞེས་བྱ་བ་ལ་སོགས་པ་འདིའི་དོན་ཡིན་ནོ། །ཨེ་མའོ་བརྟན་ཞིང་ཞེས་བྱ་བ་ནི་རང་གི་བདེ་བ་ལ་འདོད་པ་མེད་པའི་བརྟན་པའོ། །ཨེ་མའོ་སྙིང་སྟོབས་ཆེ་ཞེས་བྱ་བ་ནི་རང་གི་མི་བདེ་བ་ལ་འཇིགས་པ་མེད་པའོ། །དེ་གཉི་གས་ཀྱང་ཤེས་རབ་ཀྱི་ཡོན་ཏན་བསྟན་ཏོ། །ཨེ་མའོ་སེམས་ཅན་ཕན་འདོགས་པ། །ཞེས་བྱ་བ་འདིས","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.9 (SKYES RABS)\/TD04151_SKYES PA_I RABS KYI RGYA CHER BSHAD PA (Jātaka Mālā Ṭīkā).txt","subfolder":"A.ii.9 (SKYES RABS)","origin":"Allochthonous","scripture_category":"non-scripture","reference":"Jātaka tales"},"SCCT_class":"NSCR"}
{"id":327,"text":"༄༅། །ཏེ་རེག་པའི་སྐྱེ་བ་མི་མཐོང་། འགག་པ་མི་མཐོང་། བླང་བ་མི་མཐོང་། དོར་བ་མི་མཐོང་། ཀུན་ནས་ཉོན་མོངས་པ་མི་མཐོང་། རྣམ་པར་བྱང་བ་མི་མཐོང་། གསོག་པ་མི་མཐོང་། འབྲི་བ་མི་མཐོང་། འགྲིབ་པ་མི་མཐོང་། འཕེལ་བ་མི་མཐོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་རྣ་བའི་འདུས་ཏེ་རེག་པ་རྣ་བའི་འདུས་ཏེ་རེག་པའི་རང་བཞིན་གྱིས་མེད་ཅིང་མི་དམིགས་སོ། །སྣའི་འདུས་ཏེ་རེག་པའི་སྐྱེ་བ་མི་མཐོང་། འགག་པ་མི་མཐོང་། བླང་བ་མི་མཐོང་། དོར་བ་མི་མཐོང་། ཀུན་ནས་ཉོན་མོངས་པ་མི་མཐོང་། རྣམ་པར་བྱང་བ་མི་མཐོང་། གསོག་པ་མི་མཐོང་། འབྲི་བ་མི་མཐོང་། འགྲིབ་པ་མི་མཐོང་། འཕེལ་བ་མི་མཐོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་སྣའི་འདུས་ཏེ་རེག་པ་སྣའི་འདུས་ཏེ་རེག་པའི་རང་བཞིན་གྱིས་མེད་ཅིང་མི་དམིགས་སོ། །ལྕེའི་འདུས་ཏེ་རེག་པའི་སྐྱེ་བ་མི་མཐོང་། འགག་པ་མི་མཐོང་། བླང་བ་མི་མཐོང་། དོར་བ་མི་མཐོང་། ཀུན་ནས་ཉོན་མོངས་པ་མི་མཐོང་། རྣམ་པར་བྱང་བ་མི་མཐོང་། གསོག་པ་མི་མཐོང་། འབྲི་བ་མི་མཐོང་། འགྲིབ་པ་མི་མཐོང་། འཕེལ་བ་མི་མཐོང་སྟེ། དེ་ཅིའི་ཕྱིར་ཞེ་ན། དེ་ནི། འདི་ལྟར་ལྕེའི་འདུས་ཏེ་རེག་པ་ལྕེའི་འདུས་ཏེ་རེག་པའི་རང་བཞིན་གྱིས་མེད་ཅིང་མི་དམིགས་སོ། །ལུས་ཀྱི་འདུས་ཏེ་རེག་པའི་སྐྱེ་བ་མི་མཐོང་། འགག་པ་མི་མཐོང་། བླང་བ་མི་མཐོང་། དོར་བ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E5INC_SHES RAB KYI PHA ROL TU PHYIN PA STONG PHRAG BRGYA PA 5_The Perfection of Wisdom in 100,000 Lines, Part 5 (Ṣatasāhasrikā Prajña Pāramitā 5).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":328,"text":"སྐྱེ་བ་མེད་པ་དང་། འགག་པ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པའི་ཕྱིར་ཆོས་སྟོན་ཏོ། །རྣམ་པར་ཤེས་པ་སྐྱེ་བ་མེད་པ་དང་། འགག་པ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པའི་ཕྱིར་ཆོས་སྟོན་ཏོ། །མིག་སྐྱེ་བ་མེད་པ་དང་། འགག་པ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པའི་ཕྱིར་ཆོས་སྟོན་ཏོ། །རྣ་བ་སྐྱེ་བ་མེད་པ་དང་། འགག་པ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པའི་ཕྱིར་ཆོས་སྟོན་ཏོ། །སྣ་སྐྱེ་བ་མེད་པ་དང་། འགག་པ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པའི་ཕྱིར་ཆོས་སྟོན་ཏོ། །ལྕེ་སྐྱེ་བ་མེད་པ་དང་། འགག་པ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པའི་ཕྱིར་ཆོས་སྟོན་ཏོ། །ལུས་སྐྱེ་བ་མེད་པ་དང་། འགག་པ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པའི་ཕྱིར་ཆོས་སྟོན་ཏོ། །ཡིད་སྐྱེ་བ་མེད་པ་དང་། འགག་པ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པའི་ཕྱིར་ཆོས་སྟོན་ཏོ། །གཟུགས་སྐྱེ་བ་མེད་པ་དང་། འགག་པ་མེད་པ་དང་། ཀུན་ནས་ཉོན་མོངས་པ་མེད་པ་དང་། རྣམ་པར་བྱང་བ་མེད་པའི་ཕྱིར་ཆོས་སྟོན་ཏོ། །སྒྲ་སྐྱེ་བ་མེད་པ་དང་། འགག་པ་མེད་པ་དང་། ཀུན་ནས་ཉོན་མོངས་པ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E9INC_SHES RAB KYI PHA ROL TU PHYIN PA STONG PHRAG BRGYA PA 9_The Perfection of Wisdom in 100,000 Lines, Part 9 (Ṣatasāhasrikā Prajña Pāramitā 9).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":329,"text":"དང༑ རྣམ་པར་ཤེས་པ་ལ་སྤྱོད་ན་མཚན་མ་ལ་སྤྱོད་དོ། །གལ་ཏེ་གཟུགས་རྟག་ཅེས་བགྱི་བར་སྤྱོད་ན་མཚན་མ་ལ་སྤྱོད་དོ། །གལ་ཏེ་ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་རྟག་ཅེས་བགྱི་བར་སྤྱོད་ན་མཚན་མ་ལ་སྤྱོད་དོ། །གལ་ཏེ་གཟུགས་མི་རྟག་ཅེས་བགྱི་བར་སྤྱོད་ན་མཚན་མ་ལ་སྤྱོད་དོ། །གལ་ཏེ་ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་མི་རྟག་ཅེས་བགྱི་བར་སྤྱོད་ན་མཚན་མ་ལ་སྤྱོད་དོ། །གལ་ཏེ་གཟུགས་བདེ་ཞེས་བགྱི་བར་སྤྱོད་ན་མཚན་མ་ལ་སྤྱོད་དོ། །ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་བདེ་ཞེས་བགྱི་བར་སྤྱོད་ན་མཚན་མ་ལ་སྤྱོད་དོ། །གལ་ཏེ་གཟུགས་སྡུག་བསྔལ་ཞེས་བགྱི་བར་སྤྱོད་ན་མཚན་མ་ལ་སྤྱོད་དོ། །ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་བསྡུག་བསྔལ་ཞེས་བགྱི་བར་སྤྱོད་ན་མཚན་མ་ལ་སྤྱོད་དོ། །གལ་ཏེ་གཟུགས་བདག་ཅེས་བགྱི་བར་སྤྱོད་ན་མཚན་མ་ལ་སྤྱོད་དོ། །ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་བདག་ཅེས་བགྱི་བར་སྤྱོད་ན་མཚན་མ་ལ་སྤྱོད་དོ། །གལ་ཏེ་གཟུགས་བདག་མེད་ཅེས་བགྱི་བར་སྤྱོད་ན་མཚན་མ་ལ་སྤྱོད་དོ། །ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་བདག་མེད་ཅེས་བགྱི་བར་སྤྱོད་ན་མཚན་མ་ལ་སྤྱོད་དོ། །གལ་ཏེ་གཟུགས་ཞི་ཞེས་བགྱི་བར་སྤྱོད་ན་མཚན་མ་ལ་སྤྱོད་དོ། །ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་ཤེས་པ་ཞི་ཞེས་བགྱི་བར","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E1INC_SHES RAB KYI PHA ROL TU PHYIN PA STONG PHRAG NYI SHU LNGA PA 1_The Perfection of Wisdom in 25,000 Lines, Part 1 (Pañca Viṃśati Sāhasrikā Prajñā Pāramitā 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":330,"text":"པ་དང་ལྡན་པའི་སེམས་གཅིག་ཙམ་ཡང་བསྐྱེད་པར་མི་བྱའོ། །དེ་ཅིའི་ཕྱིར་ཞེ་ན། འདི་ལྟར་ཆོས་ཐམས་ཅད་མཚན་ཉིད་མེད་པར་བཟོད་ན། དེ་ལ་སུ་ཞིག་བདག་ལ་སྤྱོ་བར་བྱེད་ཅེའམ། བརྒྱད་པར་བྱེད་ཅེའམ། ཚོགས་པར་མི་དབྱུང་བའམ། ཚིག་རྩུབ་པོ་བརྗོད་པར་བྱེད་ཅེའམ། བོང་བ་དང་། དབྱུག་པ་དང་། མཚོན་ཆས་བསྣུན་པར་བྱེད་ཅེས་བྱ་བར་འབྱུང་བར་ག་ལ་འགྱུར་ཏེ། དེ་དེ་ལྟར་རྟོག་ན་བཟོད་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱེད་པ་ཡིན་ནོ། །དེ་བཟོད་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་བྱས་པ་དེས་ན་མི་སྐྱེ་བའི་ཆོས་ལ་བཟོད་པ་ཐོབ་པར་འགྱུར་རོ༑ ༑དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་རབ་འབྱོར་གྱིས་འདི་སྐད་ཅེས་གསོལ་ཏོ། །བཅོམ་ལྡན་འདས་མི་སྐྱེ་བའི་ཆོས་ལ་བཟོད་པ་ནི་ཅི་ཞིག་ལགས། འདིའི་ཚད་ནི་ཇི་ཙམ་ལགས། ཤེས་པ་ནི་གང་ལགས། དེ་སྐད་ཅེས་གསོལ་པ་དང་། བཅོམ་ལྡན་འདས་ཀྱིས་ཚེ་དང་ལྡན་པ་རབ་འབྱོར་ལ་འདི་སྐད་ཅེས་བཀའ་སྩལ་ཏོ། །རབ་འབྱོར། ཆོས་ཕྲ་རབ་ཙམ་ཡང་སྐྱེ་བ་མེད་པ་དེ་ནི་མི་སྐྱེ་བའི་ཆོས་ཅན་ཞེས་བྱའོ། །དེ་ལ་བཟོད་པ་གང་ཡིན་པ་དེ་ནི་ཤེས་པ་ཞེས་བྱ་སྟེ། ཤེས་པ་དེས་མི་སྐྱེ་བའི་ཆོས་ལ་བཟོད་པ་ཐོབ་བོ། །དེ་སྐད་ཅེས་བཀའ་སྩལ་པ་དང་། བཅོམ་ལྡན་འདས་ལ་ཚེ་དང་ལྡན་པ་རབ་འབྱོར་གྱིས་འདི་སྐད་ཅེས་གསོལ་ཏོ། །བཅོམ་ལྡན་འདས། ཉན་ཐོས་རྣམས་དང་། རང་སངས་རྒྱས་རྣམས་ཀྱི་མི་སྐྱེ་བའི་ཆོས་ལ་བཟོད་པ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E3INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 3_The Exalted Perfection of Wisdom in 18,000 Lines, Part 3 (Ārya Aṣṭadaśa Sāhasrikā Prajñā Pāramitā Mahāyāna Sūtra 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":331,"text":"ལག་བརྒྱད་པ་ནི་ཕྱི་མའི་མཐར་མི་དམིགས། འཕགས་པའི་ལམ་ཡན་ལག་བརྒྱད་པ་ནི་ད་ལྟར་བྱུང་བར་མི་དམིགས་ཏེ། འཕགས་པའི་ལམ་ཡན་ལག་བརྒྱད་པ་ནི་དུས་གསུམ་མཉམ་པ་ཉིད་ཀྱིས་མི་དམིགས་སོ། །དེ་ཅིའི་ཕྱིར་ཞེ་ན། རབ་འབྱོར་མཉམ་པ་ཉིད་ལ་འདས་པའི་དུས་མི་དམིགས། མཉམ་པ་ཉིད་ལ་མ་འོངས་པའི་དུས་མི་དམིགས། མཉམ་པ་ཉིད་ལ་ད་ལྟར་བྱུང་བའི་དུས་མི་དམིགས་ཏེ། མཉམ་པ་ཉིད་ཀྱང་མཉམ་པ་ཉིད་ལ་མི་དམིགས་ན། མཉམ་པ་ཉིད་ལ་འདས་པའི་དུས་དམིགས་པ་ལྟ་ཅི་ཞིག་སྨོས། མ་འོངས་པའི་དུས་དང་། ད་ལྟར་བྱུང་བའི་དུས་དམིགས་པ་ལྟ་ཅི་ཞིག་སྨོས། རབ་འབྱོར་དེ་བཞིན་གཤེགས་པའི་སྟོབས་བཅུ་དང་། མི་འཇིགས་པ་བཞི་དང་། སོ་སོ་ཡང་དག་པར་རིག་པ་བཞི་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ནི་སྔོན་གྱི་མཐར་མི་དམིགས། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ནི་ཕྱི་མའི་མཐར་མི་དམིགས། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ནི་ད་ལྟར་བྱུང་བར་མི་དམིགས་ཏེ། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ནི་དུས་གསུམ་མཉམ་པ་ཉིད་ཀྱིས་མི་དམིགས་སོ། །དེ་ཅིའི་ཕྱིར་ཞེ་ན། རབ་འབྱོར་མཉམ་པ་ཉིད་ལ་འདས་པའི་དུས་མི་དམིགས། མཉམ་པ་ཉིད་ལ་མ་འོངས་པའི་དུས་མི་དམིགས། མཉམ་པ་ཉིད་ལ་ད་ལྟར་བྱུང་བའི་དུས་མི་དམིགས་ཏེ། མཉམ་པ་ཉིད་ཀྱང་མཉམ་པ་ཉིད་ལ་མི་དམིགས་ན། མཉམ་པ་ཉིད་ལ་འདས་པའི་དུས་དམིགས་པ་ལྟ་ཅི་ཞིག་སྨོས། མ་འོངས་པའི་དུས་དང་། ད་ལྟར་བྱུང་བའི་དུས་དམིགས་པ་ལྟ་ཅི་ཞིག་སྨོས། རབ་འབྱོར་གཞན་ཡང་སོ་སོའི་སྐྱེ་བོ་ནི་སྔོན་གྱི་མཐར་མི་དམིགས། སོ་སོའི་སྐྱེ་བོ་ནི་ཕྱི་མའི་མཐར་མི་དམིགས། སོ་སོའི་སྐྱེ་བོ་ནི་ད་ལྟར་བྱུང་བར་མི་དམིགས། སོ་སོའི་སྐྱེ་བོ་ནི་དུས་གསུམ་མཉམ་པ་ཉིད་ཀྱིས་མི་དམིགས་སོ། །དེ་ཅིའི་ཕྱིར་ཞེ་ན། སེམས་ཅན་དམིགས་སུ་མེད་པའི་ཕྱིར་རོ། །རབ་འབྱོར་གཞན་ཡང་ཉན་ཐོས་ནི་སྔོན་གྱི་མཐར་མི་དམིགས། ཉན་ཐོས་ནི་ཕྱི་མའི་མཐར་མི་དམིགས། ཉན་ཐོས་ནི་ད་ལྟར་བྱུང་བར་མི་དམིགས། ཉན་ཐོས་ནི་དུས་གསུམ་མཉམ་པ་ཉིད་ལ་མི་དམིགས་ཏེ། དེ་ཅིའི་ཕྱིར་ཞེ་ན། སེམས་ཅན","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3790.1E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":332,"text":"དཔའ་སེམས་དཔའ་ཆེན་པོ་ས་བཅུ་པ་ལ་གནས་པ་ཇི་ལྟར་ན་དེ་བཞིན་གཤེགས་པ་ཉིད་ཅེས་བྱ་ཞེ་ན། བྱང་ཆུབ་སེམས་དཔའ་སེམས་དཔའ་ཆེན་པོ་གང་གི་ཚེ་ཕ་རོལ་ཏུ་ཕྱིན་པ་བཅུ་པོ་དག་ཡོངས་སུ་རྫོགས་པར་གྱུར་པ་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དང་། རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་ཀྱི་བར་དག་ཡོངས་སུ་རྫོགས་པར་གྱུར་པ་དང་། བག་ཆགས་དང་མཚམས་སྦྱོར་བ་དང་། ཉོན་མོངས་པ་ཐམས་ཅད་སྤངས་པ་དང་། སངས་རྒྱས་ཀྱི་ཆོས་ཐམས་ཅད་ཡོངས་སུ་རྫོགས་པར་གྱུར་པའི་ཕྱིར་ཏེ། རབ་འབྱོར། དེ་ལྟར་ན་བྱང་ཆུབ་སེམས་དཔའ་སེམས་དཔའ་ཆེན་པོ་ས་བཅུ་པ་ལ་གནས་པ་ནི་དེ་བཞིན་གཤེགས་པ་ཉིད་ཅེས་བྱའོ། །རབ་འབྱོར། དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོའི་ས་བཅུ་པོ་དག་གང་ཞེ་ན། རབ་འབྱོར། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོ་ཐབས་ལ་མཁས་པ་ཕ་རོལ་ཏུ་ཕྱིན་པ་དྲུག་པོ་ཐམས་ཅད་ལ་སྤྱོད་པ་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་པོ་དག་ལ་བསླབས་པ། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཀྱི་བར་དག་ལ་སྤྱོད་པ་ནི། དཀར་པོ་རྣམ་པར་མཐོང་བའི་ས་ལས་ཡང་དག་པར་འདའ་ཞིང་། རིགས་ཀྱི་ས་དང་། བརྒྱད་པའི་ས་དང་། མཐོང་བའི་ས་དང་། བསྲབས་པའི་ས་དང་། འདོད་ཆགས་དང་བྲལ་བའི་ས་དང་། བྱས་པ་རྟོགས་པ་ཅན་གྱི་ས་དང་། རང་སངས་རྒྱས་ཀྱི་ས་དང་། བྱང་ཆུབ་སེམས་དཔའི་ས་སྟེ། རབ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E1__PHAGS PA SHES RAB KYI PHA ROL TU PHYIN PA KHRI BRGYAD STONG PA 1_The Exalted Perfection of Wisdom in 18,000 Lines, Part 1 (Ārya Aṣṭadaśa Sāhasrikā Prajñā Pāramitā Mahāyāna Sūtra 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":333,"text":"ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་ཅིང་འཆང་བ་དང་། ཀློག་ཅིང་ཀུན་ཆུབ་པར་བགྱིད་པ་དང་། ཚུལ་བཞིན་དུ་ཡིད་ལ་བགྱིད་པ་དེ་ནི། སྟོན་པའམ། སྟོན་པ་དང་མཚུངས་པ་ཙམ་དུ་བདག་ཅག་སེམས་སོ། །དེ་ནས་ལྷའི་དབང་པོ་བརྒྱ་བྱིན་གྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས། རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་ཅིང་འཆང་བ་དང་། ཀློག་ཅིང་ཀུན་ཆུབ་པར་བགྱིད་པ་དང་། ཚུལ་བཞིན་དུ་ཡིད་ལ་བྱེད་པ་དེ་དག་ནི། དགེ་བའི་རྩ་བ་དམའ་བ་དང་ལྡན་པ་མ་ལགས་ཏེ། བཅོམ་ལྡན་འདས། རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་ཅིང་འཆང་བ་དང་། ཀློག་ཅིང་ཀུན་ཆུབ་པར་བགྱིད་པ་དང་། ཚུལ་བཞིན་དུ་ཡིད་ལ་བགྱིད་པ་དེ་དག་ནི་སྔོན་གྱི་རྒྱལ་བ་ལ་བགྱི་བ་བགྱིས་པར་འགྱུར་རོ། །བཅོམ་ལྡན་འདས། རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་ཅིང་འཆང་བ་དང་། ཀློག་ཅིང་ཀུན་ཆུབ་པར་བགྱིད་པ་དང་། ཚུལ་བཞིན་དུ་ཡིད་ལ་བགྱིད་པ་དེ་དག་ནི། སངས་རྒྱས་མང་པོ་ལ་བསྙེན་བཀུར་བགྱིས་པར་འགྱུར་རོ། །བཅོམ་ལྡན་འདས། རིགས་ཀྱི་བུའམ། རིགས་ཀྱི་བུ་མོ་གང་ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་ཅིང་འཆང་བ་དང་། ཀློག་ཅིང་ཀུན་ཆུབ་པར་བགྱིད་པ་དང་། ཚུལ་བཞིན་དུ་ཡིད་ལ་བགྱིད་པ་དེ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E5INC_SHES RAB KYI PHA ROL TU PHYIN PA STONG PHRAG BRGYA PA 5_The Perfection of Wisdom in 100,000 Lines, Part 5 (Ṣatasāhasrikā Prajña Pāramitā 5).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":334,"text":"༄༅། །བའི་ཏིང་ངེ་འཛིན་ཏོ། །དེ་ལ་བྱ་བ་བྱེད་པ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་འཛིན་དེ་ལ་གནས་ཤིང་། ཏིང་ངེ་འཛིན་ཐམས་ཅད་ཀྱི་བྱ་བ་རྣམས་བྱེད་པ་སྟེ༑ འདི་ནི་བྱ་བ་བྱེད་པ་ཞེས་བྱ་བའི་ཏིང་ངེ་འཛིན་ཏོ། །དེ་ལ་ཡེ་ཤེས་དཔལ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་འཛིན་དེ་ལ་གནས་ཤིང་། ཏིང་ངེ་འཛིན་ཐམས་ཅད་ཀྱི་ཡེ་ཤེས་དཔལ་ཡང་དག་པར་རྗེས་སུ་མཐོང་བ་སྟེ། འདི་ནི་ཡེ་ཤེས་དཔལ་ཞེས་བྱ་བའི་ཏིང་ངེ་འཛིན་ཏོ། །དེ་ལ་རྡོ་རྗེ་ལྟ་བུ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་འཛིན་དེ་ལ་གནས་ཤིང་། ཏིང་ངེ་འཛིན་ཐམས་ཅད་ལ་ཏིང་ངེ་འཛིན་ཉིད་ཀྱང་། ཡང་དག་པར་རྗེས་སུ་མི་མཐོང་བར་ཁོང་དུ་ཆུད་པར་བྱེད་པ་སྟེ། འདི་ནི་རྡོ་རྗེ་ལྟ་བུ་ཞེས་བྱ་བའི་ཏིང་ངེ་འཛིན་ཏོ། །དེ་ལ་སེམས་གནས་པ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་འཛིན་དེ་ལ་གནས་ཤིང་། སེམས་མི་གཡོ། རྣམ་པར་མི་གཡོ། རྣམ་པར་མི་ལྡོག་ཡོངས་སུ་ཡིད་འཆད་པར་མི་འགྱུར། ཉམས་སུ་མི་བདེ་བ་མེད་ལ། དེ་ལ་སེམས་ཞེས་བྱ་བ་ནི་འདི་ཡིན་ཞེས་བྱ་བར་སེམས་མི་འབྱུང་བ་སྟེ། འདི་ནི་སེམས་གནས་པ་ཞེས་བྱ་བའི་ཏིང་ངེ་འཛིན་ཏོ། །དེ་ལ་ཀུན་ཏུ་སྣང་བ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་འཛིན་དེ་ལ་གནས་ཤིང་། ཏིང་ངེ་འཛིན་ཐམས་ཅད་སྣང་བར་ཡང་དག་པར་རྗེས་སུ་མཐོང་བ་སྟེ། འདི་ནི་ཀུན་ཏུ་སྣང་བ་ཞེས་བྱ་བའི་ཏིང་ངེ་འཛིན་ཏོ། །དེ་ལ་རབ་ཏུ་གནས་པ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་འཛིན","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00009E1INC_SHES RAB KYI PHA ROL TU PHYIN PA STONG PHRAG NYI SHU LNGA PA 1_The Perfection of Wisdom in 25,000 Lines, Part 1 (Pañca Viṃśati Sāhasrikā Prajñā Pāramitā 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":335,"text":"༄༅། །ཀྱང་སྟོང་པ་ཉིད། སྟོང་པ་ཉིད་ཀྱང་མི་འཇིགས་པ་རྣམས་སོ། །བཅོམ་ལྡན་འདས། རྣམ་གྲངས་དེས་ན། བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་མི་འཇིགས་པ་རྣམས་ལ་གནས་པར་མི་བགྱིའོ། །བཅོམ་ལྡན་འདས། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་སོ་སོ་ཡང་དག་པར་རིག་པ་བཞི་ལ་གནས་པར་མི་བགྱི་སྟེ། དེ་ཅིའི་སླད་དུ་ཞེ་ན། བཅོམ་ལྡན་འདས། དེ་ནི། འདི་ལྟར་སོ་སོ་ཡང་དག་པར་རིག་པ་རྣམས་སོ་སོ་ཡང་དག་པར་རིག་པ་རྣམས་ཀྱིས་སྟོང་སྟེ། སོ་སོ་ཡང་དག་པར་རིག་པ་རྣམས་ཀྱི་སྟོང་པ་ཉིད་གང་ལགས་པ་དེའང་སོ་སོ་ཡང་དག་པར་རིག་པ་རྣམས་མ་ལགས། སོ་སོ་ཡང་དག་རིག་པ་རྣམས་ལས་གུད་ནའང་སྟོང་པ་ཉིད་མ་མཆིས་ཏེ། སོ་སོ་ཡང་དག་པར་རིག་པ་རྣམས་ཀྱང་སྟོང་པ་ཉིད། སྟོང་པ་ཉིད་ཀྱང་སོ་སོ་ཡང་དག་པར་རིག་པ་རྣམས་སོ། །བཅོམ་ལྡན་འདས། རྣམ་གྲངས་དེས་ན། བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་སོ་སོ་ཡང་དག་པར་རིག་པ་རྣམས་ལ་གནས་པར་མི་བགྱིའོ། །བཅོམ་ལྡན་འདས། གཞན་ཡང་བྱང་ཆུབ་སེམས་དཔའ་སེམས་དཔའ་ཆེན་པོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་ཚེ་བྱམས་པ་ཆེན་པོ་དང་། སྙིང་རྗེ་ཆེན་པོ་ལ་གནས་པར་མི་བགྱི་སྟེ། དེ་ཅིའི་སླད་དུ་ཞེ་ན། བཅོམ་ལྡན་འདས། དེ་ནི།","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E1INC_SHES RAB KYI PHA ROL TU PHYIN PA STONG PHRAG BRGYA PA 1_The Perfection of Wisdom in 100,000 Lines, Part 1 (Ṣatasāhasrikā Prajña Pāramitā 1).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":336,"text":"སེམས་ཅན་དེ་དག་ནི། འཇིག་རྟེན་པའི་ཆོས་ཅན་དང་། རྨོངས་པའི་ཆོས་ཅན་ཡིན་པར་ང་སྨྲའོ། །གསོལ་པ། བཅོམ་ལྡན་འདས། དེ་བཞིན་གཤེགས་པས་ཅི་ལ་དགོངས་ཏེ། འདི་སྐད་དུ་དཔེ་ལྔ་པོ་འདི་དག་ནི། དེ་ཁོ་ན་ཡིན་ཞེས་གསུང་། གལ་ཏེ་དེ་བཞིན་གཤེགས་པ་དེ་སྐད་གསུང་ན་ནི། འདིའི་གཏན་ཚིགས་བཀའ་སྩལ་འཚལ་ལོ། །འདི་ནི། སེམས་ཅན་རྣམས་ལའང་འགལ་བ་ཆེན་པོར་འགྱུར་རོ། །དེ་ཅིའི་སླད་དུ་ཞེ་ན། བཅོམ་ལྡན་འདས་ཀྱིས་འཇིག་རྟེན་གྱི་བྱ་བ་ཐམས་ཅད་ནི། མི་རྟག་པའི་ཆོས་ཡིན་ནོ། །ཞེས་ཀྱང་བཀའ་སྩལ་ནས་དཔེ་ལྔ་པོ་འབྲུ་། ཤིང་ལ་སོགས་པ་འབྲས་བུ་ཉིད་དུ་གྱུར་པ་ན་དེ་དག་ཇི་ལྟར་སླར་འཇིག་པར་མི་འགྱུར། གལ་ཏེ་འཇིག་པར་འགྱུར་ན་ནི། སེམས་ཅན་ཡང་འཇིག་པར་འགྱུར་བས་དེ་དང་འདྲ་བས་ཆོས་ཐམས་ཅད་ཀྱང་མི་རྟག་པར་ཡང་དག་པར་འདུ་བར་འགྱུར་རོ། །ཞེས་བདག་མཆི་སྟེ། ཞིག་གོ་འཚལ་ནི། སླར་སྐྱེའོ། །ཞེས་བདག་མཆིའོ། །བདག་ནི། སེམས་ཅན་རྣམས་ལ་རྣམ་པ་གཉིས་སུ་མི་རྟོག་སྟེ༑ འདིར་གུམ་པ་རྣམས་གཞན་དུ་སྐྱེ་བ་སོ་སོར་ལེན་པར་འགྱུར་རོ། །ཞེས་བདག་མཆིའོ། །དེ་བས་ན། ཆོས་ཐམས་ཅད་ནི། མི་རྟག་གོ་།ཞེས་བདག་མཆི་སྟེ། འཇིག་རྟེན་འདི་ན་རྟག་པའི་ཆོས་ཅིའང་ཡང་དག་པར་མ་མཐོང་ངོ། །གལ་ཏེ་དེ་ལྟར་གྱུར་ན་རྟག་པ་དང་། མི་རྟག་པའི་དོན་གཉིས་ཀ་མ་མཆིས་སོ། །ཞེས་བདག་མཆི་མོད་ཀྱི། བཅོམ་ལྡན་འདས་ཀྱི་ཞལ་ནས་ཤོ་བེ་བྱུང་ངོ། །","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00232__PHAGS PA SPRIN CHEN PO ZHES BYA BA THEG PA CHEN PO_I MDO_An Exalted Sutra of the Greater Way entitled, _The Great Cloud_ (Ārya Mahāmegha Nāma Mahāyāna Sūtra).txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":337,"text":"འཕངས་པའི་ཕྱིར། ཤིན་ཏུ་མང་། གཞན་ཡང་། རྣལ་འབྱོར་མངོན་སུམ་དང་ཡིད་མངོན་ལའང་རིགས་པ་དེ་ལྟར་བསྒྲེས་ནས་མིག་ཤེས་ཀྱིས་ཀྱང་སྙོམས་འཇུག་ནུས་པ་སོགས་འཕེན། གཞན་ཡང་། རྗེས་དཔག་རུང་ཞིག་གི་གཞལ་བྱ་ལ་རྗེས་དཔག་གི་གཞལ་བྱས་ཁྱབ་པར་ཐལ་ལོ། །འདོད་ན། རང་གི་དབང་པོས་གཅོད་བཞིན་པ་ཆོས་ཅན། རྗེས་དཔག་གི་གཞལ་བྱང་ཐལ། ཁྱོད་རྟོགས་པའི་རྗེས་དཔག་ཅིག་ཡོད་པའི་ཕྱིར། མ་གྲུབ་ན། ལྐོག་གྱུར་ཡིན་པར་འགལ་བར་མ་ཟད་ཁྱོད་གང་ཟག་གཅིག་ལ་ལྐོག་གྱུར་དུ་སོང་བ་ཡོད་པའི་ཕྱིར། དེར་ཐལ། གཞི་གྲུབ་པའི་ཕྱིར། རྩ་བར་འདོད་ན། རྟགས་སྟོབས་ཀྱིས་རྟོགས་པར་བྱ་བ་ཡིན་པར་ཐལ། འདོད་པའི་ཕྱིར། འདོད་ན། གྲུབ་བྲན་སྒྲུབ་པའི་སྐྱོན་མེད་པར་ཐལ་བ་དང་། གཞལ་བྱའི་གནས་དང་པོ་ལ་རྗེས་དཔག་མི་འཇུག་པར་བཤད་པ་མི་འཐད་པར་ཐལ་ལོ། །འདོད་པའི་ཕྱིར། ཁྱབ་སྟེ། དེ་འདྲ་རྟགས་སྟོབས་ཀྱིས་རྟོགས་པ་དང་རྗེས་དཔག་གིས་གཞལ་དགོས་པ་ནི་བཞད་གད་ཀྱི་གནས་ཆེན་པོ་ཡིན་པའི་ཕྱིར། ལམ་རིམ་ལས། མཁས་པའི་བཞད་གད་ཀྱི་གནས་ཡིན་ཏེ། སློབ་མས་མངོན་སུམ་གྱིས་གྲུབ་པ་ལ་སློབ་དཔོན་གྱིས་རྗེས་དཔག་གི་སྒོ་ནས་སྒྲུབ་པར་འདོད་པའི་ཕྱིར་རོ། །དེའི་ཕྱིར་གཉམ་དེ་འདྲ་བ་ནི་རིགས་པ་ཤེས་པ་རྣམས་ཀྱི་མདུན་དུ་སྨྲ་བར་མི་བྱའོ། །ཞེས་གསུངས་པའི་ཕྱིར། གཞན་ཡང་།གཞི་གྲུབ་ན་ཅུང་ཟད་ལྐོག་གྱུར་དང་ཤིན་ཏུ་ལྐོག་གྱུར་གཉིས་ཀ་ཡིན་པས་ཁྱབ་པར་ཐལ། གཞི་གྲུབ་ན་དངོས་སྟོང་རྗེས་དཔག་དང་ཡིད་ཆེས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/DBU MA LA _JUG PA_I _GREL PA_COMMENTARIES ON _ENTERING THE MIDDLE WAY_ (MADHYAMAKA AVATARA)\/_JAM DBYANGS BZHAD PA_I RDO RJE NGAG DBANG BRTZON _GRUS_JAMYANG SHEPAY DORJE\/s13000e.txt","subfolder":"_JAM DBYANGS BZHAD PA_I RDO RJE NGAG DBANG BRTZON _GRUS_JAMYANG SHEPAY DORJE","origin":"Autochthonous","scripture_category":null,"reference":null},"SCCT_class":null}
{"id":338,"text":"།།དེ་ནས་བསྒྲུབ་བྱའི་ལྟེ་བའི་པད་མ་ཁ་སྦྱར་ཁ་ཕྱེ་ནས་་སྙིང་ཆུ་ཤིང་གི་མེ་ཏོག་ལྟ་བུའི་རྩ་དེ་ནས་ཡོད་པ་གདོན་ཏེ་འདི་ནི་ཕྱིའི་ཁ་སྦྱར་་དབྱེ་བའོ། །དེ་ནས་དེ་ཉིད་ས་ལ་བརྡབས་པས་དེའི་ནང་ནས་བསྒྲུབ་བྱའི་ཉོན་་མོངས་པ་ཅན་གྱིས་སེམས་དང༌། དེ་ཉིད་རིགས་གང་ཡིན་པའི་ཡེ་ཤེས་པ་ཕྱུང་་ནས་དེ་གཉིས་ཕྱེ་སྟེ་ཡེ་ཤེས་སེམས་དཔའ་བདག་ལ་བསྟིམས་པས་མེ་འབར་བ་་ལ་ཤིང་མནན་པར་ལྟར་གྱུར་པར་བསམ། ཁོའི་ཉོན་མོངས་པ་ཅན་གྱི་སེམས་ཡི་་གེ་ཨའི་གཟུགས་ཀྱིས་གནས་པར་བསམ་སྟེ། དེ་ནི་ནང་གི་ཁ་སྦར་དབྱེ་བའོ། ། དེ་ནས་གནས་སུ་འཕང་བ་ནི། བདག་ལ་བཅུག་པའི་ཡེ་ཤེས་སེམས་་དཔའ་དེ་ཕྱུང་སྟེ། ཁོ་རང་གི་རྣམ་ཤེས་ཨའི་གཟུགས་ཀྱིས་གནས་པ་དང་བསྲེས་་ལ་མི་བསྐྱོད་རྡོ་རྗེའི་ཞིང་ཁམས་སུ་ས་བཅུའི་བྱང་ཆུབ་སེམས་དཔར་གྱུར་པར་་བསམ། དེའི་མགོ་ཐུར་དུ་བལྟས་པའི་བཤང་བའི་ལམ་ནས་མེ་ཁབ་ཀྱི་གཟུགས་་ཅན་ཞུགས་པ་དང་། སྙིང་ཁར་ཡང་རྀ་ལྀ་མེའི་དཀྱིལ་འཁོར་བསམས་ཏེ་ལུས་མ་་ལུས་པ་བསྲེགས་པར་བསམ། འདི་ཡང་གཞུང་གི་ཆ་ནི་རྟོགས་པར་སླའོ། །རྟོག་་མེད་ཤེས་པ་ལ་སོགས་པས་ནི་དེ་ལྟ་བུའི་ལས་ཀྱི་ཚོགས་དེ་འདོད་པའི་ཡོན་ཏན་་ལ་ལོངས་སྤྱོད་ཅིང་རྟེན་བསྐྱེད་པའི་རིམ་པ་དང་ལྡན་པར་སྒྲུབ་པ་དེ་དག་ལ་རྣམ་་པར་དག་པས་མ་ཟིན་ན་ལམ་དུ་མི་འགྲོ་བས་འདོད་ཡོན་དང་བསྐྱེད་རིམ་གྱི་རྣམ་་དག་སྟོན་པ་སྟེ། ། ལེའུ་དགུ་པའི་དོན་གསལ་བར་བྱེད་ལ། ། ལམ་གྱི་རིམ་པར་་འབྲེལ་བའོ། ། བདག་མེད་མས་གསོལ་པ་ཞེས་པ་ལ་སོགས་པས་ནི་སྔགས་མ་དག་པ་་དག་པར་བྱེད་པའི་ཡན་ལག་ཏུ་སྔགས་བཏུ་བ་སྟེ། ལེའུ་གཉིས་པའི་མ་ཚང་བ་ཁ་་སྐོང་ལ། དེ་ལ་ཁ་ཅིག་ནི་སེམས་དངོས་པོའི་གནས་ལུགས་ལས་སྒྲོ་འདོགས་ནང་་གཅོད་དུ་འབྲེལ་ལ། ཁ་ཅིག་ལམ་དངོས་བསྐྱེད་པའི་རིམ་པའི་ཐུན་མཚམས་སུ་་འབྲེལ། ཁ་ཅིག་འབྲས་བུ་སྐྱེ་བའི་རིམ་པ་བསྐྱེད་པའི་རིམ་པ་མཐར་ཕྱིན་པའི་་འབྲས་བུ་ལས་ཀྱི་ཚོགས་བསྒྲུབ་པར་འབྲེལ་བའོ། །འདིའི་གཞུང་ལ་གཉིས་ཏེ་གོ་་སླའོ། །བརྟག་པ་གཉིས་པའི་ལེའུ་དགུ་པའི་རྣམ་པར་བཤད་པའོ","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2688_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":339,"text":"། མདོ་སྡེ་བའོ། ། དང་པོ་བྱེ་བྲག་ཏུ་སྨྲ་བ་ནི་འདི་ལྟར་སྣང་བ་འདི་ལ་རིགས་པས་དཔྱད་ན་གང་ཟག་་གི་བདག་རྟག་པ་དང་གཅིག་པུ་རང་དབང་ཅན་སྐྲའི་རྩེ་མོ་བརྒྱར་བཤགས་པའི་་ཚད་ཙམ་ཡང་མ་གྲུབ། ཆོས་ཀྱི་བདག་གཟུང་བ་དང་འཛིན་པ་རིགས་པས་གྲུབ་་ཅིང་རིགས་པས་མི་གནོད་པ་དོན་དམ་པའི་བདེན་པའོ། །གཟུང་བའི་ཡུལ་རྩ་བ་་རྡུལ་ཕྲ་རབ་དང་འདུས་པ་རགས་པ་གཉིས་ཀ་རྫས་སུ་གྲུབ་པར་འདོད། འཛིན་་ཤེས་སྐད་ཅིག་མ། དོན་དམ་པའི་བདེན་པར་འདོད་པའོ། །འོ་ན་རྩ་བ་རྡུལ་ཕྲ་་རབ་བསགས་པ་འདུས་པ་རགས་པ་ལ་གནས་ཙམ་ན་ཇི་ལྟར་གནས་ན། བསྐོར་་བ་བར་དང་བཅས་པའི་ཚུལ་གྱིས་གནས་སོ། །འོ་ན་བྱེ་མ་ལྟར་མེ་འགྱེས་པ་ནི་་མཐུ་ལ་སོགས་འཛིན་པར་འདོད་པའོ། །ཡུལ་དེ་ཤེས་པས་འཛིན་ཙམ་ན་སྐམ་་པས་ལྕགས་སྦྲམ་འཛིན་པ་ལྟར་རྣམ་པ་མེད་པར་ཤེས་པ་ད་ལྟ་བས་་ཅེར་ཕྲད་དུ་འཛིན་པར་འདོད་པ་བཙུན་པ་དགེ་སྲུངས་ལ་སོགས་པའོ། །ཅིའི་ཕྱིར་་བྱེ་བྲག་ཏུ་སྨྲ་བ་ཞེས་བྱ་ན་བྱེ་བྲག་ཏུ་སྨྲ་བའི་བཤད་མཚོ་ཆེན་མོ་ལ་བརྟེན་ཅིང་་རོལ་བས་ན་བྱེ་བྲག་ཏུ་སྨྲ་བའོ། ། མདོ་སྡེ་བ་ནི་འདི་ལྟར་སྣང་བ་འདི་ལ་ཞེས་པ་ནས། དོན་དམ་པའི་བདེན་་པའོ་ཞེས་པའི་བར་སྔ་མ་ལྟར་བརྗོད་ལ། གཟུང་བའི་ཡུལ་རྩ་བ་རྡུལ་ཕྲ་རབ་རྫས་་སུ་གྲུབ། འདུས་པ་རགས་པ་བཏགས་ཡོད་དོ། །འཛིན་ཤེས་སྐད་ཅིག་མ་སྐྱེས་ལ་་མ་འགགས་པ་དོན་དམ་པའི་བདེན་པར་འདོད་པའོ། །དེ་ཡང་ཤེས་པ་ལ་སྣང་བ་་འདི་ཕྱིའི་དོན་དངོས་མིན་ཏེ། འདི་ཤེས་པའི་རྣམ་པ་སྣང་བ་ཡིན། ཤེས་པའི་རྣམ་་པ་འཇོགས་མཁན་ཕྱིའི་དོན་དངོས་ནི་མཐོང་མ་མྱོང་རྟོགས་མ་མྱོང་བ་ཞིག་ཕག་ན་་ཡོད་པར་འདོད་དོ། །ཕྱིའི་དོན་དེ་ལ་རྡུལ་ཕྲ་རབ་གནས་ཙམ་ན་ཇི་ལྟར་གནས་ན། འབྱར་དང་མ་འབྱར་ལ་བར་དང་མེད་པའི་ཚུལ་གྱིས་གནས་སོ། །ཡུལ་དེ་ཤེས་་པས་འཛིན་ཙམ་ན་ཡུལ་ནི་སྐད་ཅིག་སྔ་མ་ལ་ཡོད། ཤེས་པ་སྐད་ཅིག་མ་ཕྱི་མ་ལ་་ཡོད་དེ། ཡུལ་གྱིས་ཤེས་པ་ལ་གཏད་ནས་ཡུལ་འགགས་པའི་རྗེས་སུ་ཤེས་པ་་ཡུལ་དང་འདྲ་བར་སྐྱེས་པ་ལ་ཤེས་པས་ཡུལ་བཟུང་ཟེར་ཏེ། དཔེར་ན་བུ་ཕ་དང་་འདྲ་བར་སྐྱེས་པ་ལ་བུས་ཕའི་གཟུགས་བཟུང་ངོ་ཞེས་ཟེར་བ་བཙུན་པ་ཆོས་སྐྱོབ་་ལ་སོགས་པའོ། །ཅིའི་ཕྱིར་མདོ་སྡེ་བ་ཞེས་བྱ་ན་བསྟན་བཅོས་ཚད་མར་མི་འཛིན་་པར་སངས་རྒྱས","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2690_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":340,"text":"བརྟན་སྒྲ་གཅན་འཛིན་ཕྱག་གཉིས་རིན་པོ་ཆེའི་པྲོག་ཞུ་བསྣམས་པ། ནུབ་བྱང་དུ་གནས་བརྟན་ལམ་ཕྲན་བརྟན་གཉིས་མཉམ་པར་བཞག་པ། བྱང་སྟོད་དུ་གནས་བརྟན་བྷ་ར་དྷ་ཛ་བསོད་སྙོམས་ལེན་གཡས་གླེགས་བམ་དང་གཡོན་ལྷུང་བཟེད་བསྣམས་པ། བྱང་དུ་གནས་བརྟན་ལམ་བརྟན་གཡས་གླེགས་བམ་དང་གཡོན་ཆོས་འཆད་མཛད་པ། བྱང་སྨད་དུ་གནས་བརྟན་ཀླུའི་སྡེ་གཡས་ཀུམ་པ་དང་གཡོན་འཁར་གསིལ་བསྣམས་པ། བྱང་ཤར་དུ་གནས་བརྟན་སྦེད་བྱེད་ཕྱག་གཉིས་གླེགས་བམ་བསྣམས་པ། ཤར་སྟོད་དུ་གནས་བརྟན་མི་ཕྱེད་པ་ཕྱག་གཉིས་ཐལ་མོ་སྦྱར་བའི་བར་ན་བྱང་ཆུབ་མཆོད་རྟེན་བསྣམས་པ། ཤར་སྒོའི་མདུན་དུ་པད་ཟླའི་གདན་ལ་དགེ་བསྙེན་དྷ་རྨ་ཏཱ་ལ་གཡས་རྔ་ཡབ་དང་གཡོན་བུམ་པ་བསྣམས་པ། རལ་པའི་ཐོར་ཚུགས་ཅན་གླེགས་བམ་ཁུར་བ། མདུན་དུ་སྣང་མཐའ་དང་པུས་མོ་ལས་སྟག་སྤྲུལ་བ། སྒོ་བཞིར་པད་ཟླའི་གདན་ལ་ཤར་སྒོར་ཡུལ་འཁོར་སྲུང་པི་ཝང་འཛིན་པ། ལྷོ་སྒོར་འཕགས་སྐྱེས་པོ་རལ་གྲི་འཛིན་པ། ནུབ་སྒོར་སྦྱན་མི་བཟང་སྦྲུལ་ཞགས་འཛིན་པ༑ བྱང་སྒོར་རྣམ་ཐོས་སྲས་རྒྱལ་མཚན་འཛིན་པ། གཙོ་འཁོར་ཐམས་ཅད་ཀྱི་སྤྱི་བོར་ཨོཾ་དཀར་པོ། མགྲིན་པར་ཨཱཿ་དམར་པོ། ཐུགས་ཀར་ཧཱུཾ་སྔོན་པོ། ཐུགས་ཀའི་ཧཱུཾ་ལས་འོད","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/GNAS BRTAN BCU DRUG_SIXTEEN ELDERS\/RJES GNANG_RITES OF PERMISSION (ANUJNA)\/s06364e14.txt","subfolder":"RJES GNANG_RITES OF PERMISSION (ANUJNA)","origin":"Autochthonous","scripture_category":null,"reference":null},"SCCT_class":null}
{"id":341,"text":"༄༅། །བ་ལྕགས་ཀྱུའི་ཕྱག་རྒྱ་བཅས་ལ། ཨོཾ་ཧྭཱིཿ་ཧ་གྷོ་ཝ་མ་ཧཱ་ཀྲོ་དྷ་ཨཱ་གཙྪ་ཨཱ་གཚྩ་ཨ་སྨཱ་དཔཱུ་ཛ་པྲ་ཏི་གྲྀ་ཧྞནྟུ་པྲ་སཱ་ད་མེ་དྷི་མཱན་ཀུ་རུ་སྭཱཧཱ། རང་གི་ཐུགས་ཁའི་ཧཱུཾ་ལས་འོད་ཟེར་འཕྲོས་རང་བཞིན་གྱི་གནས་ནས་བསྒོམ་པ་དང་འདྲ་བའི་དཔལ་རྡོ་རྗེ་འཇིགས་བྱེད་དཔའ་བོ་གཅིག་པའི་རྟེན་དང་བརྟེན་པའི་དཀྱིལ་འཁོར་མདུན་གྱི་ནམ་མཁར་སྤྱན་དྲངས། ཧྲཱིཿ་ཤྚིཿ་བརྗོད་ཅིང་སྙིང་གནས་ཁྲོ་བོ་སྤྲོས་ཏེ་ཕྱི་འབྲང་གི་བགེགས་བསྐྲད། ཨོཾ་ཧྲཱིཿ་ཥྚཱིཿཧཿ་ཞེས་སོགས་ཀྱིས་མཆོད། ཨོཾ་མུདག་ར་ཛཿ་ཞེས་པའི་སྔགས་ཀྱིས་དམ་ཚིག་པ་སོ་སོའི་སྤྱི་བོར་དགུག་།ཨོཾ་དཎྚ་ཧཱུཾ། གིས་དམ་ཚིག་པ་སོ་སོ་ལ་གཞུག་།ཨོཾ་པདམ་བཾ། གྱིས་དམ་ཚིག་པ་སོ་སོ་དང་དབྱེར་མེད་དུབ་ཅིང་། ཨོཾ་ཁྡྒ་ཧོཿ་ས་དབང་དུ་བྱའོ། །དེ་ནས། ཨོཾ་ཧྲཱིཿཧ་བྷོ། ཞེས་སོགས་ཕྱག་རྒྱ་དང་བཅས་ཏེ། སླར་ཡང་རང་གི་ཐུགས་ཁའི་ཧཱུཾ་ལས་འོད་ཟེར་འཕྲོས། ཕྱོགས་བཅུ་ན་བཞུགས་པའི་སངས་རྒྱས་སྲས་དང་བཅས་པ་མདུན་གྱི་ནམ་མཁར་སྤྱན་དྲངས། ཨོཾ་ཧྲཱིཿ་ཥྚཱིཿཧཿ་སོགས་ཀྱིས་མཆོད། དེ་བཞིན་གཤེགས་པ་རྣམས་ཀྱིས་བདག་ལ་མངོན་པར་དབང་བསྐུར་དུ་གསོལ། ཞེས་གསོལ་བ་བཏབ་པས། དེ་རྣམས་ཀྱིས་སྤྲོས་པའི་ལྷ་མོ་ཙ་རྩི་ཀ་ལ་སོགས་པ་རྣམས་ཀྱིས་ཤིས་པ་བརྗོད་པ་སྔོན་དུ་འགྲོ་བས། ཟླ་བ་ལྟ་བུའི་བུམ་པ་དཀར་པོ་བདུད་རྩི་ལྔས་བཀང་བ་བཟུང་ནས། སངས་རྒྱས་རྣམས་ནི་ཐམས་ཅད་ཀྱིས། །སྐྱེ་བས་ཐོབ་པའི་དབང་བསྐུར་བ། །ཇི་ལྟར་དེ་བཞིན་བདག་གིས་ནི། །དག་པ་ལྷ་ཡི་ཆུས་དབང་བསྐུར། །ཞེས་གསུང་ཞིང་སྤྱི་བོ་ནས་དབང་བསྐུར་བས། དབང་གི་ཆུས་ལུས་ཐམས་ཅད་གང་། དྲི་མ་ཐམས་ཅད་དག་།ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་པ་ལས། གཙོ་བོའི་རྩ་ཞལ་གྱི་དབུ་ལ་མི་བསྐྱོད་པས་དབུ་བརྒྱན་ཅིང་། དབང་གི་ལྷ་རྣམས་རང་ཉིད་ལ་ཐིམ་པར་གྱུར། པར་བསམ་སྟེ་ཡེ་ཤེས་པ་དགུག་གཞུག་དབང","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JIGS BYED_FRIGHTENER (BHAIRAVA)\/SGRUB THABS_RITUAL FOR REACHING THE ANGEL (SADHANA)\/s00168e.txt","subfolder":"SGRUB THABS_RITUAL FOR REACHING THE ANGEL (SADHANA)","origin":"Autochthonous","scripture_category":null,"reference":null},"SCCT_class":null}
{"id":342,"text":"དོན་དམ་པར་རང་གི་ངོ་བོས་བརྗོད་དུ་མེད་པ་ཡིན་ཏེ། སྡུག་བསྔལ་གྱི་རྐྱེན་དང་རྐྱེན་མ་ཡིན་པ་ལས་དོན་དམ་པར་རྣམ་པར་གྲོལ་བའི་ཕྱིར། དེ་ལྟར་མངོན་སུམ་གྱིས་གསར་དུ་རྟོགས་པ་ཀུན་འབྱུང་ཤེས་བཟོད་ཀྱི་རྣམ་པ་ཡིན་ནོ་ཞེས་བྱང་ནི་ཞེས་སོ། །མདོ་ནི་རིམ་པ་བཞིན་དུ་རབ་འབྱོར་གཞན་ཡང་ནམ་མཁའ་ཡོངས་སུ་དག་པའི་ཕྱིར་ཤེར་ཕྱིན་ཡོངས་སུ་དག་པའོ་ཞེས་དང་། རབ་འབྱོར་ནམ་མཁའ་གོས་པ་མེད་པའི་ཕྱིར་ཤེར་ཕྱིན་ཡོངས་སུ་དག་པའོ་ཞེས་དང་། རབ་འབྱོར་གཞན་ཡང་ནམ་མཁའ་བཟུང་དུ་མེད་པའི་ཕྱིར་ཤེར་ཕྱིན་ཡོངས་སུ་དག་པའོ་ཞེས་དང་། རབ་འབྱོར་ཐ་སྙད་མེད་པའི་ཕྱིར་ཤེར་ཕྱིན་ཡོངས་སུ་དག་པའོ་ཞེས་སོ། །གསུམ་པ་འགོག་པ་ཤེས་བཟོད་ཀྱི་རྣམ་པ་ནི། འགོག་པའི་བདེན་པའི་དོན་སྡུག་བསྔལ་སྤངས་པའི་བྲལ་བ་ཆོས་ཅན། ཚིག་ཏུ་བརྗོད་པས་དོན་དམ་པར་རྒྱུད་གཞན་ལ་སྦྱིན་དུ་མེད་པ་ཡིན་ཏེ། གང་གི་ཕྱིར་ན་འགོག་པ་དང་འགོག་པ་མེད་པ་དང་། དོན་དམ་པར་མ་འབྲེལ་བ་དེའི་ཕྱིར། ཡང་ན་ཚིག་ཏུ་བརྗོད་པ་ཙམ་གྱིས་དེ་མ་ཐག་རྒྱུད་གཞན་ལ་སྦྱིན་དུ་མེད་དེ་ཞེས་སྦྱར་རེ། །དེ་ཆོས་ཅན། དམིགས་པ་བདེན་པར་མེད་པར་བྱེད་པ་ཡིན་ཏེ། སྡུག་བསྔལ་ཞི་བ་དང་མ་ཞི་བ་དོན་དམ་པར་མེད་པས་སོ། །རྟག་ཆད་ཀྱི་མཐའ་གཉིས་ལས་འདས་ཤིང་རང་བཞན་གྱིས་རྣམ་པར་དག་པ་ཡིན་ཏེ། ཐར་པ་གྱ་ནོན་པ་དང་གྱ་ནོམ་པ་མ་ཡིན་པ་དོན་དམ་པར་གྲུབ་པ་དང་བྲལ་བའི་ཕྱིར། ནད་ཐམས་ཅད་མི་སྐྱེ་བའི་ཕན་ཡོན་དང་ལྡན་ཏེ་ངེས་པར་འབྱུང་བ་དང་ངེས་པར་འབྱུང་བ་མེད་པ་ཡང་དོན་དམ་པར་མེད་པ་མངོན་སུམ་གྱིས་རྟོགས་པའི་ཕྱིར། དེ་ལྟར་རྟོགས་པ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/RNAM BSHAD SNYING PO RGYAN_JEWEL OF THE ESSENCE OF THE EXPLICATION\/s005433m.txt","subfolder":"RNAM BSHAD SNYING PO RGYAN_JEWEL OF THE ESSENCE OF THE EXPLICATION","origin":"Autochthonous","scripture_category":null,"reference":null},"SCCT_class":null}
{"id":343,"text":"དང་པ་ཅན་གྱི་ཁྱིམ་ཉེ་བར་མི་བསྟན་པ་དང་། སྐྱེ་བོ་མང་པོའི་གྲོང་ལ་སོགས་པ་དང་། བདག་ལ་བསྡགས་པ་དང་། གཞན་ལ་སྨོད་པ་དང་། མི་དགེ་བའི་ལས་ཀྱི་ལམ་བཅུ་དང་། ཐོས་པ་ལ་སོགས་པས་རློབ་ཞིང་གཞན་ལ་མི་འདུད་པ་དང་། དགེ་བ་དང་མི་དགེ་བ་ལ་བཟློག་སྟེ་མངོན་པར་ཞེན་པ་དང་། ལོག་པར་ལྟ་བ་ལ་སོགས་པ་བློ་གྲོས་ངན་པ་དང་། འདོད་ཆགས་ལ་སོགས་པ་ཉོན་མོངས་པ་ཐམས་ཅད་ལ་ཕྱོགས་པར་བྱེད་པ་ཞེས་བྱ་བ། ཞེས་བཤད། གཉིས་པ་ནི། དེ་ལྟ་བུའི་མཚན་ཉིད་ཀྱི་ཆོས་བཅུ་རྣམ་པར་སྤོང་ཞིང་བཟློག་པའི་ཆོས་དོན་གྱིས་འཕངས་པ། ཡོངས་སུ་སྦྱོང་བ་རྣམ་པ་བཅུས་སྔ་མ་བཞིན་དུ་ས་ལྔ་པ་སྦྱང་དཀའ་བ་ཐོབ་པ་ཡིན་ནོ། །ཞེས་བཤད། དྲུག་པ་ས་དྲུག་པའི་ཡོངས་སུ་སྦྱོང་བ་ལ་རྩ་འགྲེལ་གཉིས་ལས། དང་པོ་ནི། རབ་འབྱོར་བྱང་ཆེན་ས་དྲུག་པ་ལ་གནས་པས་ཆོས་དྲུག་ཡོངས་སུ་རྫོགས་པར་བྱ་སྟེ། དྲུག་གང་ཞེ་ན། འདི་ལྟ་སྟེ། ཕ་རོལ་ཏུ་ཕྱིན་པ་དྲུག་གོ་།གཞན་ཡང་ཆོས་དྲུག་ཡོངས་སུ་རྫོགས་པར་བྱ་སྟེ། དྲུག་གང་ཞེ་ན། ཉན་ཐོས་ཀྱི་སེམས་ཡོངས་སུ་སྤང་བར་བྱའོ། །ཞེས་པ་ནས། སློང་མོ་པ་མཐོང་ནས་སློང་མོ་པ་ལ་འཁྲིགས་པར་མི་བྱ་སྟེ། འཁྲུགས་པའི་སེམས་སྤང་བར་བྱའོ། །ཆོས་དྲུག་པོ་དེ་དག་ནི་བྱང་ཆེན་ས་དྲུག་པ་ལ་གནས་པས་ཡོངས་སུ་སྤང་བར་བྱའོ། །ཞེས་དང་། དེ་ལ་ས་དྲུག་པ་ལ་ཆོས་དྲུག་ཡོངས་སུ་མི་འདོར་བ་གང་ཞེ་ན། འདི་ལྟ་སྟེ་ཕ་རོལ་ཏུ་ཕྱིན་པ་དྲུག་སྟེ། ཞེས་པ་ནས། དེ་ལྟར་བྱང་ཆེན་ཆོས་དྲུག་ཡོངས་སུ་སྤང་བར་བྱའོ། །ཞེས་པའི་བར་བསྟན་བཤད་གཉིས་ཀྱིས་བསྟན། དེའི་དོན་འཆད་པ་ལ། སྦྱིན་དང་ཚུལ་ཁྲིམས་བཟོད་བརྩོན་འགྲུས། །ཞེས་སོགས་གསུངས། གཉིས་པ་ལ་གཉིས་ལས་དང་པོ་ནི། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པས་ཉན་ཐོས་དང་རང་སངས་རྒྱས་ལ་འདོད་པ་དང་། ངོ་བོ་ཉིད་མི་དམིགས་པ་ལ་སྐྲག་པ་དང་། སློང་བ་པོའི་སྐྱེ་བོས་བསླངས་ན་ཞུམ་པ་དང་། བདོག་པ་ཐམས་ཅད་རང་གི་དང་གིས་གཏོད་བར་ཞུགས་པ་ལ་མི་དགའ་བ་དང་། བཀྲེན་ཡང་སློང་བའི་སྐྱེ་བོ་སྤོང་ཨཱི་སེམས་སྤོང་བ་སྟེ། ཞེས་བཤད། གཉིས་པ་ནི། དེ་ལྟ་བུའི་ཡོངས་སུ་སྦྱོང་བ་བཅུ་གཉིས་ཀྱིས་སྔ་མ་བཞིན་དུ་ས་དྲུག་པ་མངོན་དུ་གྱུར་པ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/SPYI DON_OVERVIEW\/s06814i4.txt","subfolder":"SPYI DON_OVERVIEW","origin":"Autochthonous","scripture_category":null,"reference":null},"SCCT_class":null}
{"id":344,"text":"༄༅། །ཁས་ལེན་དགོས་པས་མུན་སྤྲུལ་ལོ། །དེས་ན་འདིར་རྭ་འགྱུར་ལས། གསུམ་ལྡན་རྒྱལ་པོའི་རྗེས་ཞེས་བྱ་བ་ལ། གསུམ་ལྡན་རྒྱལ་པོའི་རྗེས་སུ་འབྱུང་སྟེ། རྫོགས་ལྡན་གྱི་མཐར་གསུམ་ལྡན་ལ་ཆོས་ཀྱི་ཆ་གཅིག་མེད་དོ། །རྩོད་ལྡན་སྔོན་དུ་ནི་གོང་ལྟར་ཆོས་ཀྱི་ཆ་བཞི་ཆར་མེད་དོ། །བསྐལ་པའི་མཐར་རོ། །གཉིས་ལྡན་དེ་ཉིད་གཉིས་ཀྱི་དབུས་ཉིད་དུ་ཞེས་བྱ་བ་ལ། རྩོད་ལྡན་དང་གསུམ་ལྡན་དག་གི་དབུས་སུ་གཉིས་ལྡན་ལ་ཆོས་ཀྱི་ཆ་གསུམ་མེད་དོ་ཞེས་བྱ་བའོ། ཞེས་འབྱུང་བ་ལེགས་ཤིང་འཁྲུལ་གཞི་ཆུང་ལ་དེ་ལྟ་ན་རྩོད་ལྡན་སྔོན་དུ་ནི་ཞེས་སོགས་ཀྱང་དུས་བཞི་ཕྱི་མ་ཉིད་ལ་སྦྱར་བས་ཆོག་གོ། རྩ་མིའི་འགྱུར་དུའང་། རྫོགས་ལྡན་གྱི་མཐར་ཆོས་ཀྱི་རྐང་པ་གཅིག་མེད་དོ། །གསུམ་ལྡན་གྱི་མཐར་རྐང་པ་གཉིས་མེད་དོ། །རྩོད་དུས་ཀྱི་སྔོན་དུ་རྒྱལ་པོར་གཉིས་དང་ལྡན་པ་གཉིས་དབུས་ཞེས་བྱ་བ་ནི་རྩོད་ལྡན་དང་གསུམ་ལྡན་གྱི་དབུས་སུ་གཉིས་ལྡན་ཆོས་ཀྱི་རྐང་པ་གསུམ་མེད་དོ། །རྩོད་ལྡན་གྱི་མཐར་ཆོས་ཀྱི་རྐང་པ་བཞི་མེད་པར་འགྱུར་རོ་ཞེས་འབྱུང་ངོ། །འགྱུར་འདིར། གཉིས་ཀྱི་བར་དུ་ནས་གསུམ་མེད་པ་ནི་གཉིས་ལྡན་ནོ་ཞེས་པའི་དོན། རྐང་པ་གསུམ་ཚད་བར་མེད་པ་ནི་ཞེས་བཤད་དགོས་ཀྱི་སོར་བཞག་བྱས་ན་གསུམ་མེད་པའི་ལྷག་མ་གཅིག་ལས་མེད་པའི་རྩོད་ལྡན་དུ་འགྱུར་གྱི་གཉིས་ལྡན་གྱི་དོན་མེད་དོ། །གླིང་བཅུ་གཉིས་པོ་ཐམས་ཅད་ཀྱི་དུས་བཞི་པོ་རྣམས་དག་གི་གྲངས་ཕྱོགས་གཅིག་ཏུ་བསྡོམས་པའི་ལོའི་གྲངས་ཀྱི་ཚད་ནི་སྟོང་ཕྲག་ཉི་ཤུ་རྩ་གཅིག་རོ་བརྒྱ་དག","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/DUS _KHOR_WHEEL OF TIME (KALACHAKRA)\/_GREL PA_COMMENTARIES\/s05463e1.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":345,"text":"ཡང་ཁས་བླངས་དགོས་པ་དང་། ཉན་རང་ལ་དངོས་པོ་རང་བཞིན་མེད་པར་རྟོགས་པ་ཡོད་པ་དང་། ཆོས་ཀྱི་བདེན་འཛིན་ཉོན་མོངས་སུ་འཇོག་པ་དང་། ཞིག་པ་དངོས་པོ་ཡིན་པ་དང་དེའི་རྒྱུ་མཚན་གྱི་དུས་སུ་གསུམ་འཇོག་ཚུལ་ཐུན་མོངས་མ་ཡིན་པ་སོགས་ཡིན་ནོ་ཞེས་གསུངས། དེའི་དོན་ལ་ཁ་ཅིག་།ཐལ་གྱུར་པའི་ཐུན་མོང་མ་ཡིན་པའི་གྲུབ་མཐའ་ལ་དུ་མ་ཡོད་དེ། ཀུན་གཞི་མི་བཞེད་པ་དང་རང་རིག་མི་འདོད་པ་དང་རང་རྒྱུད་ཀྱི་རྟགས་མི་འདོད་པ་དང་། ཕྱི་དོན་ཡོད་པ་དང་ཉན་རང་འཕགས་པས་ཆོས་ཀྱི་བདག་མེད་རྟོགས་པ་དང་ཆོས་ཀྱི་བདེན་འཛིན་ཉོན་མོངས་ཡིན་པ་དང་ཞིག་པ་དངོས་པོ་ཡིན་པ་དང་། དེའི་དབང་གི་དུས་གསུམ་གྱི་འཇོག་ཚུལ་ཐུན་མོང་མ་ཡིན་པ་རྣམས་ཡིན་ཟེར་ན། ཤེས་བྱ་ཆོས་ཅན། ཀུན་གཞི་མེད་པ་ཐལ་འགྱུར་པའི་ཐུན་མོང་མ་ཡིན་པའི་གྲུབ་མཐའ་མ་ཡིན་པར་ཐལ། ཉན་ཐོས་སྡེ་གཉིས་ཀྱིས་ཀྱང་ཀུན་གཞི་མེད་པར་ཁས་ལེན་ཕྱི་རོལ་པས་ཀྱང་ཀུན་གཞི་མེད་པ་ཁས་ལེན་སློབ་དཔོན་ལེགས་ལྡན་འབྱེད་རྗེས་བྲང་དང་བཅས་པས་ཀྱང་ཀུན་གཞི་མེད་པར་ཁས་ལེན་པའི་ཕྱིར། རང་རིག་མཚན་ཉིད་པ་མི་འདོད་པ་ཐལ་འགྱུར་པའི་ཐུན་མོང་མ་ཡིན་པའི་གྲུབ་མཐའ་མ་ཡིན་པར་ཐལ། བྱེ་བྲག་སྨྲ་བས་རང་རིག་མེད་པར་ཁས་ལེན་ཕྱི་རོལ་པས་ཀྱང་རང་རིག་མེད་པར་ཁས་ལེན་སློབ་དཔོན་ལེགས་ལྡན་འབྱེད་ཀྱིས་ཀྱང་དེ་ལྟར་ཁས་ལེན་པའི་ཕྱིར༑ རང་རྒྱུད་ཀྱི་རྟགས་མེད་པ་ཐལ་འགྱུར་བའི་ཐུན་མོང་མ་ཡིན་པའི་གྲུབ་མཐའ་མ་ཡིན་པར་ཐལ། རྒྱང་འཕེན་གྱིས་རང་རྒྱུད་ཀྱི་རྟགས་ཡང་དག་མེད་པར་ཁས་ལེན་པའི་ཕྱིར་ཕྱི་རོལ་གྱི་དོན་ཡོད་པ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/_GREL PA SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/sn06838i2.txt","subfolder":"SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN","origin":"Autochthonous","scripture_category":null,"reference":null},"SCCT_class":null}
{"id":346,"text":"༄༅། །མགུར་ཞུགས་པས་ཆོག་པའི་ཕྱིར། འདི་མི་མཚོན་པ་ཙམ་དུ་སེམས་སོ། །ཞེས་གསུངས་པའི་ཕྱིར། ཁ་ཅིག་།སངས་རྒྱས་འཕགས་པའི་རྒྱུད་ལ་མཐར་གནས་སྙོམས་འཇུག་དགུ་ལ་འདོད་སེམས་སྤེལ་བའི་ཐོད་རྒལ་གྱི་དངོས་གཞི་ཡོད་ཟེར་ན། དེ་མེད་པར་ཐལ། སངས་རྒྱས་འཕགས་པའི་རྒྱུད་ལ་མཉམ་པར་མ་བཞག་པའི་འདོད་སེམས་མེད་པའི་ཕྱིར། དེར་ཐལ། དེའི་རྒྱུད་ལ་མཉམ་པར་མ་བཞག་པའི་སེམས་མེད་པའི་ཕྱིར། ཁ་ཅིག་།སངས་རྒྱས་འཕགས་པའི་རྒྱུད་ལ་བསམ་གཏན་དང་པོ་ལས་ལངས་རྗེས་སུ་འགོག་པ་ལ་སྙོམས་པར་འཇུག་པའི་སྙོམས་འཇུག་ཡོད་ཟེར་ན། དེ་མི་འཐད་པར་ཐལ། སངས་རྒྱས་འཕགས་པའི་རྒྱུད་ལ་མཉམ་གཞག་ལས་ལངས་པའི་ཤེས་པ་མེད་པའི་ཕྱིར་ཏེ། དེའི་རྒྱུད་ཀྱི་ཤེས་པ་ཡིན་ན། སྟོང་ཉིད་ལ་མཉམ་པར་བཞག་པའི་ཤེས་པ་ཡིན་དགོས་པའི་ཕྱིར། ཁ་ཅིག་།དམན་ལམ་སྔོན་དུ་མ་སོང་བའི་བྱང་སེམས་ལྔ་པ་བའི་རྒྱུད་ལ་མཐར་གནས་སྙོམས་འཇུག་དགུ་ལ་འདོད་སེམས་སྤེལ་བའི་ཐོད་རྒལ་གྱི་དངོས་གཞི་མེད་ཟེར་ན། དེ་ཡོད་པར་ཐལ། མཐར་གནས་སྙོམས་འཇུག་དགུ་ཐོབ་པའི་དེ་ཡོད་པའི་ཕྱིར། དེར་ཐལ། ཏིང་ངེ་འཛིན་གྱི་སྒོ་བརྒྱ་ཕྲག་དུ་མ་ལ་སྙོམས་པར་འཇུག་པའི་དེ་ཡོད་པའི་ཕྱིར། དེར་ཐལ། ཡོན་ཏན་བརྒྱ་ཕྲག་བཅུ་གཉིས་སོགས་ཐོབ་པའི་དམན་ལམ་སྔོན་དུ་མ་སོང་བའི་ས་དང་པོ་པ་སོགས་ཡོད་པའི་ཕྱིར། ཁ་ཅིག་།ཡར་འོང་མཐའི་འགོག་པ་ལས་ལངས་རྗེས་སུ་སྲིད་རྩེར་ནུད་ཆུང་བྱེད་པའི་དོན་ནི། འགོག་པ་ལ་འགོག་པ་སྤེལ་བའི་ཆེད་དུ་ཡིན་ཟེར་ན། འོ་ན། འགོག་པ་ལ་འགོག་པ་སྤེལ་བའི་ཐོད་རྒལ་གྱི་དངོས་གཞི་གཅིག་ཡོད་པར་ཐལ། དམ་བཅའ་འཐད་པའི་ཕྱིར། འདོད་ན། དེ་ཆོས་ཅན། སྤེལ་གཞི་སྤེལ་ཆོས་མི་འདྲ་བ་སྤེལ་བའི་སྙོམས་འཇུག་ཡིན་པར་ཐལ། ཐོད་རྒལ་གྱི་དངོས་གཞི་ཡིན་པའི་ཕྱིར། འདོད","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/CO NE BLA MA GRAGS PA BSHAD SGRUB_CHONEY LAMA DRAKPA SHEDRUP\/s00195m5.txt","subfolder":"CO NE BLA MA GRAGS PA BSHAD SGRUB_CHONEY LAMA DRAKPA SHEDRUP","origin":"Autochthonous","scripture_category":null,"reference":null},"SCCT_class":null}
{"id":347,"text":"༄༅། །གིན་འདུག་པ་ལ། ལྟ་བའི་གནད་རྣམས་བདག་གིས་ཡི་དམ་ལ་ཞུ་ཡིས། རྒྱ་གར་ལ་བྱོན་ན་ཁྱེད་རང་མི་ཏྲ་དང་མཇལ་བ་སོགས་ངོ་མཚར་བ་འོང་ནའང་། ཁྱེད་ཀྱི་འཁོར་འདི་རྣམས་ཚོགས་ལམ་དང་སྦྱོར་ལམ་ཆེན་པོ་ལ་གནས་པ་ཤ་སྟག་འདུག་པས། འདི་རྣམས་ཀྱི་ཆེའི་བར་ཆད་དུ་འགྱུར་བ་འདུག་ཅིང་། ཁྱེད་ཀྱང་རྒྱ་གར་དུ་བཞུགས་ནས་ཚུར་མི་ཕེབས། དེ་བས་བོད་ཕྱོགས་འདིར་བསྟན་པ་ལ་ཕན་པའི་ཐབས་ལ་འབད་ན་འགྲུབ་པས་དེ་བཞིན་མཛད་འཚལ་ཞེས་ཞུས་ཤིང་། བདག་གིས་བཤོལ་བཏབ་པོ། །དེ་ནས་ལྟ་བའི་གནད་རྣམས་ཡི་དམ་ལ་ཞུས་པས། བདུད་རྩི་སྨན་མཆོག་ཅེས་པའི་གདམས་པ་གནང་ནས་འདིས་མ་ཏི་བྷ་དྲ་ཤྲཱིའི་ཐེ་ཚོམ་སེལ་ལོ་གསུང་། མ་ཏི་བྷ་དྲ་ཤྲཱི་དེ་གང་ལགས་ཞུས་པས། བློ་བཟང་གྲགས་པ་སྐྱེ་བ་འདིའི་གོང་པཎྜི་ཏའི་སྐྱེ་བ་བདུན་དུ་སེམས་ཅན་གྱི་དོན་བྱས། འདི་གའི་གོང་དུའང་ཁ་ཆེ་གྲིབ་བསྟན་དུ་པཎྜི་ཏ་མ་ཏི་བྷ་དྲ་ཤྲཱི་བྱ་བར་སྐྱེས་གསུང་། དེ་ནས་བདག་གིས་དཀའ་བཞི་པ་ལ། རྫིང་ཇིའི་ཇོ་བོ་ལ་བསྟོད་པ་མིང་ཚངས་པའི་ཆོད་པན་ཞེས་བྱ་བ་འགྲོ་བ་སྡུག་བསྔལ་གྱིས་མནར་བ་རྣམས་ལ་ཐུགས་རྗེས་གཟིགས་པའི་གསོལ་གདབ་དང་རབ་ཏུ་བྱུང་བའི་རྟགས་ཆ་ཚང་བ་དང་བཅས་པ་ཕུལ་ན་དུས་ཕྱིས་སངས་རྒྱས་ཀྱི་བསྟན་པའི་གཞི་མ་འདུལ་བའི་བསླབ་ཁྲིམས་ཤིན་ཏུ་དར་བའི་རྟེན་འབྲེལ་ཡོད་ཅེས་ནན་གྱིས་བསྐུལ་བས་དེ་ལྟར་མཛད། དགུང་ལོ་བཞི་བཅུ་རྩ་ལྔ་ལ་སྐུ་ཚེའི་བར་ཆད་ཅིག་ཡོད་ཉན་འདུག་པས་དེ་སེལ་བའི་ཕྱིར་དུ། དཔལ་འཁོར་ལོ་ཆེན་པོ་བདུད་རྩི་ཐིགས་པའི་བསྐྱེད་རྫོགས་ཟབ་མོ་འདི་བདག་གིས་ཁོང་ལ་ཕུལ་ཞིང་། ད་ལན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/MTSAN THOG_BY PERSON_S NAME\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/s05264m.txt","subfolder":"RJE TZONG KHA PA BLO BZANG GRAGS PA_JE TSONGKAPA LOBSANG DRAKPA","origin":"Autochthonous","scripture_category":null,"reference":null},"SCCT_class":null}
{"id":348,"text":"པ། །བཤགས་དང་གསོལ་བ་གདབ་པ་ལ། །ཕྱག་རྒྱ་དགྲོལ་བ་གསུམ་པའོ། །བཞི་བ་ཆུ་སྟེ་ཕྱི་མའོ། །ཁྲུས་ཀྱི་ཆོ་ག་འདི་རྣམ་ཀྱིས། །མཁས་པ་རྣམས་ནི་དེ་བཞིན་བཀྲུ། །སྒྲུབ་པ་པོ་ཡི་ཆོ་ག་ལ། །གོས་གསུམ་དག་ཀྱང་བརྗེ་བར་བྱ། །དང་པོའི་གོས་སུ་བཤད་པ་ནི། །སྡོམ་པ་རྣམས་ལ་གནས་པ་དང༌། །སྒྲུབ་པའི་ཆོ་ག་དག་པའོ། །གཉིས་པ་ཁྲེལ་ཡོད་ངོ་ཚ་ཤེས། །གསུམ་པ་ཐུབ་པའི་གོས་རྣམས་ཏེ། །གོས་གསུམ་དུ་ནི་ཡོངས་སུ་བསྒྲགས། །ཐམས་ཅད་བཟའ་དང་འདོད་པ་ནི། །ཁ་ན་མ་ཐོ་གང་མེད་པའོ། །ཤ་ཆང་སྒོག་པ་ལ་སོགས་པ། །མི་བཟའ་བ་རྣམས་སྤང་བར་བྱ། །དྲི་མི་ཞིམ་དང་མི་གཙང་བའི། །བཟའ་དང་བཏུང་བ་རྣམས་ཀྱང་སྤང༌། །གཞན་ལ་གནོད་དང་ལྡན་པ་དག་།སེམས་ཀྱིས་ཀྱང་ནི་མི་བྱའོ། །གཡེམས་པ་བདུན་གྱི་སྦྱོར་བ་རྣམས། །མི་སྡུག་སྒོམ་པས་སྤང་བར་བྱ། །བསོད་ནམས་བྱེད་ལ་རྟག་ཏུ་བརྩོན། །ཐེག་པ་ཆེན་པོའི་དོན་སེམས་པ། །བྱང་ཆུབ་སེམས་དཔའི་ཚུལ་རྒྱ་ཆེ། །ཤེས་རབ་ཕ་རོལ་ཕྱིན་ལ་མཁས། །ཀློག་ཅིང་རྣམ་པར་སེམས་པ་དང༌། །ཡང་དང་ཡང་དུ་གསོལ་བ་འདེབས། །དགྲ་དང་ཟིན་དང་ཐ་མལ་པ། །སེམས་སྙོམས་མི་འཇིགས་རབ་ཏུ་སྦྱིན། །ཞེ་སྡང་འཇོམས་པ་བསྒོམ་པ་ནི། །བྱམས་དང་དགའ་ལ་དེས་པ་ཅན། །ཆོས་དང་གང་ཟག་བདག་མེད་པ། །འདུས་བྱས་རྣམས་ཀྱང་འཁྲུལ་བ་ཙམ། །མངོན་སུམ་བློ་ཅན་བསྟན་པ་ནི། །འདུས་བྱས་རྣམས་ཀྱིས་མི་རྨོངས་སོ། །སྲོག་ལ་རྨན་པར་གྱུར་ན་ཡང༌། །བྱང་ཆུབ་སེམས་ནི་མི་གཏང་ཞིང༌། །རྡོ་རྗེ་དྲིལ་བུ་ཕྱག་རྒྱ་ཡང༌། །ནམ་ཡང་གཏང་བར་མི་བྱའོ། །བྱང་ཆུབ་སེམས་གང་དེ་རྡོ་རྗེ། །ཤེས་རབ་དྲིལ་བུ་ཞེས་བརྗོད་དོ། །སློབ་དཔོན་སྨད་པར་མི་བྱ་སྟེ། །བླ་མ་སངས་རྒྱས་ཀུན་དང་འདྲ། །སྦྱོར་བ་ལྷོད་པར་མ་གྱུར་པས། །གོ་ཆ་རབ་ཏུ་བརྟན་པར་བགོས། །ཕ་རོལ་ཕྱིན་དྲུག་སྤྱད་པ་ཡང༌། །རིམ་པ་བཞིན་དུ་སློབ་པར་བྱེད། །སེམས་ཅན་ཀུན་གྱི་དོན་དང་ལྡན། །བྱང་ཆུབ་སེམས་དཔའི་ཚུལ་ལ་ནི། །ཁ་ན་མ་ཐོ་རྡུལ་ཙམ་ལའང༌། །སྲོག་ལ་ཡང་ནི་མི་བལྟ་བར། །རབ་ཏུ་བྱུང་དང་ཁྱིམ་པ་ཡི། །འདུ་འཛི་ཀུན་ཡང་རྣམ་པར་སྤང༌། །བུ་དང་ཆུང་མ་དག་ལ་ཡང༌། །སྲེད་པའི་བཅིངས་པ་དག་ལས་གྲོལ། །རྐམ་དང་ཆགས་དང་གདུག་པ་མེད། །རྨོངས་པ་དང་ནི་ལེ་ལོ་མེད། །བག་ཡོད་སྤྱོད་ཅིང་བརྩོན་འགྲུས","class":"AUTO","label":1,"meta":{"source_file":"B(Autochthonous Tibetan Literature)\/B.iii (Rong-zom_gsung_bum)\/B.iii.1_tantric topics\/treatises\/dam tshig mdo rgyas chen mo rong zom chos kyi bzang pos mdzad pa bzhugs so.txt","subfolder":"treatises","origin":"Autochthonous","scripture_category":null,"reference":null},"SCCT_class":null}
{"id":349,"text":"སྟེ༑ རང་ལོ་སོ་དགུ་པ་མེ་འབྲུག་ནས་ལྕགས་ལུག་གི་བར་རྒྱུད་ཀྱི་བཤད་པ་ལེགས་པར་མཛད་པས་ཡོན་ཏན་ལ་དགའ་བའི་གྲ་པ་མང་དུ་འདུས་ལ། ཁོ་བོས་ཀྱང་གསང་འདུས་མི་བསྐྱོད་པའི་དབང་། རྒྱུད་འགྲེལ་དམར་ཁྲིད་དང་བཅས་པ། རྒྱུད་ཕྱི་མ་འགྲེལ་པ་དང་བཅས་པ། རིམ་ལྔ་གསལ་སྒྲོན། བསྐྱེད་རིམ་ཊཱིཀྐ། སྔགས་རིམ་ཆེན་མོ། དྲིལ་བུ་ལུས་དཀྱིལ་གྱི་དབང་། ལཱུ་དྲིལ་གཉིས་ཀྱི་ཁྲིད། འདོད་འཇོ། ཡི་དམ་གྱི་ཁྲིད། འཁོར་ཆེན་གྱི་ཁྲིད། ནཱ་རོ་ཆོས་དྲུག་གི་ཁྲིད། གསང་བ་བསམ་གྱི་མི་ཁྱབ་པའི་ཁྲིད་དཔེ་ལུང་དང་བཅས་པ། མགོན་དཀར་ཡིད་བཞིན་ནོར་བུའི་རྗེས་གནང་། སྨན་བླའི་རྗེས་གནང་། འཆི་མེད་འཁྲུལ་འཁོར་སོགས་ཐེག་པ་ཆེན་པོའི་ཆོས་མང་པོ་ཞིག་གི་བཀའ་དྲིན་ཞུས་འཕྲལ་གྱི་རྣམ་ཐར་ཡང་ཕྱག་རྫས་ལ་སྲེད་པ་མི་མཛད་པ། མཁས་བཙུན་གྱི་ཁེངས་པ་མི་མངའ་བ། གྲ་པ་སྦྱིན་བདག་ལ་ཐུགས་བརྩེ་བ། དམ་པའི་རྣམ་ཐར་གསན་པ་ན་སྤྱན་ཆབ་ངང་གིས་འབྱུང་བ། ཐུགས་དམ་དང་ཕྱག་དཔེ་གཟིགས་པ་སོགས་དགེ་བའི་བྱ་བ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.33 (MISCELLANEOUS and unsorted)\/BKA GDAMS PA_KADAMPA SCHOOL\/s12403e.txt","subfolder":"BKA GDAMS PA_KADAMPA SCHOOL","origin":"Autochthonous","scripture_category":null,"reference":null},"SCCT_class":null}
{"id":350,"text":"ཆོས་ཉིད་སྟོང་ཉིད་མིན་པས་གཞན་དབང་ལ་དོགས་པ་ཆེ་ལ་ཀུན་བཏགས་ལ་དོགས་པ་ཆུང་བ་ཡིན་ཟེར་བ་སོགས་བཤད་ཚུལ་མི་འདྲ་བ་མང་བ་དང་། འདི་ལས་འཕྲོས་ཏེ། འདུས་མ་བྱས་ཀྱི་ཆོས་རྣམས་ཀྱི་ཆོས་ཉིད་མེད་པར་སྨྲ་བ་དང་། དེ་ཡོད་ཀྱང་དེས་ཆོས་ཉིད་ཀྱི་གོ་མི་ཆོད་པར་འདོད་པ་དང་། ཡིག་ཆ་རྙིང་བར། རང་རྒྱལ་མཐོང་ལམ་བར་ཆད་མེད་ལམ་འགོག་པ་ཆོས་བཟོད་དུ་སོང་བའི་ཡུལ་ལ་འགོག་བདེན་རང་འཛིན་རྟོག་པའི་ཞེན་གཞིར་རང་མཚན་གྱིས་སྟོང་པ་འཇོག་པ་དང་། འགོག་བདེན་དང་ནམ་མཁའ་ཕྱི་རོལ་དོན་འཛིན་གྱི་བློ་ལྷན་སྐྱེས་མེད་པ་དང་། འགོག་བདེན་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་དེ་རང་རྒྱལ་མཐོང་ལམ་བར་ཆད་མེད་ལམ་འགོག་པ་ཆོས་བཟོད་དུ་སོང་བའི་ཡུལ་ལ་མི་འཇོག་པར་བཤད་པ་སོགས་སྣ་ཚོགས་བྱུང་ངོ། །མཆན་དུ་པྲ་སྟིས་བཤད་པ་ཡིག་ཆ་དང་མཐུན་ཞེས་བཞེད་ཕྱོགས་མཛད་ཀྱང་། ཡང་སྙིང་དུ་དེ་བཀག་གོ་།བྱང་རྩེའི་ཡིག་ཆར། འོ་ན་ཀུན་བཏགས་ཀྱང་དོན་དམ་པ་ངོ་བོ་ཉིད་མེད་པ་ཡིན་ན་མ་ཞེ་ན། དེ་ལྟར་ཡིན་ཡང་། ཞེས་ཀུན་བཏགས་ཀྱང་དོན་དམ་པ་ངོ་བོ་ཉིད་མེད་པ་ཡིན་པར་བཤད་པ་དང་། ཟིན་བྲིས་སུ། གཟུགས་ནས་རྣམ་མཁྱེན་གྱི་བར་ཆོས་ཐམས་ཅད་ཀྱི་སྟེང་གི་དོན་དམ་པ་ངོ་བོ་ཉིད་མེད་པ་གཉིས་རེ་འཇོག་པར་གསུངས་པ་ནི། གཞུང་ལས། ཀུན་བཏགས་མ་བཞག་གོ་།ཞེས་གསུངས་པ་དང་འགལ་མིན་བརྟག་གོ་།ཚེ་བརྟན་ལྷ་རམས་པས་འདིའི","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/_JIGS MED DAM CHOS RGYA MTSO_Jigme Damchu Gyatso (1898-1946)\/s00302m.txt","subfolder":"_JIGS MED DAM CHOS RGYA MTSO_Jigme Damchu Gyatso (1898-1946)","origin":"Autochthonous","scripture_category":null,"reference":null},"SCCT_class":null}
{"id":351,"text":"པས་མོས་དང་སྤྲོ་ཤུགས་ཆེན་པོས་བསྒྲུབ་ཅེས་བྱ་བའོ། །དེའང་ཡི་དམ་གྱི་ཁྱད་པར་ནི་ལྷ་མོ་དཔལ་ཕྲེང་གི་སེང་གེའི་ང་རོ་ལས། ཡི་དམ་ཆེན་པོ་བཅུ་ལ་བསླབ་པར་བྱ་སྟེ། ཚུལ་ཁྲིམས་ཀྱི་དུས་ལས་འདའ་བའི་སེམས་མི་བསྐྱེད་པར་ཡི་དམ་ཆེན་པོ་བཅའ་བ་དང་། དེ་བཞིན་དུ་བླ་མ་ལ་མ་གུས་པའི་སེམས་མི་བསྐྱེད་པ་དང་། གང་དུ་ཡང་སེམས་ཅན་ལ་ཁྲོ་བ་དང་གནོད་སེམས་མི་བསྐྱེད་པ་དང་། གཞན་གྱི་འབྱོར་བ་ལ་ཕྲག་དོག་གི་སེམས་མི་བསྐྱེད་པ་དང་། ཐ་ན་ཁམ་ཕྱི་མ་ཙམ་ལའང་སེར་སྣའི་སེམས་མི་བསྐྱེད་པ་དང་། རང་སྤྱད་པའི་ཕྱིར་ནོར་དང་རྫས་མི་བཟུང་སྟེ་དབུལ་པོ་ལ་སོགས་པའི་དོན་དུ་བཟུང་བ་དང་། བསྡུ་བ་བཞིས་སེམས་ཅན་རྗེས་སུ་འཛིན་པ་ཡང་རང་ལ་ཕན་པ་ལ་མི་ལྟོས་པར་ཟང་ཟིང་མེད་པའི་སེམས་ཀྱི་བསྡུ་བ་དང་། སེམས་ཅན་མགོན་མེད་པའམ་ན་བའམ་བཅིངས་པ་ལ་སོགས་པ་མཐོང་ན་དེ་དག་ལ་མ་བརྟགས་པར་གོམ་པ་གཅིག་ཀྱང་མི་འདོར་ཏེ། དེ་དག་ཐར་བར་བྱས་ནོར་གྱིས་བསྡུ་བས་བསྒྲུབས་ནས་གདོད་འགྲོ་བ་དང་། ཕག་འཚོང་དང་བྱ་བ་ལ་སོགས་པ་ཡལ་བར་མི་དོར་བར་ཅི་ནུས་ཀྱིས་ཚར་བཅད་པ་དང་། ཕན་གདགས་པ་བྱ་སྟེ་འདི་གཉིས་ཀྱིས་ནི་འཇིག་རྟེན་དུ་དམ་པའི་ཆོས་ཡུན་རིང་དུ་གནས་པ་ལས་བདེ་འགྲོ་འཕེལ་ཞིང་ངན་འགྲོ་འགྲིབ་པས་སངས་རྒྱས་ཀྱི་ཆོས་ཀྱི་འཁོར་ལོ་རྗེས་སུ་བསྐོར་བ་དང་། དམ་པའི་ཆོས་བཟུང་བ་ལས་བརྗེད་པའམ་ཉམས་པའི་སེམས་གཅིག་ཙམ་ཡང་མི་བསྐྱེད་དེ་དེ་ཉམས་ན་ཐེག་པ་ཆེན་པོ་ཉམས་པ་ལས་ཕ་རོལ་ཏུ་ཕྱིན་པ་ལས་ཉམས་པས་ཐེག་པ་ཆེན་པོ་ལ་འདུན་པ་མེད་པར་འགྱུར་ལ། དེ་མེད་ན་དམ་པའི་ཆོས་འཛིན་པ་ལ་འདུན་པ་མེད་པར་རང་ཉམས་སུ་འགྱུར་བས་བྱིས་པའི་ས་ལ་གནས་པར་འགྱུར་ཏེ། དམ་པའི་ཆོས་འཛིན་པས་ནི་རང་དང་གཞན་གྱི་ཡོན་ཏན་དཔག་ཏུ་མེད་པ་འགྲུབ་པའི་ཕྱིར་རོ་ཞེས་སོ༑ ༑སྨོན་ལམ་གྱི་ཁྱད་པར་ནི་དེ་ཉིད་ལས་སྨོན་ལམ་ཆེན་པོ་གསུམ་གདབ་སྟེ། ཚེ་རབས་ཐམས་ཅད་དུ་དམ་པའི་ཆོས་རྟོགས་པ་འཐོབ་པར་གྱུར་ཅིག་།དེ་ཐོབ་ནས་ཀྱང་སྐྱོ་བ་དང་དུབ་པ་མེད་པར་གཞན་ལ་ཆོས་སྟོན་པར་གྱུར་ཅིག་།བསྟན་པ་དེའང་ལུས་དང་སྲོག་ལ་མི་ལྟ་བར","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/BSTAN RIM CHEN MO_GREAT BOOK ON THE STEPS OF THE TEACHING\/sl00070n1.txt","subfolder":"BSTAN RIM CHEN MO_GREAT BOOK ON THE STEPS OF THE TEACHING","origin":"Autochthonous","scripture_category":null,"reference":null},"SCCT_class":null}
{"id":352,"text":"གཞིའོ། །ཞེས་གསུངས་པའི་ཕྱིར་ན་མཁྱབ་སྟེ། འདི་ནི་རེག་པའི་ལྷག་མ་དང་འདུག་འགྲེང་བཞི་དང་བུད་མེད་དང་ལྷན་ཅིག་ཉལ་འགྲོ་གཉིས་དང་། འཁྲིག་ཚིག་བསྙེན་བཀུར་ཆེས་སྟོན་བ་སྟེ་ལྟུང་བ་བཅུའི་ནང་ནས་དང་པོ་འདུན་ལ་ཡུལ་བུད་མེད་འཁྲིག་པ་བསྟེན་དུ་རུང་བ་དང་། ཕྱི་མ་གསུམ་ལ་ལེགས་པར་སྨྲས་པ་དང་ཉེས་པར་སྨྲས་པའི་དོན་ཤེས་ནུས་པ་ཡན་ལག་ཏུ་དགོས་པར་རྣམ་འབྱེད་ལས་དངོས་སུ་གསུངས་པའི་དོན་བསྡུས་པ་ཙམ་ཡིན་པའི་ཕྱིར། དེར་ཐལ། རེག་པའི་སྐབས་སུ་བུད་མེད་ཡུལ་དུ་བྱས་པའི་ལྟུང་བ་བཅུ་ལ་བུད་མེད་ཀྱི་མཚན་དོན་བྱེད་ནུས་པ་དང་ལྡན་པ་དང་། རིག་པའི་སྐྱེས་པ་མེད་པ་དང་། ལེགས་ཉེས་ཀྱི་དོན་ཤེས་ནུས་པ་དང་། འཁྲིག་པ་བསྟེན་དུ་རུང་བ་དང་། བདེ་བ་མྱོང་བར་བྱ་བའི་བདུན་པ་ཀུན་ཏུ་འདོད་ཆགས་དང་ལྡན་པ་སྟེ་ཡན་ལག་ལྔ་ཅི་རིགས་སྦྱར་བར་གསུངས་པ་ནི་རྣམ་འབྱེད་ལས་དངོས་སུ་གསུངས་པའི་དོན་བསྡུས་པ་ཡིན་པའི་ཕྱིར། ཡན་ལག་ཐམས་ཅད་དང་དུ་བླངས་དུ་རུང་བ་ཉིད་ནི་ཞེས་སོགས་རྣམ་འབྱེད་ལས་བསྡུས་པར་རིན་ཕྲེང་དུ་གསུངས་པའི་རྒྱུ་མཚན་ཡང་འདི་ཡིན་ནོ། །རེག་ལྷག་འདུག་འགྲེང་བཞི་དང་ཉལ་འགྲོ་གཉིས། །འཁྲིག་ཚིགས་བསྙེན་བཀུར་ཆོས་སྟོན་ལྟུང་བ་བཅུའི། །དང་པོ་བདུན་ལ་འཁྲིག་པ་བསྟེན་རུང་དང་། །འོག་མ་གསུམ་ལ་ལེགས་ཉེས་སྨྲ་དོན་ཤེས། །རེག་པ་འཁྲིག་ཚིག་བསྙེན་བཀུར་བསྔགས་གསུམ་ལ། །བདེབ་མྱོང་བའི་འདོད་ཆགས་ལྡན་པ་དང་། །འགྲོ་སྟོན་གཉིས་ལ་རིག་པའི་སྐྱེས་བ་མེད། །ཀུན་ལ་མོ་མཚན་དོན་ལྡན་སྦྱར་བར་གསུངས། །ཞེས་བཟུང་ངོ། །རྩ་བར་འདོད་མི་ནུས་ཏེ། རེག་པ་མ་གཏོགས་པ་དགུ་ལ་ཡུལ་བུད་མེད་ལེགས་ཉེས་ཀྱི་དོན་ཤེས་ནུས་པ་དང་། ལྟུང་བ་བཅུ་ཀ་ལ་བུད་མེད་འཁྲིག་པ་བསྟེན་དུང་ཡན་ལག","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.19 (dul ba_vinaya)\/SPYI_GENERAL PRESENTATIONS\/CHOS RJE KHAL KHA NGAG DBANG DPAL LDAN_CHUJE KALKA NGAWANG PELDEN\/s00990e.txt","subfolder":"CHOS RJE KHAL KHA NGAG DBANG DPAL LDAN_CHUJE KALKA NGAWANG PELDEN","origin":"Autochthonous","scripture_category":null,"reference":null},"SCCT_class":null}
{"id":353,"text":"༄༅། །གཡོན་ལ་གསུམ་སྟེ་ལག་པ་གཉིས་ལ་བདུན། །ཡང་ནས་དང་ཆུ་དག་ཇི་སྲིད་དུ། །དྲི་མ་དྲི་བྲལ་དེ་སྲིད་བར་དུ་བྱ། །ཞེས་གསུངས་སོ། །དེ་ནས་ལྷའི་ཁང་པའི་དྲུང་དུ་ཕྱིན་པ་དང་རྐང་པ་བཀྲུས་ནས་ཤར་རམ་བྱང་དུ་ཁ་བལྟས་ཏེ་ཉེ་རེག་བྱས་ནས། གནས་སུ་ཞུགས་ཏེ་ལྷ་རྣམས་མངོན་སུམ་དུ་དམིགས་ལ་ཕྱག་བྱས་ནས་དམ་ཚིག་ལ་འཇུག་པ་འདི་བཟླས་པར་བྱའོ། །ཨོཾ་བི་ར་ཛ་བི་ར་ཛ་མྷཱ་བཛྲ། ས་ཏ་ས་ཏ་ས་ར་ཏ་ས་ར་ཏ། ཏྲ་ཡི་ཏྲ་ཡི་བི་རྡྷ་མ་ནི་སཾ་བྷན་ཛ་ནི་ཏ་ར་མ་ཏི་སི་དྡྷ་ཨ་གྲེ་ཏཾ་སྭཱཧཱ་ཞེས་སོ། །གསུམ་པ་ནི། དེ་ནས་སྤོས་ཆུ་ལག་མཐིལ་དུ་བླུགས་ལ་སྐབས་གང་ཡིན་གྱི་རིགས་ཀྱི་སྙིང་པོ་གསུམ་གང་རུང་བཟླས་ལ་རང་གི་སྤྱི་བོར་བསང་གཏོར་བྱས་ཏེ། འབགས་པའི་སྐྱོན་ལ་སོགས་པ་བསལ་ལ། ཀུ་ཤ་ལ་སོགས་པའི་སྟན་གང་རུང་བདུད་རྩི་ཐབ་སྦྱོར་གྱིས་བསང་གཏོར་བྱས་ཏེ་གདན་དེ་ལ་བཀྲ་ཤིས་སམ་པདམ་འམ་རྡོ་རྗེ་སྐྱིལ་ཀྲུང་གང་རུང་གིས་འདུག་པར་བྱའོ། །དེ་ནས་ལག་པ་གཡས་པའི་མཁྲིག་མ་ལ་གདུ་བུ་དང་སྲིན་ལག་གཡས་པ་ལ་ཀུ་ཤའི་བསང་བྱེད་གདགས། ཟེའུ་ཁ་དང་སྔར་བཤད་པའི་གཙུག་ཏོར་གྱི་གཟུགས་བརྙན་བཅིང་ངོ། །དེ་ལ་གདུ་བུ་ནི་བུ་མོས་བཀལ་བའི་སྐུད་པ་གྲངས་མི་མཉམ་པ་བསྒྲིལ་ནས་མདུད་པ་གྲངས་མི་མཉམ་པ་བེར་ཏེ། དབུས་སུ་རིགས་གང་ཡིན་གྱི་འཕྲེང་རྡོག་གཅིག་བཏགས་ནས་རང་རང་གི་སྔགས་བཟླས་པའོ། །ཨོཾ་རུ་རུ་སྥུ་རུ་ཛྭ་ལ་ཏིཥཊཿཨ་སིདྡྷ་ལོ་ཙ་ནེ་སརྦ་ཨརྠ་སཱ་དྷ་ནི་སྭཱཧཱ། ཞེས་པ་དང་། དཀོན་ཅོག་གསུམ་ལ་ཕྱག་འཚལ་ལོ། །བྱང་ཆུབ་སེམས་དཔའ་སེམས་དཔའ་ཆེན་པོ་འཕགས་པ་སྤྱན་རས་གཟིགས་ཀྱི་དབང་ཕྱུག་ལ་ཕྱག་འཚལ་ལོ། །མཐོང་བ་དང་ནི་ཐོས་པ་དང་། །རེག་པ་དང་ནི་དྲན་པའང་རུང་། །བདག་ནི་སེམས་ཅན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/SPYI_GENERAL TREATMENTS\/_GREL PA_GENERAL COMMENTARIES\/JE TSONGKAPA LOBSANG DRAKPA_RJE TZONG KHA PA BLO BZANG GRAGS PA (1357-1419)\/s05281e.txt","subfolder":"JE TSONGKAPA LOBSANG DRAKPA_RJE TZONG KHA PA BLO BZANG GRAGS PA (1357-1419)","origin":"Autochthonous","scripture_category":null,"reference":null},"SCCT_class":null}
{"id":354,"text":"ཕྱོགས་དངོས་དང་། དེའི་འཕྲོས་དོན་དང་བཞི་ཡོད་ལ། འབྲས་བུ་མཆོག་སངས་རྒྱས་ལ་བདེན་པར་ཞེན་པའི་སྒོ་ནས་ཕྱག་འཚལ་བ་སོགས་ཀྱང་བསོད་ནམས་བསགས་པ་ཡིན་མོད་ཀྱི་ཤེས་རབ་ཀྱི་ཆ་ནས་མ་དག་པས་བྱང་སེམས་ལ་ལྟོས་ཏེ་མི་མཐུན་ཕྱོགས་ཡིན་ནོ། །འབྲས་བུ་སངས་རྒྱས་པའི་དེ་དགོས་དོན་ཐམས་ཅད་ཀྱི་མཆོག་ཡིན་པས་དེ་ལ་བདེན་པར་ཞེན་པའང་སྤོང་དཀའ་བའི་གནད་ཀྱིས་གཞི་ལམ་གཉིས་ལས་ལོགས་སུ་གསུངས་པ་ཡིན། དེ་མི་མཐུན་ཕྱོགས་ཡིན་པའི་རྒྱུ་མཚན་ནི། ཆོས་ཀྱི་ལམ་སྟེ་འཁོར་འདས་ཀྱི་ཆོས་ཀྱི་རིགས་རྣམས་བདེན་པས་སྟོང་པ་ཡིན་པས་ན་ཟབ་པ་ཡིན་ལ། ཟབ་པ་ཡིན་པ་དེའི་ཕྱིར་སངས་རྒྱས་ལ་ཞེན་པ་ནི་མི་མཐུན་ཕྱོགས་ཡིན་ནོ། །གཉེན་པོ་དངོས་ནི། ཐ་སྙད་དུ་འབྲས་བུ་ལ་མཆོག་དམན་སོགས་ཡོད་ཀྱང་། དོན་དམ་པར་དེ་དག་ཐམས་ཅད་མཉམ་ཉིད་ངོ་བོ་གཅིག་ཏུ་ཤེས་པས་སངས་རྒྱས་སོགས་འབྲས་བུ་ལ་བདེན་ཞེན་སྤོང་ནུས་པ་ཡིན་གསུང་། འཕྲོས་དོན་ནི། ཟབ་པའི་རྒྱུ་མཚན་རྟོགས་དཀའ་བ་དང་། རྟོགས་དཀའ་བའི་རྒྱུ་མཚན་དུ་བསམ་གྱིས་མི་ཁྱབ་པ་ཡིན་པར་གསུངས་ལ། རྟོགས་དཀའ་ཚུལ་ནི། མིག་ཤེས་སོགས་ཀྱིས་གཟུགས་སོགས་ཀྱི་གནས་ལུགས་མ་མཐོང་བ་དེ་གཟུགས་སོགས་ལས་ལོགས་ཤིག་ན་ཡོད་པས་མ་མཐོང་བ་ཡིན་ན་རིགས་མོད་ཀྱི། གནས་ལུགས་དེ་གཟུགས་སོགས་ཀྱི་སྟེང་ན་ཡོད་བཞིན་དུ་གཟུགས་སོགས་མཐོང་ཡང་དེའི་གནས་ལུགས་མི་མཐོང་བ་འདི་རྟོགས་དཀའ་བའི་ཚུལ་ཡོན་ལ། འདི་ལྟ་མགུར་འགྲེལ་པ་ན་རྒྱས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/GUNG THANG DKON MCHOG BSTAN PA_I SGRON ME_GUNGTANG KONCHOK TENPAY DRUNME\/s00903e.txt","subfolder":"GUNG THANG DKON MCHOG BSTAN PA_I SGRON ME_GUNGTANG KONCHOK TENPAY DRUNME","origin":"Autochthonous","scripture_category":null,"reference":null},"SCCT_class":null}
{"id":355,"text":"ཡོད་ཀྱིས་སྟོང་པའི་ལྟ་བ་ཡིན་ནོ། །ལམ་དེས་ཉོན་མོངས་ཀྱི་ས་བོན་སྤོང་མི་ནུས་ཀྱང་། ཉོན་མོངས་མངོན་གྱུར་བ་ནི་རེ་ཞིག་འགོག་ནུས་ཏེ། ཕྱི་རོལ་པ་དང་ཐུན་མོང་བའི་ཞི་རགས་ཀྱི་རྣམ་པ་ཅན་གྱིས། ཅི་ཡང་མེད་པ་མན་ཆད་ཀྱི་ཉོན་མོངས་མངོན་གྱུར་སྤོང་བར་མངོན་པ་ལས་གསུངས་པ་ལྟར་འདོད་དགོས་ན། སྔར་གྱི་ལམ་གྱིས་མངོན་གྱུར་རེ་ཞིག་སྤོང་ནུས་པ་ལྟ་ཅི་སྨོས་པའི་ཕྱིར་རོ། །ཉོན་མོངས་མངོན་གྱུར་སྤོང་ཞེས་པའི་ཉོན་མོངས་ཀྱང་། མངོན་པ་གཉིས་ནས་གསུངས་པ་ལྟར་གྱི་དམིགས་རྣམ་ཅན་གྱི་ཉོན་མོངས་ཡིན་གྱི། ལུགས་འདིས་བདེན་འཛིན་ཉོན་མོངས་ཅན་གྱི་མ་རིག་པར་བཤད་པ་དང་། དེའི་དབང་དུ་བྱས་པའི་ལྟ་བ་དང་ལྟ་མིན་གྱི་ཉོན་མོངས་མངོན་པ་ལས་བཤད་ཚུལ་ལས་གཞན་རྣམས་ནི་མངོན་གྱུར་ཡང་སྤོང་བར་མི་ནུས་སོ། །མངོན་པ་ནས་བཤད་པའི་སྲིད་རྩེའི་སས་བསྡུས་པའི་ཉོན་མོངས་མངོན་གྱུར། ཞི་རགས་ཀྱི་རྣམ་པ་ཅན་གྱིས་སྤོང་མི་ནུས་ཀྱང་། སྔར་བཤད་པའི་གང་ཟག་གི་བདག་མེད་རགས་པ་རྟོགས་པའི་ལམ་ལ་གོམས་པར་བྱས་པས་སྤོང་ནུས་སོ། །དེ་དག་གིས་ནི་འགྲེལ་པར་དེ་ཁོ་ན་ཉིད་རྟོགས་པ་དང་བྲལ་བའི་ཉོན་མོངས་ཀྱི་སྤོང་གཉེན་དུ་བཤད་པའི་ལམ་རྣམས། ཞི་རགས་ཀྱི་རྣམ་པ་ཅན་གྱི་ལམ་དང་འདྲ་བ་དང་། ཕྱི་རོལ་པ་བཞིན་དུ་ཉོན་མོངས་ཐམས་ཅད་སྤོང་མི་ནུས་པར་གསུངས་པ་རྣམས་གསལ་བར་བསྟན་ཏོ། །གཉིས་པ་ནི། འདི་ནི","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/DBU MA LA _JUG PA_I _GREL PA_COMMENTARIES ON _ENTERING THE MIDDLE WAY_ (MADHYAMAKA AVATARA)\/RJE TZONG KHA PA BLO BZANG GRAGS PA_JE TSONGKAPA LOBSANG DRAKPA\/st05408e.txt","subfolder":"RJE TZONG KHA PA BLO BZANG GRAGS PA_JE TSONGKAPA LOBSANG DRAKPA","origin":"Autochthonous","scripture_category":null,"reference":null},"SCCT_class":null}
{"id":356,"text":"ཕྱིར། དེ་དེར་ཐལ། ཉན་ཐོས་མཐོང་ལམ་ནས་སྒོམ་ལམ་དུ་འཕོས་མ་ཐག་ཏུ་ཉན་ཐོས་ཀྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ལ་འཇུག་པའི་ཕྱིར། ཁ་ཅིག་།མ་ཁྱབ་ཟེར་ཡང་། རང་རེས་མ་གྲུབ་བོ། །ཁ་ཅིག། ས་བཅུ་པའི་བར་ཆད་མེད་ལམ་དེ་བདེན་འཛིན་ལྷན་སྐྱེས་ཆུང་ངུའི་དངོས་གཉེན་བར་ཆད་མེད་ལམ་ཡིན་པར་ཐལ། ས་བཅུ་པའི་བར་ཆད་མེད་ལམ་གྱི་ངོས་སྐལ་དུ་གྱུར་པའི་བདེན་འཛིན་ལྷན་སྐྱེས་ཆུང་ངུའི་ཆུང་ངུ་ཡོད་པའི་ཕྱིར། ཟེར་ན། མ་ཁྱབ། འདོད་ན། དེ་མི་འཐད་པར་ཐལ། བདེན་འཛིན་ལྷན་སྐྱེས་ཆུང་ངུ་ཆུང་ངུའི་དངོས་གཉེན་བར་ཆད་མེད་ལམ་ཡིན་ན། རྒྱུན་མཐའི་བར་ཆད་མེད་ལམ་ཡིན་དགོས་པའི་ཕྱིར། དེར་ཐལ། བདེན་འཛིན་ལྷན་སྐྱེས་ཀྱི་དངོས་གཉེན་བར་ཆད་མེད་ལམ་ཡིན་ན། རྒྱུན་མཐའི་བར་ཆད་མེད་ལམ་ཡིན་དགོས་པའི་ཕྱིར། དེར་ཐལ། བདེན་འཛིན་ལྷན་སྐྱེས་ལས་དངོས་སུ་གྲོལ་བའི་ཡེ་ཤེས་ཡིན་ན། རྣམ་མཁྱེན་སྐད་ཅིག་དང་པོ་ཡིན་དགོས་པའི་ཕྱིར།། །།གསུམ་པ་སྐབས་བསྡུ་ནི་གོ་སླའོ།། །།ཞེས་པའི་གསུང་བར་འདི་བཞིན་སེར་སྨད་གྲྭ་ཚང་གི་མཁས་གྲུབ་ཆེན་པོ་བསྟན་པ་དར་རྒྱས་ཀྱི་ཡིག་ཆ་གཞིར་བཟུང་སྟེ་ཡིག་ཆའི་བཀའ་གནད་མདོར་བསྡུས་རྣམས་སྤྲོས་བཤད་དང་། ཁ་སྐོང་། མཐའ་དཔྱོད། ཐུན་མོང་མིན་པའི་ཁས་ལེན་མི་གསལ་བ་རྣམས་འདིར་གསལ་ཡོད་པར་བརྟེན་སྔ་དུས་བློ་གསལ་བ་རྣམས་ནས་ཡིག་ཆ་དང་ཟུང་སྦྲེལ་གསན་སྦྱོང་མཛད་མུས་དང་། མཁོ་གནད་ཀྱང་ཤིན་ཏུ་ཆེ་རུང་། །གསུང་པར་ཅོ་ནེ་དགོན་ཆེན་དུ་བཞུགས་པ་དུས་འགྱུར་དབང་གིས་སྔར་ནས་མེ་བཞེས་ཟིན་འདུག་པས་ད་ཕན་སློབ་གཉེར་བའི་ཁྲོད་དུ་ཡིག་ཆ་དཀོན་གཤིས་གྲྭ་ཚང་མཁན་པོ་རྒྱལ་རོང་བློ་བཟང་བསྟན་འཛིན་དང་། དགེ་ཤེས། སློབ་གཉེར་བ་རྣམས་ནས་ཡིག་ཆ་ཆ་ཚང་གསུང་པར་ཞིག་འགྲུབ་ཐབས་ཐུགས་གཉེར་ཆེ་བ་དང་བཅས་མཁའ་མཉམ་འགྲོ་ཀུན་ཕན་བདེའི་རྩ་བར་རྒྱལ་བའི་ལུང་རྟོགས་ཀྱི་བསྟན་པ་རིན་པོ་ཆེ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/CO NE BLA MA GRAGS PA BSHAD SGRUB_CHONEY LAMA DRAKPA SHEDRUP\/s00195m2.txt","subfolder":"CO NE BLA MA GRAGS PA BSHAD SGRUB_CHONEY LAMA DRAKPA SHEDRUP","origin":"Autochthonous","scripture_category":null,"reference":null},"SCCT_class":null}
{"id":357,"text":"༄༅། །འདོད་མི་ནུས་ཏེ། ལྷ་མིའི་རྟེན་ལ་དགེ་པའི་རྣམ་སྨིན་འབྱུང་ཚུལ་ཡང་སོ་སྐྱེས་བསམ་གྱིས་མི་ཁྱབ་པ་གང་། མི་དགེ་བའི་རྣམ་སྨིན་ངན་སོང་གསུམ་ན་གྲིན་ཚུལ་ཡང་དེ་ལྟར་ཡིན་པའི་ཕྱིར། དང་པོ་གྲུབ་སྟེ། ཀུན་བཏུས་ལས། ལས་དགེ་བའི་རྣམ་བར་སྨིན་བ་ལྷ་དང་མི་རྣམས་ཀྱི་ནང་དུ་འདོད་པ་ནི་བསམ་གྱིས་མི་ཁྱབ་བོ། །ཞེས་གསུངས་བའི་ཕྱིར། རྟགས་གཉིས་པ་གྲུབ་སྟེ། ཀུན་བཏུས་ལས། མི་དགེ་བའི་ལས་ཀྱི་རྣམ་པར་སྨིན་པ་སེམས་ཅན་དམྱལ་བ་དང་། དུད་འབྲོ་དང་། ཡི་དྭགས་རང་། ངན་སོང་ངན་འགྲོ་ལོག་བར་ལྟུང་བ་རྣམས་སུ་མི་འདོད་བ་ཞེས་བྱ་བ་ནི་བསམ་གྱིས་མི་ཁྱབ་པོ། །ཞེས་གསུངས་པའི་ཕྱིར། གོང་གི་རྩ་རྟགས་གཉིས་པ་གྲུབ་སྟེ། ཆུ་བོ་ད་མེ་དེ་གཅིག་པུའི་ལས་ཀྱི་མ་ཡིན་ཀྱི་མིའི་འགྲོ་བ་འཁོར་བཅས་སྤྱི་མཐུན་གྱི་ལས་ཀྱི་བདག་རྐྱེན་ཅན་ཡིན་བའི་ཕྱིར། གཞན་ཡང་སོ་སྐྱེའི་གཟུགས་ཕུང་ཡིན་ན་ལས་ཉོན་གྱིས་བླངས་པའི་ཕུང་པོ་ཡིན་པས་ཁྱབ་བར་ཐལ། སྤྱིར་བཏང་ལ་སོ་སྐྱེའི་གཟུགས་ཕུང་ཉེར་ལེན་གྱི་ཕུང་བོ་དང་འཁོར་བར་འཇོག་པའི་ཕྱིར། འདོད་ན། བདེ་བ་ཅན་གྱི་ལམ་མ་ཞུགས་སོ་སྐྱེའི་གཟུགས་ཕུང་དེ་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་ཡོད་པའི་ཕྱིར༑ རྩ་བར་འདོད་ན། བདེ་བ་ཅན་དེ་མ་དག་པའི་ཞིང་དུ་ཐལ། དེར་སྐྱེས་པའི་སོ་སྐྱེའི་ཕུང་པོ་ལས་ཉོན་གྱིས་འཕངས་པའི་སྡུག་པ་དེན་དང་བཅས་པ་དེ་ཡིན་པའི་ཕྱིར། ཁྱབ་སྟེ། དག་མ་དག་གི་ཁྱད་པར་ཡང་ཡོད་ལ། དེར","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.25 (dbu ma_madhyamika prasangika)\/DBU MA LA _JUG PA_I _GREL PA_COMMENTARIES ON _ENTERING THE MIDDLE WAY_ (MADHYAMAKA AVATARA)\/_JAM DBYANGS BZHAD PA_I RDO RJE NGAG DBANG BRTZON _GRUS_JAMYANG SHEPAY DORJE\/s13000e.txt","subfolder":"_JAM DBYANGS BZHAD PA_I RDO RJE NGAG DBANG BRTZON _GRUS_JAMYANG SHEPAY DORJE","origin":"Autochthonous","scripture_category":null,"reference":null},"SCCT_class":null}
{"id":358,"text":"༄༅། །པ་མཆོག་ཀུན་གྱིས། །རྒྱལ་བ་དེ་དག་ལ་ནི་མཆོད་པར་བགྱི། །མཆོད་པ་གང་རྣམས་བླ་མེད་རྒྱ་ཆེ་བ། །དེ་དག་རྒྱལ་བ་ཐམས་ཅད་ལ་ཡང་མོས། །བཟང་པོ་སྤྱོད་ལ་དད་པའི་སྟོབས་དག་གིས། །རྒྱལ་བ་ཀུན་ལ་ཕྱག་འཚལ་མཆོད་པར་བགྱི། །འདོད་ཆགས་ཞེ་སྡང་གཏི་མུག་དབང་གིས་ནི། །ལུས་དང་ངག་དང་དེ་བཞིན་ཡིད་ཀྱིས་ཀྱང་། །སྡིག་པ་བདག་གིས་བགྱིས་པ་ཅི་མཆིས་པ། །དེ་དག་ཐམས་ཅད་བདག་གིས་སོ་སོར་བཤགས། །ཕྱོགས་བཅུའི་རྒྱལ་བ་ཀུན་དང་སངས་རྒྱས་སྲས། །རང་རྒྱལ་རྣམས་དང་སློབ་དང་མི་སློབ་དང་། །འགྲོ་བ་རྣམས་ཀྱི་བསོད་ནམས་གང་ལ་ཡང་། །དེ་དག་ཀུན་གྱི་རྗེས་སུ་བདག་ཡི་རང་། །གང་རྣམས་ཕྱོགས་བཅུའི་འཇིག་རྟེན་སྒྲོན་མ་རྣམས། །བྱང་ཆུབ་རྣམ་པར་སངས་རྒྱས་མ་ཆགས་བརྙེས། །མགོན་པོ་དེ་དག་བདག་གིས་ཐམས་ཅད་ལ། །འཁོར་ལོ་བླ་ན་མེད་པ་བསྐོར་བར་བསྐུལ། །མྱ་ངན་འདས་སྟོན་གང་ཡིན་དེ་དག་ལ། །འགྲོ་བ་ཀུན་ལ་ཕན་ཞིང་བདེ་བའི་ཕྱིར། །བསྐལ་པ་ཞིང་གི་རྡུལ་སྙེད་བཞུགས་པར་ཡང་། །བདག་གིས་ཐལ་མོ་རབ་སྦྱང་གསོལ་བར་བགྱི། །ཕྱག་འཚལ་བ་དང་མཆོད་ཅིང་བཤགས་པ་དང་། །རྗེས་སུ་ཡི་རང་བསྐུལ་ཞིང་གསོལ་བ་ཡི། །དགེ་བ་ཅུང","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/LAM RIM RNAM GZHAG_GENERAL PRESENTATIONS ON THE STEPS OF THE PATH\/s06335m.txt","subfolder":"LAM RIM RNAM GZHAG_GENERAL PRESENTATIONS ON THE STEPS OF THE PATH","origin":"Autochthonous","scripture_category":null,"reference":null},"SCCT_class":null}
{"id":359,"text":"༄༅། །བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རོག་པའི་ཡིད་བྱེད་དུ་འཇོག། དེ་ལྟར་བུའི་མཚན་ཉིད་སོ་སོར་རིག་པའི་ཡིད་བྱེད་དེ་ཡུན་རིང་དུ་གོམས་པར་བྱས་པ་ལ་བརྟེན་ནས་སྔར་བཞིན་འདོད་པ་དང་། བསམ་གཏན་དང་པོ་ལ་ཞི་བའི་རྣམ་པར་སོ་སོར་རྟོགས་པའི་ཤས་རབ་ཀྱིས་དཔྱོད་པར་བྱེད་མིང་། དེ་ལྟར་དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱི་བདེ་བས་ཟིན་པ་ནི། བསམ་གཏན་དང་པོའི་ཉེར་བསྡོགས་མོས་པ་ཡིད་བྱེད་ཐོབ་པར་འཇོག། དེའི་ཚེ་གང་ཟག་དེས་ལྷག་མཐོང་ཐོབ་པ། ཞི་ལྷག་གཟུང་འབྲས་ཐོབ་པ་ལ་རགས་པ་དང་། བསམ་གཏན་དང་པོ་ལ་ཞི་བའི་རྣམ་པར་སོ་སོར་རྟོག་པའི་ཤེས་རབ་ཀྱིས་དཔྱོད་པར་བྱེད་པའི་སྒོམ་བྱུང་གི་ཟློ་ཐོབ་པ་ཡིན་ནོ། །དེ་ལྟ་བུའི་ཞི་ལྷག་ཟུང་འབྲེལ་གྱི་ཏིང་ངེ་འཛིན་གོམས་པར་བྱས་པ་ལ་བརྟེན་ནས་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་ཆེན་པོའི་དངོས་གཉེན་བྱེད་པའི་ནུས་པ་ཐོབ་པ་ན་བསམ་གཏན་དང་པོའི་ཉེར་བསྡོགས་རབ་ཏུ་དབེན་པ་ཡིད་བྱེད་ཐོབ་པར་འཇོག། དེ་ལ་དྲུག་ཏུ་ཡོད་དེ། རང་གི་ངོས་སྐལ་གྱི་སྤང་བྱར་གྱུར་པའི་འཇིག་རྟེན་པའི་སྒོམ་སྤང་ཉོན་མོངས་ཆེན་པོ་སྐོར་གསུམ་གི་དངོས་གཉེན་བྱེད་པའི་འཇིག་རྟེན་པའི་སྒོམ་ལམ་བར་ཆད་མེད་ལམ་ཆུང་ངུ་སྐོར་གསུམ། དེ་གསུམ་རིམ་པ་བཞིན་དུ་སྤངས་པའི་འཇིག་རྟེན་པའི་སྒོམ་ལམ་རྣམ་གྲོལ་ལམ་རྣམ་གྲོལ་ལམ། ཆུང་ངུ་སྐོར་གསུམ་ཡོད་པའི་ཕྱིར། དེ་ལྟར་འཇིག་རྟེན་པའི་འདོད་ཉོན་ཆེན་པོ་གསུམ་སྤངས་པ་ན་དེ་ནས་འདོད་ཉོན་སྤོང་བ་དང་། དེས་དབེན་པ་ལ་དགའ་བར་འགྱུར་ཞིང་། དེ་གཉིས་ལ་ཕན་ཡོན་དུ་མཐོང་ནས་དབེན་པ་ལས་སྐྱེས་པའི་དགའ་བདེ་ཆུང་ངུས་རེག་པ་ན། གཉིད་རྨུགས་དང་རྒོད་པ་དང་བྲལ་བར་བྱ་བའི་ཕྱིར་དུ་དུས་དུས་སུ་རབ་ཏུ་ཞི་བར་འགྱུར་བའི་ཡིད་བྱེད་ཀྱིས་དགའ་བར་བྱེད་ཅིང་། ཀུན་ཏུ་སྐྱོ་བར་བྱེད་པའི་ཡིད་བྱེད་ཀྱིས་སྐྱོ་བར་བྱེད་པ་ནི་དགའ་སྡུད་དེ་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་འབྲིང་གི་ཆེན་པོའི་དངོས་གཉེན་བྱེད་པའི་ནུས་པ་ཐོབ་པ་ན། བསམ་གཏན་དང་པོའི་ཉེར་བསྡོགས་དགའ་བ་སྡུད་པའི་ཡིད་བྱེད་ཐོབ་པར་འཇོག། དེ་ལ་ཡང་དྲུག་ཏུ་ཡོད་དེ། འཇིག་རྟེན་པའི་འདོད་ཉོན་འབྲིང་སྐོར་གསུམ་གྱི་དངོས་གཉེན་རིམ་པ་བཞིན་དུ་བྱེད་པའི་འཇིག་རྟེན་པའི་སྒོམ་ལམ་བར་ཆད་མེད","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/SPYI DON_OVERVIEW\/s06814i4.txt","subfolder":"SPYI DON_OVERVIEW","origin":"Autochthonous","scripture_category":null,"reference":null},"SCCT_class":null}
{"id":360,"text":"༄༅། །༈ གཏོར་དབང་བར་ཆད་ཀུན་སེལ་ལ། བཅའ་གཞི་གོང་མཚུངས། ༈ གྲིབ་སེལ་མགོན་པོར། བཅའ་གཞི་གོང་མཚུངས། ༈ བླ་མགོན་དབྱེར་མདོ་ལ། གདིང་དཀྱིལ་ཁར་མཉྫིའི་སྟེང་གཏོར་མ་སོགས་གོང་དང་འདྲ། ༈ གནད་དབབ་མགོན་པོ་ལ། བཅའ་གཞི་གོང་མཚུངས་ཐོག་མེ་ལོང་ལ་སིནྡྷུ་རའི་ཧྲཱིཿ་བྲིས་པ་བཤམ། ༈ མགོན་པོ་མཆིང་ག་ལ་གདིང་དཀྱིལ་མ་གཏོགས་གཞན་འདྲ། ༈ སར་ཧའི་ལུགས་ཀྱི་མགོན་པོར། བཅའ་གཞི་བར་ཆད་ཀུན་སེལ་ལྟར། ༈ མགོན་པོ་རྒྱན་ཅན་ལ་གདིང་དཀྱིལ་གཏོར་མ་སོགས་གོང་ལྟར་ལ། གཏོར་མའི་གཡས་སུ་བུམ་པ། ༈ ལྷ་བཞི་དྲིལ་སྒྲུབ་ལ། གདིང་དཀྱིལ་ཁར་ཚོམ་བུ། མཐར་མཆོད་གཏོར། ༈ མགོན་པོ་དབང་རྒྱལ་ལ། གདིང་དཀྱིལ་ཁར་མཉྫིའི་སྟེང་ཐོད་ཆང་། དེའི་ཁར་མེ་ལོང་ལ་སིནྡྷུ་རའི་ཆོས་འབྱུང་བསྣོལ་མ། དབུས་སུ་གྲི་ཐོད། མཐའ་སྐོར་དུ་རྩ་སྔཌ་བྲིས་པ། མདུན་དུ་དབང་གཏོར། མཐར་མཆོད་གཏོར། ༈ ཚེ་བདག་མགོན་པོ་ལ། གདིང་དཀྱིལ། དེ་སྟེང་ཉི་ཟླའི་ཁར་གཏོར་མ་རིན་པོ་ཆེའི་སྣོད་ཁེངས་པ་ལ་ཤ་ཁྲག། མར། སྤྲང་རྩི། བུ་རམ་སོགས་ཀྱིས་བརྒྱན་པ། མདའ་དར་ལྗང་ཁུ། གཡས་སུ་བུམ་པ། གཡོན་དུ་ཐོད་ཆང་། དེ་སྟེང་མེ་ལོང་ལ་ཆོས་འབྱུང་ཉིས་བརྩེགས་ལྟེ་བར་རྡོ་རྗེ་དང་གྲི་གུག། ཧཱུཾཿ་ཨཱཿ་མཐར་རྩ་སྔགས། ཟུར་ལ་ཧ་རི་ཎི་ས་སྭཱཧཱ། མཐར་མཆོད་གཏོར། ༈ མགོན་པོ་ཡིད་བཞིན་ནོར་བུ་ལ་གདིང་དཀྱིལ་སྟེང་དཔལ་བཤོས་ཟུར་གསུམ་མར་གྱི་ནོར་བུ་དང་སྦྲང་རྩིས་བརྒྱན་པ། མདའ་དར་དང་ཙཀླི་བཙུག། མཐར་མཆོད་གཏོར། ༈ བརྟུལ་ཞུགས་ལ། ཕྱག་མཚན་དྲུག། དབུ་རྒྱན། མགོ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JAM DBYANGS_GENTLE VOICE (MANJUGHOSHA, MANJUSHRI)\/RJES GNANG_RITES OF PERMISSION (ANUJNA)\/s00506e.txt","subfolder":"RJES GNANG_RITES OF PERMISSION (ANUJNA)","origin":"Autochthonous","scripture_category":null,"reference":null},"SCCT_class":null}
{"id":361,"text":"༄༅། །འདུ་ཤེས་དང་བསམ་པ་དང་ཉོན་མོངས་དང་མཐའ་སྟེ་ལྔར་གསུངས་ཀྱང་། བར་པ་གསུམ་བསམ་པར་བསྡུས་ཏེ་སྦྱོར་བ་བསྣན་ནས་གཞི་དང་བསམ་པ་དང་སྦྱོར་བ་དང་མཐར་ཐུག་བཞི་བཞིར་བསྡུས་ཏེ་བཤད་ན་འཇུག་པ་བདེ་ཞིང་དགོངས་པ་དང་མི་འགལ་ལོ། །དེ་ལ་སྲོག་གཅོད་ཀྱི་གཞི་ནི། སྲོག་དང་ལྡན་པའི་སེམས་ཅན་ཏེ། དེ་ཡང་གསོད་པ་པོ་རང་ཉིད་གསོད་ན་སྦྱོར་བའི་སྡིག་པ་ཡོད་ཀྱི། མཐར་ཐུག་མེད་པ་ལ་དགོངས་ནས་རྣལ་འབྱོར་སྤྱོད་པའི་ས་ལས་སྲོག་ཆགས་ཕ་རོལ་པོ་ཞེས་གསུངས་སོ། །བསམ་པ་ལ་གསུམ་ལས། འདུ་ཤེས་ནི་བཞི་སྟེ། གཞི་སེམས་ཅན་ལྟ་བུ་ལ་སེམས་ཅན་དུ་འདུ་ཤེས་པ་དང་སེམས་ཅན་མིན་པར་འདུ་ཤེས་པ་དང་སེམས་ཅན་མིན་པ་ལ་སེམས་ཅན་མིན་པར་འདུ་ཤེས་པ་དང་སེམས་ཅན་དུ་འདུ་ཤེས་པ་བཞི་སྟེ། འདུ་ཤེས་དང་པོ་དང་གསུམ་པ་ནི་མ་འཁྲུལ་བ་དང་། གཉིས་པ་དང་བཞི་པ་ནི་འཁྲུལ་བའོ། །འདི་ལ་ཀུན་སློང་བྱེ་བྲག་ཅན་དཔེར་ན། ལྷས་བྱིན་ཁོ་ན་བསད་སྙམ་ནས་སྦྱོར་བ་བརྩམས་པ་ན་མཆོད་སྦྱིན་དུ་ནོར་ནས་བསད་ན། དངོས་གཞིའི་སྡིག་མེད་པས་དེ་ལྟ་བུ་ལ་འདུ་ཤེས་མ་འཁྲུལ་བ་དགོས་ཤིང་། སྦྱོར་བའི་དུས་སུ་གང་བྱུང་ཡང་གསོད་སྙམ་པ་ཀུན་སློང་སྤྱི་ལ་ཞུགས་པ་ཡོད་ན་འདུ་ཤེས་མ་འཁྲུལ་བ་མི་དགོས་སོ། །ཚུལ་འདི་ནི་ལྷག་མ་དགུ་ལ་ཡང་ཅི་རིགས་པར་ཤེས་པར་བྱའོ། །ཉོན་མོངས་པ་ནི། དུག་གསུམ་གང་རུང་ངོ། །ཀུན་སློང་ནི། བསད་པར་འདོད་པའོ། །སྦྱོར་བ་ལ་སྦྱོར་བ་པོ་ནི། རང་གིས་བྱས་པའམ་གཞན་བྱེད","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.29 (LAM RIM_STEPS OF THE PATH)\/LAM RIM CHEN MO_GREAT BOOK ON THE STEPS OF THE PATH\/RTZA BA_ROOT TEXT\/s05392l.txt","subfolder":"RTZA BA_ROOT TEXT","origin":"Autochthonous","scripture_category":null,"reference":null},"SCCT_class":null}
{"id":362,"text":"དེ་ནས་བསད་ཆུ་བསྒྲུབ་པ་ནི། བུ་མནད་གི་ཤ་ཟླ་བླངས་ཧེ་བཞག་ལ། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་པས་ཕྱོགས་བཅུའི་སངས་རྒྱས་ཐམས་ཅད་ཀྱི་བྱིན་རླབས་དང་ནུས་མཐུ་ཐམས་ཅད་བཀུག་ནས་བསད་ཆུ་ལ་ཐིམ་བར་གྱུར་པར་བསམ་ལ། ཧྲཱིཿ་ཥྚྲཱིཿ་བརྒྱ་རྩ་སོགས་བཟླས་ཏེ་བསད་ཆུ་བསྒྲུབ། ཆུ་བཞི་ལ་སྤོས་ཞིམ་པོས་བདུག་སྟེ། ཨོཾ་ཧྲཱིཿ་ཥྚྲཱིཿ་ཝི་ཀྲྀ་ཏཱ་ན་ན་ཧཱུཾ་ཕཊ་སྭཱཧཱ། ཞེས་ལན་བདུན་སོགས་བཟླས་ཏེ་ཆུ་བཞི་བསྒྲུབ། ནང་མཆོད་སྔར་བྱིན་རླབས་བྱས་པ་མེད་དམ་གསོ་དགོས་ན་འདིར་བརླབ། དེ་ནས་སྨྲ་བ་གཞན་བཅད་དེ། རྡོ་རྗེ་ནི་ཐབས་དང་དྲིལ་བུ་ནི་ཤེས་རབ་སྟེ། དེ་གཉིས་ཀའང་དོན་དམ་པའི་བྱང་ཆུབ་ཀྱི་སེམས་ཀྱི་རང་བཞིན་ནོ་སྙམ་དུ་མོས་ལ། ཨོཾ་སརྦ་ཏ་ཐཱ་ག་ཏ་སི་ད་དྷི་བཛྲ་ས་མ་ཡ་ཏིཥཊཿཨ་ཨ་ཥ་སྟྭཾ་དྷ་ར་ཡཱ་མི་ཧི་ཧི་ཧི་ཧི་ཧི་ཧཱུཾ་ཧཱུཾ་ཧཱུཾ་ཕཊ་སྭཱཧཱ། ཅེས་བརྗོད་ཅིང་གཡས་པའི་མཐེ་བོད་དང་མིང་མེད་ཀྱིས་རྡོ་རྗེ་ཐུགས་ཀར་བཟུང་། སྔགས་འདི་ལ་གསང་འདུས་ཀྱི་ཆོ་ག་སོགས་ལས། དྷ་ར་ཡཱ་མི་ཞེས་པའི་མཇུག་ཏུ་བཛྲ་སཏྭ་ཞེས་པ་ཡོད་ཀྱང་འདིར་ཤེལ་དཀར་མེ་ལོང་སོགས་ནས་འབྱུང་བ་ལྟར་བྲིས། ཨོཾ་བཛྲ་གཎྚ་ཧཱུཾ། ཞེས་བརྗོད་ཅིང་གཡོན་པའི་མཐེ་བོད་དང་མིང་མེད་ཀྱིས་དྲིལ་བུ་དཀུ་གཡོན་པར་ཁ་གྱེན་ལ་བསྟན་ཏེ་བཟུང་། རྡོ་རྗེ་སེམས་དཔའ་ལ་སོགས་པ་རྣམས་མཉེས་པར་བྱའོ་སྙམ་དུ་བསམ་ལ། ཧཱུཾ་སེམས་ཅན་རྨོངས་དང་འདབྲལ་བ་ཡི། །རྡོ་རྗེ་གསོར་བ་མཛེས་པ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/_JIGS BYED_FRIGHTENER (BHAIRAVA)\/SBYIN SREG_FIRE OFFERING (HOMA)\/s12051e.txt","subfolder":"SBYIN SREG_FIRE OFFERING (HOMA)","origin":"Autochthonous","scripture_category":null,"reference":null},"SCCT_class":null}
{"id":363,"text":"དུ་བསྒོམ་པའོ། །དེ་ནས་རྡོ་རྗེ་ལག་ནས་ལག་ནི་སློབ་་དཔོན་གྱི་ལག་ནས་སློབ་མའི་ལག་ཏུ་གཏོད་པའོ། །སློབ་མ་རྡོ་རྗེ་རྟུལ་ཞུགས་སྦྱིན་་ནི་སློབ་མའི་མགོ་ཐོག་ཏུ་རྡོ་རྗེ་བཞག་ནས། འདི་དེ་སངས་རྒྱས་ཉིད་ནས་ཧཱུཾ་ཞེས་་པའི་བར་གྱི་ཚིག་དེ་བརྗོད་ནས་འཇིག་རྟེན་པའི་སྤྱོད་པ་བཏུལ་ནས། འཇིག་རྟེན་་ལས་འདས་པའི་ཧེ་རུ་ཀའི་རྒྱན་ཆ་ལུགས་སུ་ཞུགས་པ་ཡིན་ནོ་ཞེས་བརྗོད་ནས་་བརྟུལ་ཞུགས་ཀྱི་དབང་བསྐུར་བ་ཡིན་ཏེ། ཕྱག་ལེན་ལ་ནི་བུམ་དབང་ཚོའི་མཐའ་་དག་ཏུ་བསྐུར་གསུངས་སོ། ། ད་ནི་དམ་ཚིག་གསུམ་གྱི་དབང་བསྐར་བ་ནི། སློབ་མ་རྡོ་རྗེ་སེམས་དཔའ་་སྐུ་མདོག་དཀར་པོ་ཡབ་ཡུམ་ཞལ་སྦྱར་དུ་བསྐྱེད་ནས་སློབ་དཔོན་གྱིས་སློབ་མའི་་ལག་ཏུ་རྡོ་རྗེ་གཏད་ནས་ཐུགས་ཀྱི་དམ་ཚིག་རྡོ་རྗེའི་དབང་བསྐུར་བ་ནི། ཐོག་་མཐའ་མེད་པ་ཞེས་པ་རྡོ་རྗེ་དེ་ལ་ཐོག་མ་སྐྱེ་བ་མེད་དེ་མེད་པས་ཐ་མ་འགག་པ་་མེད། དེ་ཙམ་ན་བར་དུ་གནས་པ་ཡང་མ་གྲུབ་པའོ། །དེའང་རྡོ་རྗེ་ལ་དེ་གསུམ་་མེད་པ་མ་ཡིན་གྱི་སངས་རྒྱས་ཀྱི་ཐུགས་གཉིས་མེད་ལ་དེ་གསུམ་མེད་ཞེའོ། །དེ་་ལྟར་སངས་རྒྱས་ཀྱི་ཐུགས་དངོས་འདི་ལྟ་བུ་གཅིག་ཡིན་བསྐུར་དུ་མ་བཏུབ། དེ་་མཚོན་པར་བྱེད་པའི་རྡོ་རྗེ་སློབ་མའི་ལག་པ་གཡས་སུ་གཏད་ནས་ཐུགས་ཀྱི་དམ་་ཚིག་རྡོ་རྗེའི་དབང་བསྐུར་བ་ནི། སེམས་པ་ནི་ཐབས་ཐུགས་རྗེ་ཆེན་པོས་འགྲོ་བ་་སེམས་ཅན་གྱི་དོན་ལ་སེམས་དཔའ་དང་། ཤེས་རབ་སྟོང་པས་ཆོས་ཉིད་ཀྱི་དོན་་ལ་སེམས་དཔའོ། །རྡོ་རྗེ་ནི་སྟོང་པ། སེམས་དཔའ་ནི་རིག་པ། བདེ་ཆེན་པོ་ནི་་རིག་སྟོང་དབྱེར་མེད་དོ། །ཀུན་ཏུ་བཟང་པོ་ནི་ཆོས་ཉིད་སྟོང་ཉིད་དེ་ལ་དུས་་ཐམས་ཅད་དུ་བཟང༌། དུས་ཐམས་ཅད་དུ་དགེ་།དུས་ཐམས་ཅད་དུ་ཉོན་མོངས་་པས་མ་གོས། དུས་ཐམས་ཅད་དུ་མ་ཁྱབ་པ་མེད་པའོ། །ཀུན་བདག་ཕྱིར་ནི་ཏ་ཐཱ་་རིགས་ལྔའི་ཡེ་ཤེས་ལས་མ་འདས་པའོ། །རྡོ་རྗེ་ནི་སྟོང་པ། སྙིང་པོ་ནི་བདེ་བ། བདག་པོའི་བདག་ནི་བདེ་སྟོང་དབྱེར་མེད་ཀྱི་བདག་ཉིད་དོ། །དོན་ལ་ཆོས་ཐམས་་ཅད་སེམས་ཀྱི་དཀྱིལ་འཁོར་དུ་རྟོགས་པའི་བློས་རྡོ་རྗེ་ཟུང་གཅིག་བྱས་ཏེ་སློབ་མ་་དེས་ཀྱང་ལན་གསུམ་གསོར་ཏེ་ཐུགས་ཀར་བཅང་ངོ་། ། དེ་ནས་གསུང་གི་དམ་ཚིག་དྲིལ་བུའི་དབང་བསྐུར་བ་ནི། དེའང་སངས་་རྒྱས་ཀྱི་གསུང་དངོས་འདི་ལྟ་བུ་ཡིན་བསྐུར་དུ་མི་བཏུབ། དེ་མཚོན་པར་བྱེད་པ་་དྲིལ་བུ་སློབ་མའི་ལག","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2693_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":364,"text":"ཡིན་པས་དེ་གཉིས་དཔེ་དོན་མི་མཚུངས། ཆགས་སོགས་རྣམས་གཟུགས་སོགས་བཞིན་དུ་འབྱུང་བ་ལ་གནས་པར་ངེས་པ་མིན་ཏེ། གཟུགས་སོགས་དེ་དག་འབྱུང་བ་དང་དབྱེར་མེད་འབྲལ་མི་རུང་ཡིན་ལ། ཆགས་སོགས་དེ་འདྲ་མ་ཡིན་པའི་ཕྱིར༑ གལ་ཏེ་དེ་གཉིས་འབྱུང་བ་ལ་འབྲལ་མི་རུང་བ་མཚུངས་སོ་ཞེ་ན། དེ་མིན་ཏེ་གཞན་དུ་ན། ཆགས་སྡང་སོགས་ལྷན་ཅིག་ཏུ་སྐྱེ་བར་ཐལ་བའི་ཕྱིར། ཆགས་སྡང་སོགས་དམིགས་རྐྱེན་གྱི་དབང་གིས་ཅིག་ཅར་དུ་སྐྱེ་བ་མ་ཡིན་ཏེ། གཟུང་ཡུལ་ཡང་ཆགས་སྡང་སོགས་རེ་འགའ་སྐྱེ་བར་ངེས་བྱེད་མིན་པའི་ཕྱིར་ཏེ། རྟོག་པས་བཏགས་པའི་གཟུང་ཡུལ་འཛིན་པ་ཡིན་པའི་ཕྱིར། དེ་ནི། དོན་སྤྱི་གཟུང་ཡུལ་དུ་བྱེད་པ་ཙམ་ཡིན་པས་དམིགས་རྐྱེན་གྱི་སྟོབས་ཀྱིས་སྐྱེ་བ་མིན་པར་བཤད་དོ། །གཉིས་པ་ཆགས་ཅན་མི་སྲིད་པར་ཐལ་བ་ནི། རྩ་བར། སྐལ་མཉམ་རྒྱུ་དང་བྲལ་བའི་ཕྱིར། ། ཆགས་སོགས་ངེས་པ་མེད་པའང་། ། རྒྱུ་ནི་ཉེ་ཕྱིར་བློ་རྣམས་ཀུན། ། ཐམས་ཅད་ཀུན་ཚེ་སྐྱེ་བར་འགྱུར། ། ཞེས་པས། ཐ་མལ་པ་རྣམས་ལ་ཆགས་སོགས་འབྱུང་བའི་ངེས་པ་མེད་པར་ཡེ་མེད་དུ་ཐལ། སྐལ་མཉམ་གྱི་རྒྱུ་དང་བྲལ་བའི་ཕྱིར་ཏེ། འབྱུང་བ་ཤེས་པའི་སྐལ་མཉམ་གྱི་རྒྱུ་མི་བྱེད་པའི་ཕྱིར། འབྱུང་བ་ཆགས་སོགས་ཀྱི་ཉེར་ལེན་ཡིན་ན། སྐྱེས་བུ་ཐམས་ཅད་ལ་དུས་ཀུན་གྱི་ཚེ་ཆགས་སྡང་སོགས་བློ་རྣམས་ཀུན་སྐྱེ་བར་འགྱུར་བར་ཐལ། དེ་དག་གི་རྒྱུ་འབྱུང་བ་རྟག་པ་ཉེ་བར་ཡོད་པའི་ཕྱིར། དེ་ནི། ཆགས་སྡང་སོགས་བློ་རྣམས་སྐལ་མཉམ་གྱི་རྒྱུ་མེད་པར་འབྱུང་བ་རྟག་པ་ལས་འབྱུང་ན། སྐྱེས་བུ་གང་གི་རྒྱུད་ལ་ཡེ་ནས་སྐྱེ་མི་སྲིད་པའམ་ཡང་ན་དུས་རྟག་ཏུ་སྐྱེ་དགོས་པར་འགྱུར་ཞེས་པའོ། །གཉིས་པ་སྡུག་བསྔལ་བདེན་པའི་མཚན","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/TSAD MA RNAM _GREL (PRAMANA VARTIKA)_A COMMENTARY ON VALID PERCEPTION\/DGE BSHES YE SHES DBANG PHYUG_GESHE YESHE WANGCHUK\/sl00023n2.txt","subfolder":"DGE BSHES YE SHES DBANG PHYUG_GESHE YESHE WANGCHUK","origin":"Autochthonous","scripture_category":null,"reference":null},"SCCT_class":null}
{"id":365,"text":"༄༅། །དགའ་ལྡན་ཆོས་འབྱུང་། གནས་བཅུའི་སྒྲུབ་ཡིག་རྣམས་ཀྱི་ལུང་གསན། ཆོས་ཐམས་ཅད་མཁྱེན་ཀྱང་སངས་རྒྱས་ལྟར་གདུལ་བྱའི་སྣང་ངོར་གསན་སྦྱོང་མཛད་ན། སྤྱན་སྟོས་ཀྱིས་རྗེས་འཇུག་ཀྱང་མཁས་གྲུབ་མང་དུ་འབྱུང་རྒྱུ་ཡིན་ཀྱང༑ ཆོས་རྗེ་བསོད་ནམས་གྲགས་ལས་དོན་བདུན་ཅུ་སོགས་ལྗགས་བཤད་ཧྲོ་བ་བེ་བདེ་ཕུལ་སྣང་། རིགས་གྲའི་ཚོགས་དབུ་དང་ཕྱོགས་སོ་སོ་ནས་འདུས་པའི་དད་ལྡན་རྣམས་ལ་མཇལ་ཁ་དང་བཀའ་ཆོས། རང་ཉིད་གསན་བསམ་མཛད་པ་སོགས་ཕན་ཚུན་འགྲན་པ་མཛད། གུང་ཐང་ཞིག་གསོས་དང་གོས་སྐུ་གསར་བ་ཞེངས་ལ་རབ་གནས་མཛད། མེ་ཏོག་གི་ཆར་འཇའ་འོད་སོགས་ཡ་མཚན་བ་མང་བ་ནི། ཞང་རིན་པོ་ཆེ་རང་གི་གནས་ལ་སླར་རང་ཉིད་ཀྱིས་རབ་གནས་མཛད་པའི་མཐའོ། །དེ་ནས་ལྟག་གི་ལོ་ནང་སོ་དགའ་ལྡན་པ་དང་། སྐྱོར་ལུང་གིས་སྡེ་གཟར་བསླང་པས་སྨོན་ལམ་ཅུང་ཟད་འགྱངས་པས། མལ་གྲོ་ནས་རྒྱལ་དུ་ཕེབས། བྱམས་ཁང་ཤོད་དུ་ཉེ་བའི་སྲས་བརྒྱད་བཞེངས་རབ་གནས་མཛད་དོ། །སྒྱུ་འཕྲུལ་གྱི་རོལ་རྩེད་སྐུ་རིམ་པ་དང་ཁ་རེངས་བསྐྱལ་ཏེ་གསུང་མགུར་བཞེས། ཐུགས་དམ་ཕྱག་གཡོག་རེ་གཉིས་སྨོན་ལམ་ཞུས་པས། ཚེ་རབས་ཀུན་ཏུ་རྗེས་སུ་འཛིན་པ་བདེ་བ་ཅན་དུ་སྐྱེ་བའི་སྨོན་ལམ་ཚིགས་བཅད་སོགས། རྗེ་བླ་མ་རང་ཉིད་ཀྱི་བསྟོད་པ་འགའ་དང་རྒྱལ་བ་གོང་མ་དང་། རྗེ་རིན་པོ་ཆེའི་བསྟོད་བ་སོགས་མང་པོ་མཛད། དེ་ནས་རྡོ་རྗེ་སློབ་དཔོན་མཚན་དོན་དང་ལྡན་པ་སྔགས་རམ་བ་དགེ་འདུན་བཀྲ་ཤིས་ཕེབས། ལོངས་སྤྱོད་ཀྱི་ཟ་མ་ཏོག་ཁ་ཕྱེ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)\/s12128.txt","subfolder":"_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)","origin":"Autochthonous","scripture_category":null,"reference":null},"SCCT_class":null}
{"id":366,"text":"གཉིས་པ་ལ་གཉིས། སྟོན་པ་ལ་མཆོད་པར་བརྗོད་པ་དང་། བསྟན་འཛིན་ལ་མཆོད་པར་བརྗོད་པའོ། །དང་པོ་ནི། བདེ་འབྱུང་སྤྲིན་ལ་ཞོན་དང་ཞེས་སོགས་ཀྱིས་འཆད། དོན་ནི་ཕྱག་འཚལ་ཞེས་པ་གཞིར་དྲངས། གང་གིས་ན་བློ་བཟང་གྲགས་པས་སོ། ། དུས་ནི་བསྟན་བཅོས་རྩོམ་པའི་ཐོག་མར། གང་ལ་ན་ཐུབ་དབང་ལྷ་ཡི་ལྷ་ལའོ། །འོ་ན་ཐུབ་པའི་དབང་པོ་ལ་ལྷ་ཡི་ལྷ་ཞེས་བརྗོད་པའི་རྒྱུ་མཚན་གང་སྙམ་ན། དེའི་རྒྱུ་མཚན་ཡོད་དེ། སྲིད་པ་གསུམ་ན་སྟོབས་ཀྱིས་དྲེགས་པའི་ང་རོ་ཆེས་ཆེར་སྒྲོགས་པའི་རློམ་པས་ཏེ་ང་རྒྱལ་གྱིས་འགྱིང་བར་བྱེད་པའི་དབང་ཕྱུག་དང་བརྒྱ་བྱིན་དང་ཚངས་པ་དང་། དགའ་རབ་དབང་ཕྱུག་དང་ཁྱབ་འཇུག་ལ་སོགས་པ་ལྷ་ཡིན་ལ། དེ་རྣམས་ཀྱིས་ཀྱང་བཅོམ་ལྡན་འདས་གང་གི་སྐུ་མཐོང་བའི་མདོ་ལ་སྟེ་དེ་མ་ཐག་ཏུ་ཉི་མས་མེ་ཁྱེར་བཞིན་དུ་དེ་ཐམས་ཅད་ཟིལ་ཀྱིས་གནོན་པར་མཛད་པར་གྱུར་པའི་ཚེ། ལྷ་དེ་རྣམས་ཀྱིས་མཛེས་པའི་ཅོད་པན་ཏེ་སྤྱི་བོས་བཅོམ་ལྡན་འདས་གང་གི་ཞབས་པད་གུས་པས་བསྟེན་པར་བྱེད་པས་ན་དེ་ལྟར་བརྗོད་པའི་ཕྱིར། འོ་ན་ལྷ་དེ་རྣམས་གང་ཞེ་ན། དབང་ཕྱུག་ལ་བདེ་འབྱུང་ཞེས་བྱ་སྟེ། མཆོག་ཏུ་དགའ་བའི་གཟུགས་འཆང་བས་སྐྱེ་བོ་གཞན་གྱིས་མཐོང་ན་ཡིད་ལ་བདེ་བ་འབྱུང་བས་དེ་ལྟར་བརྗོད་པའི་ཕྱིར། བརྒྱ་བྱིན་ལ་སྤྲིན་ལ་ཞོན་ཞེས་བྱ་སྟེ་སྤྲིན་དང་འདྲ་བའི་གླང་པོ་ཆེ་རབ་བརྟན་བཞོན་པར་ཡོད་པས་དེ་ལྟར་བརྗོད་པའི་ཕྱིར། ཚངས་པ་ལ་གསེར་གྱི་མངལ་ཞེས་བྱ་སྟེ་གྲངས་ཅན་བའི་གཞུང་ལས། གསེར་གྱི་མདོག་ཅན་རབ་མཛེས་པའི། །སྒོ་ང་ཆུ་ལས་འཁྲུངས་གྱུར་ཏེ། །ཞེས་ཚངས་པ་གསེར་གྱི་སྒོ་ང་ལས་སྐྱེས་པར་བཤད་པས་དེ་ལྟར་བརྗོད་པའི་ཕྱིར། དགའ་རབ་དབང་ཕྱུག་ལ་ལུས་མེད་བདག་པོ་ཞེས་བྱ་སྟེ། དབང་ཕྱུག་ལྷ་མོ་ཨུ་མས་མཆོད་ཅིང་དཀའ་ཐུབ་ལ་གནས་པས་ན། དགའ་རབ་དབང་ཕྱུག་གིས་མདའ་ལྔ་འཕངས་པས། དབང་ཕྱུག་གི་དཀའ་ཐུབ་ཉམས་པས་ན་དེས་རིག","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.26 (drang nges) \/SE RA RJE BTZUN CHOS KYI RGYAL MTSAN_Sera Jetsun Chukyi Gyeltsen (1469-1546)\/s06820i.txt","subfolder":"SE RA RJE BTZUN CHOS KYI RGYAL MTSAN_Sera Jetsun Chukyi Gyeltsen (1469-1546)","origin":"Autochthonous","scripture_category":null,"reference":null},"SCCT_class":null}
{"id":367,"text":"༄༅། །གཉིས་པ་ནི། བསམ་གཏན་དང་པོའི་ཞེས་ཏེ། ས་གོང་མའི་ལམ་སྒོམ་པའི་སྟོབས་ཀྱིས་ས་འོག་མན་ཡོད་པའི་དགེ་བའི་རྩ་བའི་རིགས་རྣམས་བསྒོམས་པར་འགྱུར་ཏེ། དེ་སྒོམ་པའི་སྟོབས་ཀྱིས། ལམ་འོག་མའི་ལམ་གྱི་རིགས་རྣམས་ལ་དབང་འབྱོར་པ་ཐོབ་པའི་ཕྱིར། དཔེར་ན། དད་པ་ཙམ་དུ་ཁྱད་པར་མེད་ཀྱང་། སྤངས་པ་དང་། ཡོན་ཏན་མངོན་དུ་བྱེད་པའི་སྒོ་ནས། འོག་མ་ལས་ཕུལ་དུ་ཕྱིན་པ་ཐོབ་པའོ། །ལྔ་པ་མཐར་ཕྱིན་པའི་ལམ་ལ་གཉིས། མདོར་བསྟན་པ་དང་། རྒྱས་པར་བཤད་པའོ། །དང་པོ་ལ་གཉིས། མཐར་ཕྱིན་པའི་ལམ་གྱི་མིང་དོན་གྱིས་བསྟན་པ་དང་། མི་སློབ་པའི་ལམ་གྱི་མིང་དོན་གྱིས་བསྟན་པའོ། །དང་པོ་ལ་གཉིས། སྤངས་པ་མཐར་ཕྱིན་པའི་ཚུལ་དང་། ཡེ་ཤེས་མཐར་ཕྱིན་པའི་ཚུལ་ལོ། །དང་པོ་ལ། སྤྱིའི་དྲི་བ་ནི། མཐར་ཕྱིན་པའི་ཞེས་སོ། །ལན་ལ་དང་པོ་ནི། གནས་ངན་ཞེས་ཏེ། སྤངས་པ་མཐར་ཕྱིན་པའི་ཚུལ་གཉིས་ཀྱིས་ཤེས་པར་བྱ་སྟེ། གནས་ངན་ལོན་ཐམས་ཅད་རྒྱུན་བཅད་པའི་སྟོབས་ཀྱིས་སྤང་བྱ་ཟད་པར་སྤངས་པ་དང་། དེ་སྤངས་པའི་བྲལ་ཐོབ་མཐར་ཕྱིན་པས་ཤེས་པར་བྱ་བའི་ཕྱིར། གཉིས་པ་ནི། རྡོ་རྗེ་ལྟ་བུའི་ཞེས་ཏེ། ཡེ་ཤེས་མཐར་ཕྱིན་པའི་དོན་རྒྱུ་དང་ཐོབ་དུས་དང་རང་གི་ངོ་བོ་གསུམ་གྱིས་ཤེས་པར་བྱ་སྟེ། རང་རྒྱུ་རྡོ་རྗེ་ལྟ་བུའི་ཏིང་ངེ་འཛིན་ལ་བརྟེན་ནས། གནས་གྱུར་མཐར་ཕྱིན་ཏེ། ཟད་མི་སྐྱེ་ཤེས་པའི་ཡེ་ཤེས་ཐོབ་པས་ཤེས་པར་བྱ་བའི་ཕྱིར། གཉིས་པ་ནི། མི་སློབ་བ་ཞེས་ཏེ། བསླབ་བྱ་མཐར་ཕྱིན་པའི་སྒོ་ནས་ཀྱང་མཐར་ཕྱིན་པའི་ལམ་ཤེས་པར་བྱ་སྟེ། བསླབ་པ་གསུམ་གྱིས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.22 (mngon pa_abhidharma)\/RGYAL TSAB DAR MA RIN CHEN_GYALTSAB DARMA RINCHEN\/s05435e.txt","subfolder":"RGYAL TSAB DAR MA RIN CHEN_GYALTSAB DARMA RINCHEN","origin":"Autochthonous","scripture_category":null,"reference":null},"SCCT_class":null}
{"id":368,"text":"༄༅༅། །གང་ཞིག་སྲིད་ན་རྣམ་བར་གདུངས་པའི་འགྲོ་།ཡང་དག་བདེ་བའི་ལམ་དུ་དབུགས་དབྱུང་བའི། །མཐའ་ཡས་འགྲོ་མགོན་དྲིན་ཅན་བླ་མ་ཡི། །ཞབས་སེན་སྙིང་གི་དཔྱིད་དུ་རྒྱུན་དུ་རོལ། །གང་དག་ཐོས་པའི་སྒྲོན་མེ་ནི། །ཐར་ལམ་དབྱེ་བའི་དང་པོའི་སྒོར། །སྲས་བཅས་རྒྱལ་བས་མགྲིན་གཅིག་ཏུ། །བསྔགས་པའི་ཚུལ་ལ་ཡི་རང་ནས། །དད་གསུམ་རླབས་ཀྱིས་ཡིད་བསྐྱོད་བཞིན། །བཤེས་གཉེན་དམ་པའི་ཞབས་བསྙེགས་ཏེ། །ཟབ་གསང་ཆོས་ཚུལ་ཆ་ཤས་ཙམ། །མ་ནོས་བའི་ཐོབ་བྱང་འདི་ན་བསྟར། ། ༈ མཉམ་མེད་སྟོབས་བཅུ་མངའ་བདེ་ཉིད་ཀྱིས་ཆོས་ཕུང་བརྒྱད་ཁྲི་བཞི་སྟོང་གསུངས་པའི་ཡང་སྙིང་ཤེས་རབ་ཀྱི་ཕ་རོལ་ཏུ་ཕྱིན་པ་བཀའ་བརྒྱད་སྟོང་པ་ཕྲེང་བ་ཅན་ཚེ་གླིང་སྤར་མའི་སྟེང་ནས་ནོས་པའི་བརྒྱུད་པ་ནི། ཐུབ་པའི་དབང་པོ། རྒྱལ་ཚབ་བྱམས་པ། སློབ་དཔོན་ཐོགས་མེད","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.11 (GSAN YIG_RECORDS OF TEACHINGS RECEIVED)\/SKYABS RJE PHA BONG KHA PA BDE CHEN SNYING PO_KYABJE PABONGKAPA DECHEN NYINGPO\/s00269i.txt","subfolder":"SKYABS RJE PHA BONG KHA PA BDE CHEN SNYING PO_KYABJE PABONGKAPA DECHEN NYINGPO","origin":"Autochthonous","scripture_category":null,"reference":null},"SCCT_class":null}
{"id":369,"text":"མཛད་དེ་ནས་རི་བོ་བདེ་ཆེན་ན་ཆོས་རྗེ་ངག་དབང་དཔལ་འབྱོར་ཞེས་བྱ་བའི་བཤེས་གཉེན་དམ་པ་ཞིག་བཞུགས་ཡོད་པ་དེའི་དྲུང་དུ་བབས་ནས་མ་ཎི་བཀའ་འབུམ་ཡོངས་རྫོགས་ཀྱི་ལུང་དང་། ཐུགས་རྗེ་ཆེན་པོའི་རྗེས་གནང་། ཆོས་རྒྱལ་སྲོང་བཙན་སྒམ་པོས་རྒྱལ་བ་བསོད་ནམས་རྒྱ་མཚོ་ལ་དངོས་སུ་གནང་བའི་སྤྱན་རས་གཟིགས་ཀྱི་རྗེས་གནང་། ཆག་ལོ་ཙཱ་བ་ནས་བརྒྱུད་པའི་ཕག་དཀར་གྱི་རྗེས་གནང་། ཛམ་ནག་གི་རྗེས་གནང་། ཁྲོ་མོ་སྨེ་བརྩགས་ཀྱི་རྗེས་གནང་། གོང་ས་ལྔ་པ་ཆེན་པོའི་གསུང་མང་པོའི་ལུང་། ལྷོ་བྲག་གྲུབ་ཆེན་གྱི་བཀའ་འབུམ་གྱི་ལུང་དང་། དེ་ནས་འབྱུང་བའི་དབང་རྗེས་གནང་ཁ་ཤས་བཅས་གསན། དེ་ནས་རི་བོ་བདེ་ཆེན་བའི་གྲ་པ་ཕལ་མོ་ཆེས་དག་སྣང་ཆེན་པོ་མཛད་ཅིང་དམ་པ་འདིའི་སྐུའི་དབྱིབས་གསུང་གི་གདངས་མཛད་སྤྱོད་རྣམས་གཞན་དང་མི་འདྲ་ད་མཐོང་བའི་རྐྱེན་གྱིས་འདི་ནི་གང་ཟག་རང་དགའ་བ་ཞིག་མན་པ་འདུག་ཅེས་གླེང་ཞིང་གྲགས་ཆེ་བར་བྱུང་ནས། དེ་གའི་དབུ་མཛད་སོགས་ཀྱིས་ནང་དུ་བོས་ནས་བདག་རྐྱེན་བཟང་པོ་མཛད་ཅིང་། ཁྱོད་རང་དགའ་བ་ཞིག་མིན་པ་འདུག་ཡུལ་ཕྱོགས་གང་ནས་ཡིན། གྲྭ་ས་གང་དུ་བཞུགས། སློབ་གཉེར་ཅི་འདྲ་བྱས་ཞེས་ཞིབ་ཏུ་དྲིས་པས། བླ་མ་ཉིད་ངེས་འབྱུང་ཤུགས་དྲག་པའི་སྟོབས་ཀྱིས་རང་གི་ཡོན་ཏན་མི་བརྗོད་པར་མ་ཟད་གྲྭ་ས་འདི་ནས་ཡིན་ཡང་གསལ་བ་རང་མ་གསུངས་པར་བདག་གཙང་གི་གཞིས་དགོན་ཞིག་ནས་ཡོངས་པའི་སྤྲང་འཁྱམས་པ་ཞིག་ཡིན་ཞེས་གསུང་བར་མཛད། འགའ་ཞིག་གིས་ད་དུང་ཞིབ་ཏུ་དྲིས་པ་ན་སྣར་ཐང","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.15 (RNAM THAR_BIOGRAPHIES)\/BRJOD BYA_I THOG_BY SUBJECT MATTER\/LAM RIM BLA MA_I RNAM THAR_BIOGRAPHIES OF THE LAMAS OF THE LAM RIM TRADITION\/S05985E2.TXT","subfolder":"LAM RIM BLA MA_I RNAM THAR_BIOGRAPHIES OF THE LAMAS OF THE LAM RIM TRADITION","origin":"Autochthonous","scripture_category":null,"reference":null},"SCCT_class":null}
{"id":370,"text":"དེ་ཡང་གསང་སྔགས་ཀྱི་སྒོ་ནས་སྤྱད་པ་སྦྱོང་པ་ལས་ཀྱི་དང་པོར་གཏོགས་པ་རྣམས་ཀྱིས་དབེའི་ཡེ་ཤེས་བརྟན་པར་མ་གྱུར་གྱི་བར་དུ་བླ་མ་དམ་པ་དག་གི་ཞལ་ལས་རྟོགས་པར་བྱ་ཞིང་། སྤང་བར་མི་བྱ་ལ། གང་ཞིག་ཡོངས་སུ་ཤེས་པའི་རྫས་ལ་སྤང་བར་བྱ་ཞེས་གསུངས་སོ། །གཞན་ཡང་འདི་ན་གང་དག་ལམ་འདི་ལ་སྨོད་ཅིང་བསྐུར་བ་དག་ཀྱང་ཕྱི་མའི་དུས་ན་འབྱུང་བར་གསུངས་ལ། དེ་དག་ལ་ཇི་སྐད་དུ་ཙ་ཀྲ་སཾ་བ་རའི་རྒྱུད་ལས་གདམས་པ་བསྟན་ཏེ། ཟབ་མོའི་ཆོས་འདི་སྟོན་པ་ལ། །གལ་ཏེ་མོས་པར་མ་གྱུར་ཀྱང་། །སྨོད་པ་དག་ཏུ་མི་བྱ་སྟེ། །ཆོས་ཉིད་བསམ་མི་ཁྱབ་དྲན་བྱ། །ཞེས་བྱ་བ་གསུངས་སོ། །དེ་བས་ན་མཚོན་པའི་ཡེ་ཤེས་ཞེས་བྱ་བ་ཡིན་གྱི། དེས་དངོས་གྲུབ་ཏུ་ནི་མི་ལྟ་ཞིང་མཆོག་ཏུ་མི་བཟུང་ངོ། །ཞེས་གསུངས། དཔེའི་རོད་གསལ་ལམ་ཡེ་ཤེས་དེ་དོན་གྱི་འོད་གསལ་ལམ་ཡེ་ཤེས་པར་དུ་བསྟེན་དགོས་པར་བཤད་ཅིང་། རྒྱུད་རྡོ་རྗེ་མཁའ་འགྲོ་སོགས་དང་གྲོལ་བའི་ཐེག་ལེ་སོགས་དུ་མའི་དགོངས་པ་ཡིན་པའི་ཕྱིར་དང་། འདིར་ཀྱེ་རྡོར་བདེ་མཆོག་གསང་འདུས་དུ་མ་དྲངས་པ་དང་། ཀླུ་སྒྲུབ་ཀྱིས། གང་ཡང་སངས་རྒྱས་རང་སངས་རྒྱས། །ཉན་ཐོས་རྣམས་ཀྱིས་དེས་བསྟེན་སོགས་དྲངས་པའི་ཕྱིར་དང་། སྟོང་ཉིད་རྐྱང་བ་མ་ཡིན་པར་ལུང་ཕྱི་མས་གྲུབ་ཅིང་། འདི་ཕར་ཕྱིན་ཐེག་ཆེན་པས་ཀྱང་མ་རྟོགས་པར་བཤད་པའི་ཕྱིར་ཉེ༑ རྗེ་བཙུན་འཇམ་དབྱངས་ཀྱི་ཞལ་ལུང་ལས། དེ་འདྲའི་རབ་མཆོག་ཡེ་ཤེས་ནི། །སོ་སོ་སྐྱེ་བོས་གལ་ཤེས། །ཉན་ཐོས་རྣམས་ཀྱིས་མི་ཤེས་སོ། །རང་སངས་རྒྱས་ཀྱིས་ཀྱང་མི་ཤེས། །རྣལ་འབྱོར་སྤྱོད་དང་དབུམ་པ། །བྱང་ཆུབ་སེམས་དཔས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.13 (CHOS BYUNG_RELIGIOUS HISTORIES)\/_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)\/s12128.txt","subfolder":"_JIGS BYED KYI CHOS _BYUNG_RELIGIOUS HISTORIES OF THE SECRET TEACHINGS OF THE FRIGHTENER (BHAIRAVA)","origin":"Autochthonous","scripture_category":null,"reference":null},"SCCT_class":null}
{"id":371,"text":"༄༅། །ཉིད་མ་ཡིན་པར་ཐལ། མཚོན་བྱ་ཡིན་པའི་ཕྱིར། དེར་ཐལ། ཁྱོད་ཀྱི་མཚན་ཉིད་ཡོད་པའི་ཕྱིར། དེར་ཐལ། ཤེས་བྱའི་རྣམ་པར་འཇོག་བྱེད་ཆོས་གསུམ་ཚང་བ་དེ་དེ་ཡིན་པའི་ཕྱིར། ཡང་ཁོ་ན་རེ། དོན་བྱེད་ནུས་པའི་མཚོན་བྱ་དོན་བྱེད་ནུས་པའི་མཚོན་བྱ་ཡིན་པར་ཐལ། མཚོན་བྱ་མཚོན་བྱ་ཡིན་པའི་ཕྱིར་ཟེར་ན་མ་ཁྱབ། མ་གྲུབ་ན། མཚོན་བྱ་ཆོས་ཅན། མཚོན་བྱ་ཡིན་པར་ཐལ། ཁྱོད་ཀྱི་མཚན་ཉིད་ཡོད་པའི་ཕྱིར། དེར་ཐལ། རྣམ་པར་བཞག་བྱ་ཆོས་གསུམ་ཚང་བ་དེ་དེ་ཡིན་པའི་ཕྱིར། གོང་དུ་འདོད་ན། དོན་བྱེད་ནུས་པའི་མཚོན་བྱ་ཆོས་ཅན། དོན་བྱེད་ནུས་པ་ཁྱོད་ཀྱི་མཚན་ཉིད་ཡིན་པར་ཐལ། ཁྱོད་དོན་བྱེད་ནུས་པའི་མཚོན་བྱ་ཡིན་པའི་ཕྱིར། རྟགས་ཁས། འདོད་ན། དོན་བྱེད་ནུས་པའི་མཚོན་བྱ་ཆོས་ཅན། ཁྱོད་ལ་མཚན་ཉིད་ཐ་དད་པ་དུ་མ་ཡོད་པར་ཐལ། དོན་བྱེད་ནུས་པ་དེ་ཡང་ཁྱོད་ཀྱི་མཚན་ཉིད་ཡིན། དོན་བྱེད་ནུས་པའི་རྣམ་པར་བཞག་བྱ་ཆོས་གསུམ་ཚང་བ་དེ་ཡང་ཁྱོད་ཀྱི་མཚན་ཉིད་ཡིན་པའི་ཕྱིར། །འདོད་མི་ནུས་ཏེ། ཁྱོད་རང་གི་མཚན་ཉིད་གཅིག་པོ་དེ་ལས་གཞན་པ་གང་གི་ཡང་མཚོན་བྱ་མ་ཡིན་པའི་ཕྱིར། དེར་ཐལ། ཁྱོད་རྣམ་པར་གཞག་བྱ་ཆོས་གསུམ་ཚང་བ་ཡིན་པའི་ཕྱིར། ཡང་ཁོ་ན་རེ། མཚན་ཉིད་མཚན་ཉིད་ཡིན་པར་ཐལ། མཚོན་བྱ་མཚོན་བྱ་ཡིན་པའི་ཕྱིར་ཟེར་ན་མ་ཁྱབ། རྟགས་གོང་དུ་བསྒྲུབ་ཟིན། འདོད་ན། མཚན་ཉིད་ཆོས་ཅན། མཚན་ཉིད་མ་ཡིན་པར་ཐལ། མཚོན་བྱ་ཡིན་པའི་ཕྱིར། མ་གྲུབ་ན། མཚན་ཉིད་ཆོས་ཅན། མཚོན་བྱ་ཡིན་པར་ཐལ། ཁྱོད་ཀྱི་མཚན་ཉིད་ཡོད་པའི་ཕྱིར། དེར་ཐལ། རྣམ་པར་འཇོག་བྱེད་ཆོས་གསུམ་ཚང","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/BSDUS GRVA_COLLECTED TOPICS OF LOGIC\/YONGS _DZIN PHUR BU LCOG BYAMS PA TSUL KHRIMS RGYA MTSO_YONGDZIN PURBUCHOG JAMPA TSULTRIM GYATSO\/s06857i2.txt","subfolder":"YONGS _DZIN PHUR BU LCOG BYAMS PA TSUL KHRIMS RGYA MTSO_YONGDZIN PURBUCHOG JAMPA TSULTRIM GYATSO","origin":"Autochthonous","scripture_category":null,"reference":null},"SCCT_class":null}
{"id":372,"text":"པའི་དོན་གསུངས་སོ། ། ལེའུའི་མཚན་གྱི་མཇུག་བསྡུ་བ་ནི་དེ་བཞིན་གཤེགས་པ་ཐམས་ཅད་ཀྱི་་སྙིང་པོ་བསྐུལ་བ་ཞེས་པ་དོན་དངོས་གྲུབ་ཀྱི་དོན་མ་ཐོབ་པ་ཐོབ་པར་བྱེད་ཅིང་། ཐོབ་པའི་ནུས་པ་བརྟན་ཞིང་ཕྱིར་མི་ལྡོག་པར་གྱུར་པས་ན་གནས་སྐབས་དང་་མཐར་ཐུག་གི་འབྲས་བུ་ཁྱད་པར་ཅན་ཐོབ་པའི་དོན་ཏོ། །ལེའུ་བཅུ་པའི་རྣམ་པར་་བཤད་པའོ","class":"AUTO","label":1,"meta":{"source_file":"B(Autochthonous Tibetan Literature)\/B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)\/UTIE0OPI6EB405D9_I4PD2694_bo-x-ewts,sa-x-iast,zh-latn-pinyin.txt","subfolder":"B.ii (unsorted)(rNgog slob brgyud dang bcas pa_gsung bum) (OCR e-texts of W1KG16666_ some e-texts are incomplete)","origin":"Autochthonous","scripture_category":null,"reference":"B.ii"},"SCCT_class":null}
{"id":373,"text":"༄༅། །སྟེ༑ དེ་ནི་སྒྲུབ་ཐབས་ཀྱི་བཾ་ཡིག་དེ་ཉིད་ཇེ་ཇེར་སོང་སྟེ་ཞེས་པ་ནས་ཡེ་ཤེས་ཀྱི་མེ་འབར་བའི་དབུས་ན་བཞུགས་པའོ་ཞེས་པའི་བར་ཏེ། དེ་ཡང་གང་སྦྱང་བའི་གཞི་ནི་འཆི་བ་བར་དོ་སྐྱེ་བ་གསུམ་ཡིན་ཅིང་། དེ་ཡང་འགྲོ་བ་གཞན་དང་། །སྐྱེ་གནས་གཞན་དང་། གླིང་གཞན་དང་། རང་ལས་རྒྱུད་ཐ་དད་པའི་གང་ཟག་རྣམས་ཀྱི་འཆི་བ་བར་དོ་སྐྱེ་བ་གསུམ་སྦྱོང་བ་མིན་ཏེ། སྔགས་བླ་མེད་ཀྱི་གདུལ་བྱའི་གཙོ་བོ་ཚེ་གཅིག་ལ་སངས་རྒྱས་སྒྲུབ་པའི་རྟེན་ལ་ནི་འཛམ་བུ་གླིང་པའི་མི་མངལ་སྐྱེས་ཁམས་དྲུག་ལྡན་པ་དབང་པོ་གཉིས་སྦྱོར་གྱི་བདེ་བ་ལམ་དུ་བྱེད་ནུས་པའི་དབང་རྣོན་ཞིག་དགོས་པ་ལས། ཁམས་གོང་མ་གཉིས་དང་། འདོད་ལྷ་སྟེང་མ་བཞི་དང་། དམྱལ་བ་རྣམས་ལ་དབང་པོ་གཉིས་སྦྱོར་གྱི་བདེ་བ་མེད། སུམ་ཅུ་རྩ་གསུམ་པ་དང་རྒྱལ་ཆེན་བཞི་རིགས་ལ་རླུང་ཉི་ཚེ་འདུས་པའི་བདེ་བ་ཙམ་ལས་རྩ་དང་ཁམས་དཀར་དམར་མེད་པས་དེའི་འདུ་འཕྲོད་ཀྱི་བདེ་བ་མེད། ཡི་དྭགས་དང་དུད་འགྲོ་ལ་དབང་པོ་གཉིས་སྦྱོར་གྱི་བདེ་བ་ཡོད་ཀྱང་ལས་ཀྱི་སྒྲིབ་པ་ཆེ་ཞིང་དབང་པོ་བརྟུལ་བས་བདེ་བ་ལམ་དུ་བྱེད་མི་ནུས་པས་སྔགས་བླ་མེད་ཀྱི་གདུལ་བྱའི་གཙོ་བོར་མི་རུང་། གླིང་གཞན་གསུམ་གྱི་མི་རྣམས་ཀྱང་ལོངས་སྤྱོད་ཀྱིས་པ་ཞེས་ལོངས་སྤྱོད་ཆེ་ཞིང་། ཚེ་རིང་ཐུང་ལུས་བཟང་ངན། འབྱོར་རྒུད། ནད་ཡོད་མེད། བདེ་སྡུག་སོགས་ཕལ་ཆེར་འདྲ་མཉམ་དུ་ཡོད་པས་རང་རྒྱུ་མཚན་དུ་བྱས་པའི་ངེས་འབྱུང་དང་། གཞན་རྒྱུ་མཚན་དུ་བྱས་པའི་སྙིང་རྗེ་སྐྱེ་དཀའ་ཞིང་། དབང་པོ་གཉིས་སྦྱོར་གྱི་བདེ་བ་ཡོངས","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.30 (rgyud_tantra)\/RDO RJE RNAL _BYOR MA_ANGEL OF DIAMOND (VAJRAYOGINI)\/_GREL PA_COMMENTARIES\/s19111e.txt","subfolder":"_GREL PA_COMMENTARIES","origin":"Autochthonous","scripture_category":null,"reference":null},"SCCT_class":null}
{"id":374,"text":"༄༅། །དཔའི་བསྔོ་བ་དེ་དུག་མེད་པ་ཡིན་ནོ། །རིགས་ཀྱི་བུའམ། རིགས་ཀྱི་བུ་མོ་ཐེག་པ་ཆེན་པོ་ལ་ཡང་དག་པར་ཞུགས་པ་གང་མཚན་མའི་ཚུལ་དང་། དམིགས་པའི་ཚུལ་གྱིས་དགེ་བའི་རྩ་བ་དེ་དག་ཡོངས་སུ་བསྔོ་བར་བྱེད་པ་དེ་ནི། དགེ་བའི་རྩ་བ་དེ་དག་ལོག་པར་ཡོངས་སུ་བསྔོ་བ་ཡིན་ཏེ། ཡང་དག་པར་ཡོངས་སུ་བསྔོ་བ་མ་ཡིན་ནོ། །ལོག་པར་ཡོངས་སུ་བསྔོ་བ་ལ་ནི། སངས་རྒྱས་བཅོམ་ལྡན་འདས་རྣམས་བསྔགས་པ་མི་མཛད་དོ། །གང་སངས་རྒྱས་བཅོམ་ལྡན་འདས་རྣམས་ཀྱིས་བསྔགས་པ་མ་མཛད་པའི་ཡོངས་སུ་བསྔོ་བས་ཡོངས་སུ་བསྔོ་བ་དེ་ནི། སྦྱིན་པའི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་མི་བྱེད་དོ། །ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་དང་། བཟོད་པའི་ཕ་རོལ་ཏུ་ཕྱིན་པ་དང་། བརྩོན་འགྲུས་ཀྱི་ཕ་རོལ་ཏུ་ཕྱིན་པ་དང་། བསམ་གཏན་གྱི་ཕ་རོལ་ཏུ་ཕྱིན་པ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་རྫོགས་པར་མི་བྱེད་དོ། །གང་ཕ་རོལ་ཏུ་ཕྱིན་པ་དྲུག་པོ་དག་ཡོངས་སུ་རྫོགས་པར་མི་བྱེད་དོ། ། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ཡོངས་སུ་རྫོགས་པར་མི་བྱེད་དོ། །ནང་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་བར་དང་། སྟོབས་རྣམས་དང་། མི་འཇིགས་པ་རྣམས་དང་། སོ་སོ་ཡང་དག་པར་རིག་པ་རྣམས་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ཡོངས་སུ་རྫོགས་པར་མི་བྱེད་དོ། །དེ་ནི། སངས་རྒྱས་ཀྱི་ཞིང་ཡོངས་སུ་དག་པར་མི","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E2INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 2_The Exalted Perfection of Wisdom in 18,000 Lines, Part 2 (Ārya Aṣṭadaśa Sāhasrikā Prajñā Pāramitā Mahāyāna Sūtra 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":375,"text":"༄༅། །པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་ལྷའི་རྒྱལ་པོ་རབ་དགའ་ལྡན་ལ་སོགས་པ་དགའ་ལྡན་གྱི་རིས་སུ་གཏོགས་པའི་ལྷའི་བུ། ལྷའི་བུ་མོའི་འཁོར་དང་བཅས་པ་རྣམས་འཁོད་ཅིང་། དགེ་སློང་མ་སེངྒེ་རྣམ་པར་བསྒྱིངས་པས། ཆོས་ཀྱི་སྒོ་རང་གི་སེམས་ཀྱི་མཛོད་ཀྱི་ཀློང་ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་ལྷའི་རྒྱལ་པོ་རབ་མཚེ་མ་ལ་སོགས་པ་ལྷའི་བུ། ལྷའི་བུ་མོའི་འཁོར་དང་བཅས་པ་རྣམས་འཁོད་ཅིང་། དགེ་སློང་མ་སེངྒེ་རྣམ་པར་བསྒྱིངས་པས། ཆོས་ཀྱི་སྒོ་རྒྱན་མཐའ་ཡས་པ་ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་ལྷའི་རྒྱལ་པོ་བརྒྱ་བྱིན་ལ་སོགས་པ་སུམ་ཅུ་རྩ་གསུམ་གྱི་རིས་སུ་གཏོགས་པའི་ལྷའི་བུ། ལྷའི་བུ་མོའི་འཁོར་དང་བཅས་པ་རྣམས་འཁོད་ཅིང་། དགེ་སློང་མ་སེངྒེ་རྣམ་པར་བསྒྱིངས་བས། ཆོས་ཀྱི་སྒོ་སྐྱོ་བའི་སྒོ་ཞེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི་ཀླུའི་རྒྱལ་པོ་གངས་ཆེན་མཚོ་ལ་སོགས་པ་ཀླུའི་རྒྱལ་པོ་འོད་བརྒྱ་པ་དང་། དགའ་བོ་དང་། བསྙེན་དགའ་བོ་དང་། ཡིད་དུ་འོང་བ་དང་། ཤུགས་ལྡན་དང་། མ་དྲོས་པ་ལ་སོགས་པ་ཀླུའི་བུ་མོའི་འཁོར་དང་བཅས་པ། ཀླུའི་བྱིས་པའི་འཁོར་དང་བཅས་པ་རྣམས་འཁོད་ཅིང་། དགེ་སློང་མ་སེངྒེ་རྣམ་པར་བསྒྱིངས་པས། ཆོས་ཀྱི་སྒོ་སངས་རྒྱས་ཀྱི་རྫུ་འཕྲུལ་དང་ཡུལ་གྱི་འོད་ཀྱི་རྒྱན་ཅེས་བྱ་བ་ཡང་དག་པར་བསྟན་པ་མཐོང་ངོ། །འཁོར་གྱི་སྟན་ལ་ལ་ལ་ནི","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.b (phal chen)\/KL00044E5B1_SDONG PO BRGYAN PA_I LE_U_I STOD CHA_The Section Called, _House of the Jewel Trees,_ Part 1 (Ārya Buddha Avataṃsaka Nāma Mahāvaipulya Sūtra 5).txt","subfolder":"A.i.2.b (phal chen)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":376,"text":"༄༅། །གཡོག་བྱ་བའི་ཕྱིར་འདོང་ངོ། །དེས་སྨྲས་པ། ཁོ་བོ་ནི་རེ་ཞིག་གླུ་དབྱངས་ལེན་གྱི། ཀོའུ་ཤི་ཀ་སོང་ཞིག་།གང་གི་ཚེ་བཅོམ་ལྡན་འདས་བྱང་ཆུབ་སེམས་དཔའ་གཞོན་ནུས་རོལ་ཅིང་རོལ་བ་དེའི་ཚེ་ཡང་ལྷའི་དབང་པོ་བརྒྱ་བྱིན་གྱིས། དྲི་ཟའི་རྒྱལ་པོ་རབ་དགའ་ལ་འདི་སྐད་ཅེས་སྨྲས་སོ། །རབ་དགའ། ཤེས་པར་གྱིས་ཤིག་།བཅོམ་ལྡན་འདས་བྱང་ཆུབ་སེམས་དཔའ་གཞོན་ནུ་རོལ་པས་རོལ་ཅིང་བཞུགས་ཀྱི། དེ་ལ་བདག་ཅག་གིས་བསྙེན་བཀུར་བྱ་བའི་ཕྱིར་འདོང་ངོ། །དེས་སྨྲས་པ། ཁོ་བོ་ནི་རེ་ཞིག་གླུ་དབྱངས་ལེན་པས་ཀོའུ་ཤི་ཀ་སོང་ཞིག་།གང་གི་ཚེ་བྱང་ཆུབ་སེམས་དཔའ་རྒ་བ་དང་། ན་བ་དང་། འཆི་བ་གཟིགས་ནས་ཐུགས་བྱུང་སྟེ། དཀའ་ཐུབ་ཀྱི་ནགས་ཚལ་ན་བཞུགས་སོ། །གང་གི་ཚེ་དཀའ་པ་སྤྱད་ནས་དཀའ་ཐུབ་ལས་བཞེངས་པ་དེའི་ཚེ་གྲོང་བའི་བུ་མོ་དགའ་མོ་དང་། དགའ་སྟོབས་མས་ལན་བཅུ་དྲུག་ཏུ་ཉིང་ཁུར་བྱས་པའི་འོ་ཐུག་སྦྲང་རྩི་ལྟར་མངར་བ་གསོལ་ནས། ཅི་བདེར་དབུགས་རྔུབ་པ་དང་། ཅི་བདེར་དབུགས་འབྱུང་བ་དང་། ཅི་བདེར་འབྲས་ཆན་དང་། ཟན་དྲོན་གྱི་ཞལ་ཟས་རགས་པ་གསོལ་ཞིང་། སྐུ་ཏིལ་མར་དང་། མར་སར་གྱིས་བྱུག་ནས་ཆུ་འཇམ་པོས་སྐུ་འཁྲུ་བར་མཛད་པ་དེའི་ཚེ། དེ་ནས་ལྷའི་དབང་པོ་བརྒྱ་བྱིན་གྱིས། དྲི་ཟའི་རྒྱལ་པོ་རབ་དགའ་ལ་འདི་སྐད་ཅེས་སྨྲས་སོ། །རབ་དགའ། ཤེས་པར་གྱིས་ཤིག་།བཅོམ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E2__DUL BA PHRAN TSEGS KYI GZHI 2_Foundation of Assorted Topics of Vowed Morality, Part 2 (Vinaya Kṣudraka Vastu 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":377,"text":"ཡིན་ཞེ་ན། རབ་འབྱོར། འདི་ལ་བྱང་ཆུབ་སེམས་དཔའ་སེམས་དཔའ་ཆེན་པོས་སེམས་གཡེངས་པར་གྱུར་པའི་སེམས་ཅན་དག་མཐོང་ན་འདི་སྐད་དུ། སེམས་ཅན་ཁྱེད་ཅིའི་ཕྱིར་བསམ་གཏན་ལ་མཉམ་པར་མི་འཇོག་ཅེས་བརྗོད་དེ། དེ་དག་རྐྱེན་དང་མི་ལྡན་པའི་ཕྱིར་རོ། །ཞེས་ཟེར་ན། དེ་ལ་བྱང་ཆུབ་སེམས་དཔའ་སེམས་དཔའ་ཆེན་པོ་སྦྱིན་པའི་ཕ་རོལ་ཏུ་ཕྱིན་པ་ལ་སྤྱོད་ཅིང་། སེམས་ཅན་དེ་དག་ལ་འདི་སྐད་དུ་འདེམས་ཏེ། ཀྱེ་སེམས་ཅན་དག་།ངས་རྐྱེན་གང་དང་གང་གིས་ཕྱི་ནང་གི་ཆོས་ལ་རྣམ་པར་རྟོག་པར་མི་འགྱུར་བ་དེ་ལྟ་བུའི་རྐྱེན་ཉེ་བར་བསྒྲུབ་པར་བྱའོ། །ཞེས་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དེ་སེམས་ཅན་དེ་དག་ལ་རྐྱེན་གང་དང་གང་ཉེ་བར་བསྒྲུབས་པས་རྣམ་པར་རྟོག་པར་མི་འགྱུར་བ་དེ་ལྟ་བུའི་རྐྱེན་ཉེ་བར་བསྒྲུབས་ཏེ། དེའི་ཕྱིར་དེ་དག་རྣམ་པར་རྟོག་པ་ཆད་ནས་བསམ་གཏན་དང་པོ་ལ་སྙོམས་པར་འཇུག་གོ་།བསམ་གཏན་གཉིས་པ་ལ་སྙོམས་པར་འཇུག་གོ་།བསམ་གཏན་གསུམ་པ་ལ་སྙོམས་པར་འཇུག་གོ་།བསམ་གཏན་བཞི་པ་ལ་སྙོམས་པར་འཇུག་གོ་།བྱམས་པ་ལ་སྙོམས་པར་འཇུག་གོ་།སྙིང་རྗེ་ལ་སྙོམས་པར་འཇུག་གོ་།དགའ་བ་ལ་སྙོམས་པར་འཇུག་གོ་།བཏང་སྙོམས་ལ་སྙོམ་པ་པར་འཇུག་གོ་།ནམ་མཁའ་མཐའ་ཡས་སྐྱེ་མཆེད་ལ་སྙོམས་པར་འཇུག་གོ་།རྣམ་ཤེས་མཐའ་ཡས་སྐྱེ་མཆེད་ལ་སྙོམས་པར་འཇུག་གོ་།ཅུང་ཟད་མེད་པའི་སྐྱེ་མཆེད་ལ་སྙོམས་པར་འཇུག་གོ་།འདུ་ཤེས་མེད་འདུ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E12INC_SHES RAB KYI PHA ROL TU PHYIN PA STONG PHRAG BRGYA PA 12_The Perfection of Wisdom in 100,000 Lines, Part 12 (Ṣatasāhasrikā Prajña Pāramitā 12).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":378,"text":"།བྱང་ཆུབ་ཁོང་དུ་ཆུད་པར་བྱེད་པ་དང་། འགྲོ་བ་ཐམས་ཅད་ཀྱི་མཆོག་དཔེ་མེད་པའི་ཡེ་ཤེས་མགོ་ལྟ་བུ་མངོན་པར་འདོད་པ་དང་། ཀུན་མཁྱེན་པའི་མགོ་ཐོབ་པ། ཡེ་ཤེས་ཀྱི་རྒྱལ་པོ་ལ་མོས་པར་བྱེད་པ་དང་། ཆོས་ཐམས་ཅད་ཀྱི་དབང་ཕྱུག་གི་མགོ་མཐའ་ཡས་པ་་ཡོངས་སུ་རྫོགས་པར་འདོད་ཅིང་། སློང་བ་མཐའ་ཡས་པ་དགའ་བས་ཡོངས་སུ་ཁྱབ་པའི་སེམས་ཀྱིས་ཡིན་ནོ། །དེ་ལྟར་བྱང་ཆུབ་སེམས་དཔའ་སློང་བ་དག་ལ་ལག་པ་དང་རྐང་པ་ཡོངས་སུ་གཏོང་བ་ན་དད་པའི་ལག་པ་དང་ལྡན་པ་དང་། རྗེས་སུ་ཕན་འདོགས་པར་སྤྱོད་པ་དང་། བྱང་ཆུབ་སེམས་དཔའི་རྩལ་གྱིས་གཏོང་བའི་ལག་པ་བརྐྱང་ཞིང་། སྦྱིན་པ་ལ་མངོན་པར་དགའ་བར་ལག་པ་ཡོངས་སུ་གཏོང་བ་དང་། རྟེན་ཆེན་པོ་ལ་རྐང་པ་འདོར་བ་དང་བྱང་ཆུབ་སེམས་དཔའི་སྤྱོད་པ་ལ་མོས་པ་དང་། ཆོར་བས་མ་ཉམས་པའི་སྦྱིན་པའི་མཐུས་སེམས་བསྐྱེད་པ་དྲི་་མ་མེད་པར་གནས་ཤིང་། ཡེ་ཤེས་ཡོངས་སུ་དཀྲིས་པ་མེད་པ་དང་། ཆོས་ཀྱི་ལུས་རྒྱུན་མི་འཆད་པ་མི་ཤིགས་པ་མི་ཆོད་པའི་ལུས་དང་ལྡན་པ། བདུད་ཐམས་ཅད་ཀྱིས་མི་བསྐྱོད་པ། སེམས་དགེ་བའི་བཤེས་གཉེན་གྱིས་ཉེ་བར་བརྟན་ཞིང་འཕེལ་བ། བྱང་ཆུབ་སེམས་དཔའ་་ཐམས་ཅད་དང་། སྤྱོད་པ་གཅིག་ཏུ་གནས་ཤིང་གཏོང་བ་གཅིག་པུས་ངེས་པར་འབྱུང་བས་ཡིན་ནོ། །དེ་ལྟར་བྱང་ཆུབ་སེམས་དཔའ་རང་གི་ལུས་དྲལ་ཏེ་སློང་བ་དག་ལ་ཁྲག་འབྱིན་པ་ན། བྱང་ཆུབ་ཀྱི་སེམས་ཀྱིས་རབ་ཏུ་དགའ་བ་དང་། སེམས་བྱང་ཆུབ་ཀྱི་སྤྱོད་པ་འདོད་པ་དང་། སེམས་་ཚོར་བས་ཡོངས་སུ་མ་ཟིན་པ་དང་། སེམས་སློང་བ་ཐམས་ཅད་འདོད་པ་དང་། སེམས་ཡོངས་སུ་ལེན་པ་ཐམས་ཅད་ལ་མི་སྡང་བ་དང་། སེམས་བྱང་ཆུབ་སེམས་དཔའི་གཏོང་བའི་ལམ་ཐམས་ཅད་དུ་ཞུགས་པ་དང་། སེམས་རང་གི་ལུས་ལ་མི་ལྟ་ཞིང་མི་ལྡོག་ལ་རྒྱུན་མི་འཆད་་པས་རང་གི་ལུས་ཀྱི་ཁྲག་སྦྱིན་པར་བྱེད་དོ། །ཡེ་ཤེས་ཀྱི་སྐྱེ་མཆེད་ཀྱི་སེམས་ཐེག་པ་ཆེན་པོ་ལ་ཞུགས་པ། ཡིད་ཆེས་པ་དང་། ཡིད་འདོད་པ་དང་། ཡིད་ཚིམ་པ་དང་། ཡིད་རངས་པ་དང་། ཡིད་མགུ་བ་དང་། ཡིད་དགའ་བ་དང་། ཡིད་བདེ་བ་དང་། ཡིད་དང་བར་གྱུར་ཏེ།","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.3 (SHER PHYIN) (treatises incl. commentaries on A.i.2.a)\/TD3940E.TXT","subfolder":"A.ii.3 (SHER PHYIN) (treatises incl. commentaries on A.i.2.a)","origin":"Allochthonous","scripture_category":"non-scripture","reference":"treatises on Sūtras"},"SCCT_class":"NSCR"}
{"id":379,"text":"ལས་བཞེངས་ནས་ཅི་ཡང་མེད་པའི་སྐྱེ་མཆེད་ལ་སྙོམས་པར་ཞུགས་སོ། །ཅི་ཡང་མེད་པའི་སྐྱེ་མཆེད་ལས་བཞེངས་ནས་རྣམ་ཤེས་མཐའ་ཡས་སྐྱེ་མཆེ་ད་ལ་སྙོམས་པར་ཞུགས་སོ། ། རྣམ་ཤེས་མཐའ་ཡས་སྐྱེ་མཆེད་ལས་བཞེངས་ནས་ནམ་མཁའ་མཐའ་ཡས་སྐྱེ་མཆེད་ལ་སྙོམས་པར་ཞུགས་སོ། །ནམ་མཁའ་མཐའ་ཡས་སྐྱེ་མཆེད་ལས་བཞེངས་ནས་བསམ་གཏན་བཞི་པ་ལ་སྙོམས་པར་ཞུགས་སོ། །བསམ་གཏན་བཞི་པ་ལས་བཞེངས་ནས་བསམ་གཏན་གསུམ་པ་ལ་སྙོམས་པར་ཞུགས་སོ། །བསམ་གཏན་གསུམ་པ་ལས་བཞེངས་ནས་བསམ་གཏན་གཉིས་པ་ལ་སྙོམས་པར་ཞུགས་སོ། །བསམ་གཏན་གཉིས་པ་ལས་བཞེངས་ནས་བསམ་གཏན་དང་པོ་ལ་སྙོམས་པར་ཞུགས་སོ། །བསམ་གཏན་དང་པོ་ལས་བཞེངས་ནས་བསམ་གཏན་གཉིས་པ་ལ་སྙོམས་པར་ཞུགས་སོ། །བསམ་གཏན་གཉིས་པ་ལས་བཞེངས་ནས་བསམ་གཏན་གསུམ་པ་ལ་སྙོམས་པར་ཞུགས་སོ། །བསམ་གཏན་གསུམ་པ་ལས་བཞེངས་ནས་བསམ་གཏན་བཞི་བ་ལ་སྙོམས་པར་ཞུགས་ཏེ། སངས་རྒྱས་བཅོམ་ལྡན་འདས་ཀྱིས་བསམ་གཏན་བཞི་པ་ལ་སྙོམས་པར་ཞུགས་ནས། ཞི་བ་མི་གཡོ་བའི་སྤྱན་དང་ལྡན་པ་བརྙེས་ཏེ་ཡོངས་སུ་མྱ་ངན་ལས་འདས་སོ། །སངས་རྒྱས་བཅོམ་ལྡན་འདས་ཡོངས་སུ་མྱ་ངན་ལས་འདས་མ་ཐག་ཏུ་ས་ཆེན་པོ་ཡང་གཡོས་པར་གྱུར། སྐར","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E2__DUL BA PHRAN TSEGS KYI GZHI 2_Foundation of Assorted Topics of Vowed Morality, Part 2 (Vinaya Kṣudraka Vastu 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":380,"text":"ངེ་འཛིན་ཏོ། །དེ་ལ་ཉོན་མོངས་པ་དང་བཅས་པ་ཐམས་ཅད་ཉོན་མོངས་པ་མེད་པར་ཡང་དག་པར་གཞོལ་བ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་འཛིན་དེ་ལ་གནས་ཤིང་། ཉོན་མོངས་པ་དང་བཅས་པ་ཐམས་ཅད་ཉོན་མོངས་པ་མེད་པར་ཡང་དག་པར་གཞོལ་བ་འཐོབ་པར་འགྱུར་བ་སྟེ། འདི་ནི་ཉོན་མོངས་པ་དང་བཅས་པ་ཐམས་ཅད་ཉོན་མོངས་པ་མེད་པར་ཡང་དག་པར་གཞོལ་བ་ཞེས་བྱ་བའི་ཏིང་ངེ་འཛིན་ཏོ། །དེ་ལ་གནས་དམིགས་སུ་མེད་པ་ལ་བརྩོན་པ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་འཛིན་དེ་ལ་གནས་ཤིང་། ཏིང་ངེ་འཛིན་ཐམས་ཅད་ཀྱི་ཀུན་གཞི་ཉེ་བར་མི་དམིགས་པ་སྟེ། འདི་ནི་གནས་དམིགས་སུ་མེད་པ་ལ་བརྩོན་པ་ཞེས་བྱ་བའི་ཏིང་ངེ་འཛིན་ཏོ། །དེ་ལ་དེ་བཞིན་ཉིད་ལ་གནས་ཤིང་། སེམས་མེད་པ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་འཛིན་དེ་ལ་གནས་ཤིང་། ཏིང་ངེ་འཛིན་ཐམས་ཅད་ཀྱི་དེ་བཞིན་ཉིད་ལས་ཕྱིར་མི་ལྡོག་པ་སྟེ། འདི་ནི་དེ་བཞིན་ཉིད་ལ་གནས་ཤིང་། སེམས་མེད་པ་ཞེས་བྱ་བའི་ཏིང་ངེ་འཛིན་ཏོ། །དེ་ལ་སྣོད་ལས་རང་འབྱུང་བ་ཞེས་བྱ་བའི་ཏིང་ངེ་འཛིན་གང་ཞེ་ན། ཏིང་ངེ་འཛིན་དེ་ལ་གནས་ཤིང་། མཉམ་པར་བཞག་པའི་མཐུས་ཡོན་ཏན་མང་པོ་བསྐྱེད་དེ། ཇི་ལྟར་ལྷ་དག་བསོད་ནམས་ཀྱི་མཐུས་ཁ་ཟས་མང་པོ་དག་སྣོད་ལས་རང་འབྱུང་བར་འགྱུར་བ་ལྟ་བུ་སྟེ། འདི་ནི་སྣོད་ལས་རང་འབྱུང་བ་ཞེས་བྱ་བའི་ཏིང་ངེ་འཛིན་ཏོ། །དེ་ལ་ཉོན་མོངས་པ་ཐམས་ཅད་སྲེག་པ་ཞེས་བྱ་བའི་ཏིང་ངེ་འཛིན་གང་ཞེ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E3INC_SHES RAB KYI PHA ROL TU PHYIN PA STONG PHRAG BRGYA PA 3_The Perfection of Wisdom in 100,000 Lines, Part 3 (Ṣatasāhasrikā Prajña Pāramitā 3).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":381,"text":"བའི་བདེ་བ་ཆེན་པོའི་རང་བཞིན་ཟུང་འཇུག་གི་བདག་ཉིད་ཀྱི་ཡེ་ཤེས་ཀྱི་རང་བཞིན་གྱི་སྐུ་རྡོ་རྗེ་འཆང་ཆེན་པོའི་ངོ་བོ་ནི་ཏིང་ངེ་འཛིན་ཞེས་པའོ། །སོ་སོར་སྡུད་པ་ལ་སོགས་པའི་འབྲས་བུ་ནི་ཡན་ལག་དྲུག་གི་རྗེས་སུ་བསྔགས་པའི་མཚན་ཉིད་དོ། །བྱང་ཆུབ་སེམས་དཔར་འགྱུར་རོ་ཞེས་་པ་ནི་སྐྱེ་བ་དང་བྱང་ཆུབ་པ་དང་ཆོས་ཀྱི་འཁོར་ལོ་ལ་སོགས་པ་རབ་ཏུ་མི་འཇུག་པའི་ཕྱིར་ཏེ། དེ་རབ་ཏུ་འཇུག་པས་ནི་སངས་རྒྱས་ཀྱི་ཞིང་ཡོངས་སུ་རྫོགས་པའི་སངས་རྒྱས་སུ་ཐ་སྙད་བྱ་བ་བསྟེན་པར་འགྱུར་བ་ཁོ་ནའོ་ཞེས་དགོངས་པའོ། །དབང་བཅུ་ལ་སོགས་པ་ཞེས་པ་ཚེ་དང་། ལས་དང་་མོས་པ་དང་། སེམས་དང་། ཡོ་བྱད་དང་། སྨོན་ལམ་དང་། རྫུ་འཕྲུལ་དང་། སྐྱེ་བ་དང་། ཡེ་ཤེས་དང་། ཆོས་ལ་དབང་བ་ལ་སོགས་པའོ། །གཟུང་བ་དང་འཛིན་པའི་སེམས་ནི་བྱེད་པ་པོའོ། །གཞན་དུ་ཡང་རྗེས་སུ་བསྔགས་པ་གསུངས་པ། སོ་སོར་སྡུད་པས་སྙོམས་འཇུག་པ། །སྔགས་་རྣམས་ཀུན་གྱིས་བྱིན་གྱིས་རློབ། །བསམ་གཏན་ཡེ་ཤེས་སྙོམས་འཇུག་པས། །མངོན་ཤེས་ལྔ་ནི་ཐོབ་པར་འགྱུར། །སྲོག་གི་རྩོལ་བས་ངེས་པར་ནི། །བྱང་ཆུབ་སེམས་དཔའ་རྣམས་ཀྱིས་གཟིགས། །རྟག་ཏུ་འཛིན་པའི་སྟོབས་ཀྱིས་ནི། །རྡོ་རྗེ་སེམས་དཔའ་མཉམ་པར་འཇུག་།རྗེས་་དྲན་མཉམ་པར་སྦྱོར་བ་ལས། །འོད་ཀྱི་དཀྱིལ་འཁོར་སྐྱེ་བར་འགྱུར། །ཏིང་འཛིན་དབང་གྱུར་ཙམ་གྱིས་ནི། །སྒྲིབ་པ་མེད་པ་ལྡན་པར་འགྱུར། །ཞེས་པའོ། །དམན་པ་ཉིད་ཀྱིས་གཡོན་པ་དང་གཡས་པར་འབབ་པ་བར་མཆད་པའི་ཕྱིར་སྲོག་མ་སྤྱི་པ་ཉིད་ཀྱིས་སོ། །ནཱ་ད་གོམས་་པ་ལས་ཡེ་ཤེས་ལྷན་ཅིག་སྐྱེས་པའི་དགའ་བ་གོམས་པ་ལས་སོ། །སྟོབས་ཀྱིས་ཏེ་ཧཱུཾ་ཡིག་གི་ནཱ་དས་ཤེས་རབ་ཀྱི་ཆུ་སྐྱེས་དང་རྡོ་རྗེ་ནོར་བུར་བྱང་ཆུབ་ཀྱི་སེམས་ཀྱི་ཐིག་ལེ་འགོག་པ་ལས་ཏེ། ཇི་སྐད་བཤད་པའི་འདོད་མ་མཆོག་རྗེས་སུ་ཆགས་པ་ཅན་གྱི་ཀཀྐོལ་རུ་ཆོ་ག་བཞིན་དུ་བོ་་ལ་བཅུག་ནས་གཡོ་བ་མེད་པ་ཉིད་ཀྱིས་དལ་བསོ་སྟེ། དེའི་ཟེ་འབྲུའི་སྒོ་རུ་རྡོ་རྗེ་ནོར་བུ་བཙིར་ནས་ཤིན་ཏུ་དགའ་བའི་རོ་ཡིས་སྐད་ཅིག་གཡོ་བ་མེད་པར་བྱའོ། །དེ་ནས་དེ་དག་གིས་འགྱུར་བའི་སྐབས་བྱུང་ན་ཧཱུཾ་ཡིག་བརྗོད་པ་སྔོན་དུ་འགྲོ་བར་བླ་མའི་ཞབས་ཀྱི་བཀའ་དྲིན","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD1388E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":382,"text":"༄༅། །སྲིད་པའི་སྡུག་བསྔལ་ཐམས་ཅད་ལས་ཐར་བར་བྱ་བར་འདོད་པ་དང་། ཏིང་ངེ་འཛིན་གྱི་དགའ་ཞིང་བདེ་བ་བླ་ན་མེད་པ་འཕགས་པ་འདི་ལ་སེམས་ཅན་རྣམས་རབ་ཏུ་དགོད་པར་འདོད་པས་ཆོས་ཐམས་ཅད་ཀྱི་རང་བཞིན་མཉམ་པ་ཉིད་རྣམ་པར་སྤྲོས་པ་ཏིང་ངེ་འཛིན་གྱི་རྒྱལ་པོ་འདི་མཉན་པར་བྱ། གཟུང་བར་བྱ། ཀུན་ཆུབ་པར་བྱ། བཅང་བར་བྱ། བཀླག་པར་བྱ། རབ་ཏུ་གདོན་པར་བྱ། ལུང་མནོད་པར་བྱ། ཁ་ཏོན་དུ་བྱ། ཉོན་མོངས་པ་མེད་པའི་སྒོམ་པས་བསྒོམ་པར་བྱ། མང་དུ་བྱ། གཞན་ལ་ཡང་རྒྱ་ཆེར་ཡང་དག་པར་རབ་ཏུ་བསྟན་པར་བྱའོ། །དེ་ཅིའི་ཕྱིར་ཞེ་ན། གཞོན་ནུ། ཆོས་ཐམས་ཅད་ཀྱི་རང་བཞིན་མཉམ་པ་ཉིད་རྣམ་པར་སྤྲོས་པ་ཏིང་ངེ་འཛིན་གྱི་རྒྱལ་པོ་འདི་ནི་ངན་སོང་ཐམས་ཅད་ལས་འདའ་བར་བྱེད་པ། ནད་ཐམས་ཅད་ལས་རབ་ཏུ་ཐར་པར་བྱེད་པ་ཡིན་ཏེ། གཞོན་ནུ། ནམ་བྱང་ཆུབ་སེམས་དཔའ་སེམས་དཔའ་ཆེན་པོས་ཆོས་ཐམས་ཅད་ཀྱི་རང་བཞིན་མཉམ་པ་ཉིད་རྣམ་པར་སྤྲོས་པ་ཏིང་ངེ་འཛིན་གྱི་རྒྱལ་པོ་འདི་ཐོས་ཤིང་བཟུང་སྟེ་བསྒོམས་པར་གྱུར་པ་དེའི་ཚེ། གཞོན་ནུ། བྱང་ཆུབ་སེམས་དཔའ་སེམས་དཔའ་ཆེན་པོ་དེ་སེམས་ཅན་ཐམས་ཅད་སྲིད་པའི་སྡུག་བསྔལ་ཐམས་ཅད་ལས་ཐར་བར་བྱས་ཤིང་ཏིང་ངེ་འཛིན་གྱི་དགའ་བའི་བདེ་བ་བླ་ན་མེད་པ་འཕགས་པ་ལ་སེམས་ཅན","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.d (mdo ste)\/KL00127E__PHAGS PA CHOS THAMS CAD KYI RANG BZHIN MNYAM PA NYID RNAM PAR SPROS PA TING NGE _DZIN GYI RGYAL PO ZHES BYA BA THEG PA CHEN PO_I MDO_An Exalted Sutra of the Greater Way entitled _The Various Manifestations of the Single Nature of All +.txt","subfolder":"A.i.2.d (mdo ste)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":383,"text":"ངེས་པར་ཡོད་པ་མ་ཡིན་པར་བསྟན་པ་ཅི་འདྲ་བ་དེ་འདྲ་བས་ནི་མི་རྟག་པ་ཁོང་དུ་ཆུད་པ་མེད་དོ། །དེ་ལྟར་གང་མི་རྟག་པ་ཞེས་བྱ་བས་མི་རྟག་པ་རྗེས་སུ་བརྗོད་ནས། ད་ནི་བྱས་པ་པོ་ཞེས་བྱ་བས་བྱས་པ་ཉིད་བསྒྲུབ་པའོ། །དེ་བས་ན་མི་རྟག་པ་ཉིད་བྱས་པ་ལ་ངེས་པར་ཡོད་པར་བསྟན་་གྱི། བྱས་པ་ཉིད་ནི་མི་རྟག་པ་ལ་མ་བསྟན་ཏོ། །དེ་ལྟར་དཔེར་ན་མི་རྟག་པ་ཉིད་ནི་བརྩལ་མ་ཐག་ཏུ་བྱུང་བ་ཉིད་ལ་ངེས་པར་ཡོད་པ་མ་ཡིན་པས་བརྩལ་མ་ཐག་ཏུ་བྱུང་བ་ཉིད་རྟོགས་པར་བྱེད་པ་མ་ཡིན་པ་དེ་བཞིན་དུ་བྱས་པ་ཉིད་ལས་མི་རྟག་པ་ཉིད་ཁོང་དུ་ཆུད་པར་མི་འགྱུར་ཏེ། མི་རྟག་པ་ཡིན་པའི་ཕྱིར་་བྱས་པ་ཉིད་ཡིན་པར་འགྱུར་རོ། །བྱས་པ་ཉིད་ནི་དངོས་པོ་གནས་པའི་མི་རྟག་པ་ཉིད་ལ་ངེས་པར་ཡོད་པ་ཡིན་མོད་ཀྱི། འོན་ཀྱང་སྨྲ་བས་ངེས་པར་ཡོད་པ་མ་ཡིན་པར་བསྟན་པ་དེ་བས་ན་རང་སྐྱོན་ཅན་མ་ཡིན་ཡང་སྨྲ་བས་ཉེས་བའི་ཕྱིར་སྐྱོན་ཡིན་ནོ། །དེ་བས་ན་རྗེས་སུ་འགྲོ་བ་ཕྱིན་ཅི་ལོག་ཀྱང་རྗེས་སུ་་དཔག་པ་ལ་སྨྲ་བ་པོའི་ཉེས་པ་ལས་ཡིན་གྱི། དངོས་པོའི་ནི་མ་ཡིན་ཏེ། གཞན་གྱི་དོན་གྱི་རྗེས་སུ་དཔག་པ་ལ་ནི་སྨྲ་བ་པོ་ཉེས་པ་ཡང་བསམ་པར་བྱེད་པ་ཡིན་པའི་ཕྱིར་རོ། །ཆོས་མཐུན་པའི་དཔེའི་ཉེས་པ་རྣམ་པ་དགུ་བསྟན་ནས་ཆོས་མི་མཐུན་པའི་དཔེའི་ཉེས་པ་རྣམ་པ་དགུ་བསྟན་པའི་ཕྱིར་སྨྲས་་པ༑ སྒྲ་རྟག་པ་ཉིད་དུ་བསྒྲུབ་པར་བྱ་ཞིང་ལུས་ཅན་མ་ཡིན་པ་གཏན་ཚིགས་སུ་བྱ་བ་ལ། ཆོས་མི་མཐུན་པའི་དཔེ་རྡུལ་ཕྲ་རབ་ནི་བསྒྲུབ་པར་བྱ་བ་ལྡོག་པ་མེད་པ་ཡིན་ཏེ། རྡུལ་ཕྲ་རབ་རྣམས་ནི་རྟག་པའི་ཕྱིར་རོ། །ལས་ཀྱི་སྒྲུབ་པར་བྱེད་པའི་ལྡོག་པ་མེད་པ་ཡིན་ཏེ། ལས་རྣམས་ལུས་ཅན་མ་ཡིན་པའི་་ཕྱིར་རོ༑ །ནམ་མཁའ་ནི་གཉི་ག་ལོག་པ་མེད་པ་ཡིན་ཏེ། རྟག་པ་ཡིན་པའི་ཕྱིར་དང་། ལུས་ཅན་མ་ཡིན་པའི་ཕྱིར་རོ། །བསྒྲུབ་པར་བྱ་བ་ལ་སོགས་པ་གང་དག་ཡིན་པ་དེ་དག་བསྒྲུབ་པར་བྱ་བ་ལ་སོགས་པ་སྟེ། བསྒྲུབ་པར་བྱ་བ་དང་། སྒྲུབ་པར་བྱེད་པ་གཉི་གའོ། །དེ་དག་ལྡོག་པ་ཡོད་པ་མ་་ཡིན་པ་སྟེ། དེ་གང་དག་ལ་ཡོད་པ་དེ་དག་ནི་བསྒྲུབ་པར་བྱ་བ་ལ་སོགས་པ་ལྡོག་པ་མེད་པ་ཅན་ནོ། །དེའི་དཔེ་བསྟན་ཟིན་ཏོ། །དཔེ་གཞན་ཡང་བསྟན་པའི་ཕྱིར་དེ་བཞིན་དུ་ཞེས་བྱ་བ་སྨོས་ཏེ། བསྒྲུབ་པར་བྱ་བ་ལྡོག་པ་ནི་བསྒྲུབ་པར་བྱ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.11 (TSHAD MA)\/TD4231E.TXT","subfolder":"A.ii.11 (TSHAD MA)","origin":"Allochthonous","scripture_category":"non-scripture","reference":"Treatises on Pramāṇā"},"SCCT_class":"NSCR"}
{"id":384,"text":"༄༅། །འདས་སོ། །དེའི་སྐུ་གདུང་རྒྱལ་པོ་ཀྲི་ཀྲིས་སྤོས་ཀྱི་ཤིང་ཐམས་ཅད་སྤུངས་ཏེ། སྤུངས་པས་བསྲེགས་ནས་མེའོ་མས་བསད་དེ། སྐུ་གདུང་དེ་དག་ནི་རིན་པོ་ཆེ་སྣ་བཞི་ལས་བྱས་པའི་བུམ་པའི་ནང་དུ་བླུགས་ནས། ས་ཕྱོགས་དབེན་ཞིང་ཡངས་པར་སྐུ་གདུང་གི་མཆོད་རྟེན་འཕང་དུ་དཔག་ཚད་གཅིག་ལ་རྒྱར་དཔག་ཚད་ཕྱེད་པ་ཞིག་བརྩིག་ཏུ་བཅུག་གོ་།དེའི་ཚེ་དེའི་དུས་ན་ཝཱ་ར་ཎཱ་སི་ན་ཁྱིམ་བདག་ཕྱུག་པ་ནོར་མང་བ་ལོངས་སྤྱོད་ཆེ་བ་ཡོངས་སུ་བཟུང་བ་ཡངས་ཤིང་རྒྱ་ཆེ་བ་རྣམ་ཐོས་ཀྱི་བུའི་ནོར་དང་ལྡན་པ། རྣམ་ཐོས་ཀྱི་བུ་ལ་ནོར་གྱིས་འགྲན་པ་ཞིག་གནས་པ་དེས་རིགས་མཉམ་པ་ལས་ཆུང་མ་བླངས་ཏེ། དེ་དེ་དང་ལྷན་ཅིག་རྩེ་བར་བྱེད། དགའ་བར་བྱེད། དགའ་མགུར་སྤྱོད་པར་བྱེད་དོ། །དེ་རྩེ་བར་བྱེད། དགའ་བར་བྱེད། དགའ་མགུར་སྤྱོད་པར་བྱེད་པ་ན་རིམ་གྱིས་ཁྱེའུ་གསུམ་བཙས་སོ། །ཅི་ཙམ་ན་ཁྱིམ་བདག་དེ་ནད་ཀྱིས་ཐེབས་ནས། དེ་རྩ་བ་དང་། སྡོང་པོ་དང་། ལོ་མ་དང་། འདབ་མ་དང་། འབྲས་བུའི་སྨན་རྣམས་ཀྱིས་བསྙེན་བཀུར་བྱས་ཀྱང་དེའི་ནད་ཞི་བར་མ་གྱུར་ནས་དེ་འཆི་བའི་ཆོས་དང་ལྡན་པར་གྱུར་ཏོ། །དེ་ནས་དེ་བུ་རྣམས་ཀྱིས་རས་སྔོན་པོ་དང་། སེར་པོ་དང་དམར་པོ་དང་དཀར་པོས་ཁྱོགས་བརྒྱན་ནས་དུར་ཁྲོད་དུ་ཁྱེར་ཏེ་བསྲེགས་སོ། །དེ་ནས་ཕ་ལ་ཕའི་བྱ་བ་བྱས་ནས་མྱ་ངན་སངས་ཏེ། དེ་ནས་ནོར་སོ་སོ་བགོ་བར་གྲོས་བྱ་བར་བརྩམས་ནས། ཕུ་བོ་ཤོས་ཀྱིས་སྨྲས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00001E4INC__DUL BA GZHI 4_Foundation of Vowed Morality, Part 4 (Vinaya Vastu 4).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":385,"text":"༄༅། །ཞེས་སྨྲས་པ་དང་། དེ་ལྟར་གྱུར་པ་དགེ་སློང་དག་གིས་བཅོམ་ལྡན་འདས་ལ་གསོལ་པ་དང་། བཅོམ་ལྡན་འདས་ཀྱིས་བཀའ་སྩལ་པ། དེ་སྟེ་སྨན་པས་བསྒོས་ལ་དེས་སོས་པར་འགྱུར་ན། མས་བཏང་བ་བྱོས་ཤིག་།དེ་ལ་ཐེ་ཚོམ་དུ་མ་བྱེད་ཅིག་།བཅོམ་ལྡན་འདས་ཀྱིས་མས་བཏང་བའི་སྨན་ཐོང་ཞིག་།ཅེས་གསུངས་པ་དང་། དེ་དག་གིས་ཕོར་བུས་བླུགས་པ་དང་། བོ་སྟེ་མ་རུངས་ནས་བཅོམ་ལྡན་འདས་ཀྱིས་བཀའ་སྩལ་པ། ཕོར་བུས་མ་བླུགས་ཤིག་།ཅེས་གསུངས་པ་དང་། གོས་ཀྱི་མཐའ་མས་བླུགས་པ་དང་། དེའང་ཉེས་པའི་དམིགས་སུ་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། གོས་ཀྱི་མཐའ་མས་མ་བླུགས་ཤིག་།ཅེས་གསུངས་ན། པགས་པའི་ནང་ནས་བླུགས་པ་དང་། དེའང་ཉེས་པའི་དམིགས་སུ་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། པགས་པའི་ནང་ནས་མ་བླུགས་ཤིག་།ཅེས་གསུངས་པ་དང་། འདབ་མའི་ཕོར་བུའི་ནང་ནས་བླུགས་ཏེ༑ དེའང་ཉེས་དམིགས་སུ་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། འདབ་མའི་ཕོར་བུའི་ནང་ནས་མ་བླུགས་པར་སྤུ་གུའི་ནང་ནས་བླུགས་པར་གྱིས་ཤིག་།དེས་ལྕགས་ཀྱི་སྤུ་གུ་ནས་བླུགས་པ་དང་། དེ་ནང་དུ་བཅུག་ན་རབ་ཏུ་ཚ་ཞིང་རྩུབ་པར་གྱུར་ནས་བཅོམ་ལྡན་འདས་ཀྱིས་བཀའ་སྩལ་པ། ལྕགས་ཀྱི་སྤུ་གུ་མ་གཏོགས་པར་ནོར་བུའི","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00007EB2__DUL BA GZHUNG DAM PA 2_The Perfect Classic on Vowed Morality, Part 2 (Vinaya Uttara Grantha B, 2).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":386,"text":"༄༅། །ཞིང་། བདག་གི་བསམ་པ་རྣམ་པར་དག་ལ་བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཡིད་ལ་བྱེད་པ་ཡོངས་སུ་དག་ཅིང་བདག་ལ་ཉན་ཐོས་ཀྱི་སེམས་མེད་ལ། བདག་རང་སངས་རྒྱས་ཀྱི་སེམས་དང་བྲལ་བ་དང་། བདག་ཉན་ཐོས་དང་། རང་སངས་རྒྱས་ཀྱི་སེམས་དང་བྲལ་བས། བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་བྱ་ཞིང་། བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་མི་རྒྱ་བར་མི་འགྱུར་ལ། བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བ་ཉིད་དུ་འགྱུར་ཞིང་། འཇིག་རྟེན་གྱི་ཁམས་གྲངས་མེད་དཔག་ཏུ་མེད་པ་དག་ན་སངས་རྒྱས་བཅོམ་ལྡན་འདས་གང་དག་བཞུགས་ཏེ་འཚོ་ཞིང་གཞེས་པའི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དེ་དག་གིས་ནི། གང་ཅིའང་མ་གཟིགས་པའམ། མ་གསན་པའམ། མི་མཁྱེན་པའམ། མི་རིག་པའམ། མངོན་སུམ་དུ་མ་མཛད་པའམ། མངོན་པར་རྫོགས་པར་སངས་མ་རྒྱས་པ་ཅིའང་མི་མངའ་བས། སངས་རྒྱས་བཅོམ་ལྡན་འདས་དེ་དག་གིས་བདག་གི་ལྷག་པའི་བསམ་པ་ཐུགས་སུ་ཆུད་ཅིང་། བདག་བླ་ན་མེད་པ་ཡང་དག་པར་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བར་འགྱུར","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00010E2INC__PHAGS PA SHES RAB KYI PHA ROL TU PHYIN PA KHRI BRGYAD STONG PA 2_The Exalted Perfection of Wisdom in 18,000 Lines, Part 2 (Ārya Aṣṭadaśa Sāhasrikā Prajñā Pāramitā Mahāyāna Sūtra 2).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":387,"text":"པར་མི་ནུས་སོ། །གང་བསྟན་པར་མི་ནུས་པ་དེ་ལ་ཤེས་རབ་ཅན་དག་རྩོད་པ་སྨྲ་བ་ནི་མི་རིགས་སོ། །རྩོད་པ་ཞེས་བྱ་བ་ནི་གང་ལ་བདག་གི་ཕྱོགས་སྒྲུབ་པ་དང་། གཞན་གྱི་ཕྱོགས་གཞིག་པའོ། །དེ་ལྟར་དངོས་པོ་གང་ཡང་མི་དམིགས་ན་རང་གིས་ཁས་བླངས་པ་དངོས་པོ་ཤེས་པ་གང་ཡིན་པ་དེ་ནི་འདིའོ་ཞེས་བསྟན་པར་བྱ་བ་དེ་ཅུང་ཟད་ཀྱང་ཡོད་པར་གལ་འགྱུར། གཞན་གྱིས་ཁས་བླངས་པའི་དངོས་པོ་བརྫུན་པ་གང་ཡིན་པ་དེ་ནི་འདིའོ་ཞེས་བསྟན་པར་བྱ་བ་དེ་ཡང་ཅུང་ཟད་ཀྱང་ཡོད་པར་ག་ལ་འགྱུར། དེ་ལྟར་རྟེན་ཅིང་འགྲེལ་པར་འབྱུང་བའི་དོན་རང་བཞིན་གྱིས་སྐྱེ་བ་མེད་པའི་དོན་དུ་ཁོང་དུ་མ་ཆུད་པ་ཤིན་ཏུ་ཕྱིན་ཅི་ལོག་ཏུ་གྱུར་པ་དག་གིས། མ་བརྟན་པར་ནི་གང་དག་གིས། །བདག་གམ་འཇིག་རྟེན་མངོན་ཆགས་པ། །རྟག་དང་མི་རྟག་སོགས་ལྟ་བས། །ཀྱེ་མ་དེ་དག་འཕྲོགས་པ་ཡིན། །གང་དག་ཕུང་པོ་ལྔ་གཟུགས་བརྙན་ལྟ་བུ་རང་བཞིན་མེད་པ་ལ་བརྟེན་ནས་བདག་ཏུ་མི་འདོགས་ཀྱི། སེམས་རང་གི་མཚན་ཉིད་དུ་གྲུབ་པ་ལ་བདག་གོ་ཞེས་རྣམ་པར་འཇོག་པ་དེ་དག་གདོན་མི་ཟ་བར་ལྟ་བའི་ཆུ་བོ་ཆེན་པོས་མྱ་ངན་ལས་འདས་པའི་ལམ་ལས་དེད་ཅིང་ཁྱེར་བར་འགྱུར་རོ། །ཇི་ལྟ་ཞེ་ན། དེ་ལ་སེམས་ངོ་བོ་ཉིད་དུ་གྲུབ་པར་འདོད་ན་ཡང་ན་ནི་རྟག་པར་འགྱུར། ཡང་ན་ནི་མི་རྟག་པར་འགྱུར་རོ། །གལ་ཏེ་རྟག་པར་འགྱུར་ན་དེའི་ཚེ་ཐེར་ཟུག་ཏུ་སྨྲ་བ་ཡིན་ནོ། །འོན་ཏེ་མི་རྟག་ན་དེའི་ཚེ་ཆད་པར་སྨྲ་བ་ཡིན་ཏེ། བྱུང་ནས་མེད་པར་གྱུར་པ་ནི་ཆད་པར་ལྟ་བ་ཡིན་ནོ། །དེ་ལྟར་དེ་དག་ཀྱེ་མ་ལྟ་བས་འཕྲོགས་པ་ཡིན་ནོ། །ཀྱེ་མ་ཞེས་བྱ་བའི་སྒྲ་ནི་སྨྲེ་སྔགས་འདོན་པ་མ་ངེས་པར་རིག་པར་བྱའོ། །དེ་ལྟར་འཇིག་རྟེན་ཞེས་བྱ་བ་ཕུང་པོ་ལྔ་པོ་རང་གི་མཚན་ཉིད་ཀྱིས་གྲུབ་པར་འདོད་ན་ཡང་མཐུན་པར་སྐྱོན་དུ་འགྱུར་བར་སྦྱར་རོ། །ཡང་ན་འདི་ནི་དོན་གཞན་ཏེ། གྲངས་ཅན་ལ་སོགས་པ་གང་དག་མ་བརྟེན་པར་བདག་རྟག་པ་དང་། ངོ་བོ་ཉིད་ཀྱིས་གྲུབ་པ་དང་། རྟེན་ཅིང་འབྲེལ་བར་འབྱུང་བ་མ་ཡིན་པ་དང་། འཇིག་རྟེན་ཡང་རང་བཞིན་གྱི་བདག་ཉིད་དང་། རང་བཞིན་ཡང་འགྱུར་བ་མེད་པའི་ཕྱིར་ངོ་བོ་ཉིད་ཀྱིས་གྲུབ་པར་ཞེན་ལ་འགྱུར་བའི་ཚོགས་ནི","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3864E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":388,"text":"སྡུག་བསྔལ་བ་ཁོ་ན་ཡིན་ནོ། །ལྷ་ལ་ཡང་གང་དག་འདོད་པའི་ཁམས་ན་སྤྱོད་པ་དེ་དག་ནི་འདོད་པའི་མེས་ཡིད་རབ་ཏུ་འབར་ཞིང་སེམས་འཁྲུགས་པ་དང་འདྲ་བར་གཤའ་མར་མི་འདུག་ལ། སྐད་ཅིག་ཀྱང་སེམས་མཉམ་པར་འཇོག་པར་མི་འགྱུར་ཏེ། རབ་ཏུ་ཞི་བ་བདེ་བའི་ནོར་གྱིས་དབུ་ལ་བ་དེ་དག་ལ་བདེ་བ་ཅི་ཞིག་ཡོད། རྟག་ཏུ་འཆི་འཕོ་བ་དང་ལྟུང་བ་ལ་སོགས་པའི་འཇིགས་པའི་མྱ་ངན་གྱིས་ནོན་པ་དག་སྟེ་དེ་དག་ཇི་ལྟར་བ་དེ། གང་དག་གཟུགས་དང་གཟུགས་མེད་པ་ན་སྤྱོད་པ་དེ་དག་ཀྱང་སྐད་ཅིག་སྡུག་བསྔལ་གྱིས་སྡུག་བསྔལ་བ་ལས་འདས་མོད་ཀྱི། འོན་ཀྱང་དེ་དག་འདོད་པ་ན་སྤྱོད་པའི་བག་ལ་ཉལ་རྣམས་ཤིང་ཏུ་མ་སྤངས་པས་ཡང་སེམས་ཅན་དམྱལ་བ་ལ་སོགས་པར་ལྟུང་བ་ཡོད་པར་འགྱུར་བའི་སྡུག་བསྔལ་ཡོད་པ་ཉིད་དོ། །ལྷ་དང་མི་འདི་དག་ཐམས་ཅད་ནི་ལས་དང་ཉོན་མོངས་པ་ལ་སོགས་པའི་རྒྱུས་གཞན་གྱི་དབང་དུ་གྱུར་པས་ན་འདུ་བྱེད་ཀྱི་སྡུག་བསྔལ་གྱིས་སྡུག་བསྔལ་བ་ཉིད་དོ། །དེ་ལྟར་འགྲོ་བ་ཐམས་ཅད་སྡུག་བསྔལ་གྱི་མེ་ལྕེའི་ཕྲེང་བའི་ས་ཡིན་པར་བལྟས་ལ། ཇི་ལྟར་བདག་ཉིད་ཀྱི་སྡུག་བསྔལ་མི་སྡུག་པ་ལྟར་གཞན་དག་གི་ཡང་དེ་དང་འདྲ་བ་སེམས་ཤིང་སེམས་ཅན་ཐམས་ཅད་ལ་སྙིང་བརྩེ་བ་ཁོ་ན་བསྒོམ་པར་བྱ་སྟེ། ཐོག་མ་ཁོ་ནར་མཛའ་བཤེས་ཀྱི་ཕྱོགས་ལ་གོང་དུ་སྨོས་པའི་སྡུག་བསྔལ་སྣ་ཚོགས་མྱོང་བར་ལྟ་ཞིང་བསྒོམ་པར་བྱའོ། །དེ་ནས་སེམས་མཉམ་པས་བྱེ་བྲག་མེད་པར་ལྟ་སྟེ། ཐོག་མ་མེད་པ་ཅན་གྱི་འཁོར་བ་ལན་བརྒྱར་ཡང་བདག་གི་གཉེན་དུ་མ་གྱུར་པའི་སེམས་ཅན་གང་ཡང་མེད་དོ་སྙམ་དུ་སེམས་པས་ཕལ་པ་ལ་བསྒོམ་པར་བྱའོ། །གང་གི་ཚེ་མཛའ་བཤེས་ཀྱི་ཕྱོགས་དང་འདྲ་བར་ཕལ་པ་རྣམས་ལ་ཡང་སྙིང་རྗེ་མཚུངས་པར་འཇུག་པ་དེའི་ཚེ་དགྲའི་ཕྱོགས་ལ་ཡང་དེ་བཞིན་དུ་སེམས་མཉམ་པ་ཉིད་ལ་སོགས་པ་ཡིད་ལ་བྱེད་པས་བསྒོམ་པར་བྱའོ། །གང་གི་ཚེ་མཛའ་བཤེས་ཀྱི་ཕྱོགས་དང་འདྲ་བར་དགྲ་ལ་ཡང་མཉམ་པར་འཇུག་པ་དེའི་ཚེ་རིམ་གྱིས་ཕྱོགས་བཅུའི་སེམས་ཅན་ཐམས་ཅད་ལ་ཡང་བསྒོམ་པར་བྱའོ། །གང་གི་ཚེ་ཡིད་དུ་འོང་བའི་བུ་མི་བདེ་བ་བཞིན་དུ་སེམས་ཅན་ཐམས་ཅད་ལ་ཡང་སྡུག་བསྔལ་གཏན་ནས་དབྱུང་བར་འདོད་པའི","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.4 (DBU MA)\/TD3915E.TXT","subfolder":"A.ii.4 (DBU MA)","origin":"Allochthonous","scripture_category":"non-scripture","reference":"treatises on Madhyamaka"},"SCCT_class":"NSCR"}
{"id":389,"text":"༄༅། །ཉིད་དང་། དེ་བཞིན་གཤེགས་པའི་དེ་བཞིན་ཉིད་དེ་ལ་གཉིས་སུ་མེད་དེ་གཉིས་སུ་བྱར་མེད་དོ། །ཐོག་མ་དང་ཐ་མ་མེད་པ་སྟོང་པ་ཉིད་ཀྱི་དེ་བཞིན་ཉིད་ཀྱིས་དེ་བཞིན་གཤེགས་པའི་དེ་བཞིན་ཉིད་དོ། །དེ་བཞིན་གཤེགས་པའི་དེ་བཞིན་ཉིད་ཀྱིས་ཐོག་མ་དང་ཐ་མ་མེད་པ་སྟོང་པ་ཉིད་ཀྱི་དེ་བཞིན་ཉིད་དེ། དེ་ལྟར་ན་ཐོག་མ་དང་ཐ་མ་མེད་པ་སྟོང་པ་ཉིད་ཀྱི་དེ་བཞིན་ཉིད་དང་། དེ་བཞིན་གཤེགས་པའི་དེ་བཞིན་ཉིད་དེ་ལ་གཉིས་སུ་མེད་དེ་གཉིས་སུ་བྱར་མེད་དོ། །དོར་བ་མེད་པ་སྟོང་པ་ཉིད་ཀྱི་དེ་བཞིན་ཉིད་ཀྱིས་དེ་བཞིན་གཤེགས་པའི་དེ་བཞིན་ཉིད་དོ། །དེ་བཞིན་གཤེགས་པའི་དེ་བཞིན་ཉིད་ཀྱིས་དོར་བ་མེད་པ་སྟོང་པ་ཉིད་ཀྱི་དེ་བཞིན་ཉིད་དེ། དེ་ལྟར་ན་དོར་བ་མེད་པ་སྟོང་པ་ཉིད་ཀྱི་དེ་བཞིན་ཉིད་དང་། དེ་བཞིན་གཤེགས་པའི་དེ་བཞིན་ཉིད་དེ་ལ་གཉིས་སུ་མེད་དེ་གཉིས་སུ་བྱར་མེད་དོ། །རང་བཞིན་སྟོང་པ་ཉིད་ཀྱི་དེ་བཞིན་ཉིད་ཀྱིས་དེ་བཞིན་གཤེགས་པའི་དེ་བཞིན་ཉིད་དོ། །དེ་བཞིན་གཤེགས་པའི་དེ་བཞིན་ཉིད་ཀྱིས་རང་བཞིན་སྟོང་པ་ཉིད་ཀྱི་དེ་བཞིན་ཉིད་དེ། དེ་ལྟར་ན་རང་བཞིན་སྟོང་པ་ཉིད་ཀྱི་དེ་བཞིན་ཉིད་དང་། དེ་བཞིན་གཤེགས་པའི་དེ་བཞིན་ཉིད་དེ་ལ་གཉིས་སུ་མེད་དེ་གཉིས་སུ་བྱར་མེད་དོ། །ཆོས་ཐམས་ཅད་སྟོང་པ་ཉིད་ཀྱི་དེ་བཞིན་ཉིད་ཀྱིས","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E10INC_SHES RAB KYI PHA ROL TU PHYIN PA STONG PHRAG BRGYA PA 10_The Perfection of Wisdom in 100,000 Lines, Part 10 (Ṣatasāhasrikā Prajña Pāramitā 10).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":390,"text":"གི་ཚོགས་ཡན་ལག་བཞི་པོ་གླང་པོ་ཆེའི་ཚོགས་དང་། རྟ་པའི་ཚོགས་དང་། ཤིང་རྟ་པའི་ཚོགས་དང་། དཔུང་བུ་ཆུང་གི་ཚོགས་གོ་བསྐོན་ནས་སོང་ངོ། །དས་དེ་དག་རྣལ་དུ་ཕམ་སྟེ་དེ་ནས་དེར་གཏེའུ་ཡང་བཟུང་། དཔྱ་ནར་མ་དང་བླ་སྐྱེས་ཀྱང་འབུལ་དུ་བཅུག་ནས་སོང་ངོ། །རྒྱལ་པོས་ཇི་ལྟར་གསོས་པས་སྐྱ་སེང་དག་རྣལ་དུ་ཕབ་ནས་གཏེའུ་ཡང་བཟུང་། དཔྱ་ནར་མ་དད་བླ་སྐྱེས་ཀྱང་འབུལ་དུ་བཅུག་ནས་འོངས་པ་ཐོས་སོ། །དེས་ཐོས་ནས་ཀྱང་དཔུང་གི་ཚོགས་ཡན་ལག་བཞི་པ་དང་བཅས་བསུར་སོང་ངོ། །ཇི་ཙམ་ཞིག་ན་གཏེའུ་པ་དེའི་ནང་ན་རི་བྲག་གི་བུ་མོ་ཤུ་བ་དང་གཡན་པས་ཐེབས་པ་ཞིག་མཐོང་ངོ། །མཐོང་ནས་ཀྱང་གསོས་པ་ལ་དྲིས་པ། གསོས་པ། འདི་དང་ལྷན་ཅིག་དགའ་མགུར་སྤྱོད་པའི་མི་ལྟ་འགའ་ཡོད་དམ། དེས་སྨྲས་པ། ལྷ། དགའ་མགུར་སྤྱོད་པ་འབའ་ཞིག་ཏུ་མ་བས། གང་ལ་འདི་སྩལ་པ་དེའི་རྒྱབ་ཏུ་འདི་འཚལ་ན། རྟ་སྐད་འབྱིན་པར་བགྱིད་པ་དེ་གནས་མཆིས་སོ། །རྒྱལ་པོས་སྨྲས་པ། གསོས་པ། དེ་ཅི་དེ་བཞིན་དུ་འགྱུར་རམ། དེས་སྨྲས་པ། ལྷ༑ སྤྱན་སྔར་དབབ་པར་བགྱིའོ། །གསོས་པས་བུ་མོ་དེ་སྨན་པ་རྣམས་ལ་གཏད་ནས་ཤེས་ལྡན་དག། ཁོ་བོས་ཡོ་བྱད་ཐམས་ཅད་སྦྱར་གྱི། འདིའི་དཔྱད་གྱིས་ཤིག་།དེ་དག་གིས་དེ་ལ་དཔྱད་བྱས་པ་དང་ནད་ཀྱང་སོས་པར་གྱུར་ཏོ། །དེ་ནས་རིམ་གྱིས་ཡོ་བྱད་ཀྱི་ཁྱད་པར་རྣམས་ཀྱིས་བསྐྱེད་པས་གཟུགས་བཟང་མོར་གྱུར་པ་དང་། གསོས་པས་དེ་བུ་མོར་བཟུང་སྟེ། དེའི་མིང་སྐྱ་སེང","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00006E1INC__DUL BA PHRAN TSEGS KYI GZHI 1_Foundation of Assorted Topics of Vowed Morality, Part 1 (Vinaya Kṣudraka Vastu 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":391,"text":"སུ་བཟུང་བའི་ཆོས་ནི་བར་དུ་གཅོད་པ་ཞིང་གི་དངོས་པོ་དང་ཁང་ཁྱིམ་གྱི་དངོས་པོ་དང་། ཚོང་ཁང་གི་དངོས་པོ་ལ་སོགས་པ་ཡོངས་སུ་ཟིན་པའི་ཕྱིར་དང་། བུ་དང་ཆུང་མ་དང་བྲན་མོ་ལ་སོགས་པ་ཡོངས་སུ་འཛིན་པའི་ཕྱིར་ངན་པ་ཡིན་ནོ། །དགེ་སྦྱོང་རྣམས་ཀྱིས་ཡོངས་སུ་བཟུང་པའི་ཆོས་ནི་སྡུག་བསྔལ་ལས་ངེས་པར་འབྱུང་བའི་ཆོས་མ་གཏོགས་བ་གཞན་མེད་པས་བཟང་བར་རིག་པར་བྱའོ། །དེ་ལ་བྲམ་ཟེ་རྣམས་ཀྱི་ལོངས་སྤྱོད་ཀྱི་ཆོས་ནི་བར་དུ་གཅོད་པ་སྤོས་དང་། མེ་ཏོག་ཕྲེང་དང་། བྱུག་པ་དང་། རྒྱལ་མཚན་ལ་སོགས་པ་ཡོངས་སུ་ལོངས་སྤྱོད་པའི་ཕྱིར་དང་། བྲོ་གར་མཁན་དང་། ཟློས་གར་མཁན་དང་། བཞད་གད་མཁན་དང་། འཇོ་སྒེག་མཁན་ལ་སོགས་པ་ལ་ལྟ་བས་ཡོངས་སུ་ལོངས་སྤྱོད་པའི་ཕྱིར་དང་། འཁྲིག་པའི་ཆོས་ཀྱི་ལོངས་སྤྱོད་པའི་ཕྱིར་ངན་པ་ཡིན་ནོ། །དགེ་སྦྱོང་གི་ལོངས་སྤྱོད་ཀྱི་ཆོས་ནི་ཁ་ན་མ་ཐོབ་མེད་པ་ཐོས་པ་དང༑ བསམས་པ་དང་བསྒོམས་པ་ལས་བྱུང་བའི་ཤེས་པས་ལོངས་སྤྱོད་པའི་ཕྱིར་བཟང་བར་རིག་པར་བྱའོ། །དེ་ལ་བྲམ་ཟེ་རྣམས་ཀྱིས་རྟོགས་པའི་ཆོས་ནི་ཚངས་པའི་འཇིག་རྟེན་མཐའ་ཡིན་པ་དང་། ཡང་ཕྱིར་བཟློག་པ་དང་། ཀུན་ནས་ཉོན་མོངས་པ་ཅན་ཡིན་པ་དང་། སྡུག་བསྔལ་བ་དང་བཅས་པའི་ཕྱིར་ངན་པ་ཡིན་ནོ། །དགེ་སྦྱོང་གིས་རྟོགས་པའི་ཆོས་ནི་མྱ་ངན་ལས་འདས་པ་མཐའ་ཡིན་པ་དང་། ཡང་ཕྱིར་མི་ལྡོག་པ་དང་། གཅིག་ཏུ་དྲི་མ་མེད་པ་དང་། གཅིག་ཏུ་བདེ་བ་ཡིན་པས་བཟང་བར་རིག་པར་བྱའོ། །འདོད་པ་ཚོལ་བ་ནི་རྣམ་པ་ལྔ་སྟེ། ཡོངས་སུ་བཟུང་བ་ཚོལ་བ་དང་། ལོངས་སྤྱོད་ཚོལ་བ་དང་། རྩེད་མོ་དང་དགའ་བ་ཚོལ་བ་དང་། ཀུན་ཤེས་པ་ཉམས་པ་ཚོལ་བ་དང་། གྲགས་པ་དང་སྒྲ་ཚོལ་བའོ། །སྲེད་པ་ཚོལ་བ་ཡང་རྣམ་པ་ལྔ་སྟེ། ཆོས་ཉིད་ཀྱིས་ཚོལ་བ་དང་། སྨོན་པས་ཚོལ་བ་དང་། ཀུན་དུ་རྨོངས་པས་ཚོལ་བ་དང༑ སྐྱོ་བས་ཚོལ་བ་དང་། སོ་སོར་བརྟགས་པས་ཚོལ་བའོ། །ཚངས་པར་སྤྱོད་པ་ཚོལ་བ་ཡང་རྣམ་པ་ལྔ་སྟེ། བཙལ་བ་ཙམ་ཚོལ་བ་དང་། དེ་འཐོབ་པར་འགྱུར་བ་ཚོལ་བ་དང་། འཕྲལ་དུ་འཐོབ་པ་ཚོལ་བ་དང་། དེའི་འོག་ཏུ་འཐོབ་པ་ཚོལ་བ་དང་། སོ་སོར་བརྟགས་ཏེ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.6 (SEMS TSAM)\/TD4038.1E.TXT","subfolder":"A.ii.6 (SEMS TSAM)","origin":"Allochthonous","scripture_category":"non-scripture","reference":"Treatise on Yogācāra"},"SCCT_class":"NSCR"}
{"id":392,"text":"༄༅། །ཚལ་ན་རྣམ་པར་སྤྱོད་པ་ལྟ་བུ་དང་། ཁྲི་ནས་ཁྲིར་དང་། ཁྲིའུ་ནས་ཁྲིའུར་དང་། ཤོད་ཀྱིས་གཞིར་མི་འབབ་པ་དང་། དེ་སྒྲ་ཡིད་དུ་མི་འོང་བ་ཅུང་ཟད་ཀྱང་མི་ཐོས་པར་གནོད་པ་མེད་པ་ཉིད་དུ་རིམ་གྲོ་བྱེད་དུ་འཇུད་དོ། །དེ་ཟླ་བ་བརྒྱད་དམ་དགུ་འདས་ཏེ་བཙས་པ་ལས་ཁྱེའུ་གཟུགས་བཟང་བ་བལྟ་ན་སྡུག་པ། མཛེས་པ་གསལ་བ་གསེར་གྱི་མདོག་འདྲ་བ། མགོ་བོ་གདུགས་ལྟ་བུ་དང་ལྡན་པ། ལག་པ་རིང་བ་དཔྲལ་བའི་དབྱེས་ཆེ་བ། སྨིན་མ་འཛར་བ། སྣའི་གཟེངས་མཐོ་བ་ཞིག་བྱུང་ངོ། །དེའི་ཉེ་དུ་དག་འདུས་ཤིང་ལྷགས་ནས་ཉི་མ་བདུན་གསུམ་ཉི་ཤུ་རྩ་གཅིག་ཏུ་བཙས་པའི་བཙས་སྟོན་རྒྱ་ཆེར་བྱས་ཏེ། ཁྱེའུ་ཡི་མིང་ཅིར་གདགས་ཞེས་མིང་འདོགས་པར་བྱེད་དོ། །ཁྱེའུ་དེའི་ཀུན་ཏུ་སྤྱོད་པ་ནི་ཇི་སྲིད་དུ་མལ་ཆེན་པོ་ནས་མ་ཕབ་པ་དེ་སྲིད་དུ་བཤང་བ་དང་གཅི་བ་མི་བྱེད་པ་ཡིན་ལ། ཡུལ་དབུས་ན་ཀུན་ཏུ་སྤྱོད་པ་ནི་གང་མཁས་པ་སྤྱོད་པ་གསལ་བ་དེ་ལ་ནོར་ལྟ་བུ་ཞེས་ཟེར་བས། ཉེ་དུ་དེ་དག་གིས་སྨྲས་པ། ཤེས་ལྡན་དག་ཁྱེའུ་འདི་གྱད་ཀྱི་སྣ་ཆེན་པོ་ལ་གཏོགས་པ་རྒྱལ་སྡེའི་བུ་ཡང་ཡིན་ལ། ཇི་སྲིད་དུ་མལ་ཆེན་པོ་ནས་མ་ཕབ་པ་དེ་སྲིད་དུ་བཤང་བ་དང་གཅི་བ་མི་བྱེད་དེ། མཁས་པ་སྤྱོད་པ་གསལ་བས་ནོར་ལྟ་བུ་ཡང་ཡིན་པའི་ཕྱིར་ཁྱེའུ་འདིའི་མིང་གྱད་བུ་ནོར་ཞེས་བྱའོ་ཞེས་དེའི་མིང་གྱད་བུ་ནོར་ཞེས་བྱ་བར་བཏགས་སོ། །ཉི་མ་གང་ལ་གྱད་བུ་ནོར་བཙས་པའི་ཉི་མ་དེ་ཉིད་ལ་བློན་པོ་ལྔ་བརྒྱ་དག་ལ་ཡང་བུ་དག་བཙས་ཏེ། དེ་དག་གི་མིང་ཡང་ཁྱིམ་དང","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.1 (dul ba)\/KL00003E1__DUL BA RNAM PAR _BYED PA 1_The Divisions of Vowed Morality, Part 1 (Vinaya Vibhaṃga 1).txt","subfolder":"A.i.1 (dul ba)","origin":"Allochthonous","scripture_category":"scripture","reference":"Vinaya"},"SCCT_class":"SCR"}
{"id":393,"text":"༄༅། །པོས་རིམ་གྲོར་བྱ་བ་དང་། བཀུར་སྟིར་བྱ་བ་དང་། ཕུ་དུད་དུ་བྱ་བ་དང་། མཆོད་པར་བྱ་བ་མཐོང་བར་འགྱུར་རོ། །ནུབ་ཕྱོགས་ཀྱི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་པོ་ཡོངས་སུ་མྱ་ངན་ལས་འདའ་བ་དག་ཀྱང་མཐོང་བར་འགྱུར་ཏེ། དེ་བཞིན་གཤེགས་པ་དེ་དག་གི་མཆོད་རྟེན་རིན་པོ་ཆེ་སྣ་བདུན་ལས་བྱས་པ་བྱེ་བ་ཁྲག་ཁྲིག་བརྒྱ་སྟོང་མང་པོ་དག་ཀྱང་མཐོང་བར་འགྱུར་རོ། །དེ་བཞིན་གཤེགས་པའི་མཆོད་རྟེན་དེ་དག་ཀྱང་མེ་ཏོག་དང་། སྤོས་དང་། ཕྲེང་བ་དང་། བདུག་སྤོས་དང་། བྱུག་པ་དང་། ཕྱེ་མ་དང་། ན་བཟའ་དང་། གདུགས་དང་། རྒྱལ་མཚན་དང་། བ་དན་དང་། མཆོད་པ་སྣ་ཚོགས་མང་པོས་རིམ་གྲོར་བྱ་བ་དང་། བཀུར་སྟིར་བྱ་བ་དང་། ཕུ་དུད་དུ་བྱ་བ་དང་། མཆོད་པར་བྱ་བ་མཐོང་བར་འགྱུར་རོ། །བྱང་ཕྱོགས་ཀྱི་སངས་རྒྱས་བྱེ་བ་ཁྲག་ཁྲིག་བརྒྱ་སྟོང་མང་པོ་ཡོངས་སུ་མྱ་ངན་ལས་འདའ་བ་དག་ཀྱང་མཐོང་བར་འགྱུར་ཏེ། དེ་བཞིན་གཤེགས་པ་དེ་དག་གི་མཆོད་རྟེན་རིན་པོ་ཆེ་སྣ་བདུན་ལས་བྱས་པ་བྱེ་བ་ཁྲག་ཁྲིག་བརྒྱ་སྟོང་མང་པོ་དག་ཀྱང་མཐོང་བར་འགྱུར་རོ། །དེ་བཞིན་གཤེགས་པའི་མཆོད་རྟེན་དེ་དག་ཀྱང་མེ་ཏོག་དང་། སྤོས་དང་། ཕྲེང་བ་དང་། བདུག་སྤོས་དང་། བྱུག་པ་དང་། ཕྱེ་མ་དང་། ན་བཟའ་དང་། གདུགས་དང་། རྒྱལ་མཚན་དང་། བ་དན་དང་། མཆོད་པ་སྣ་ཚོགས་མང་པོས་རིམ་གྲོར་བྱ་བ་དང་། བཀུར་སྟིར་བྱ་བ་དང་།","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E5INC_SHES RAB KYI PHA ROL TU PHYIN PA STONG PHRAG BRGYA PA 5_The Perfection of Wisdom in 100,000 Lines, Part 5 (Ṣatasāhasrikā Prajña Pāramitā 5).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":394,"text":"༄༅། །དག་པ་སྟེ། དེ་ལྟར་ན། སྟོང་པ་ཉིད་སྟོང་པ་ཉིད་རྣམ་པར་དག་པ་དང་། ལྕེའི་རྣམ་པར་ཤེས་པ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །སྟོང་པ་ཉིད་སྟོང་པ་ཉིད་རྣམ་པར་དག་པས་ལུས་ཀྱི་རྣམ་པར་ཤེས་པ་རྣམ་པར་དག་པ། ལུས་ཀྱི་རྣམ་པར་ཤེས་པ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། སྟོང་པ་ཉིད་སྟོང་པ་ཉིད་རྣམ་པར་དག་པ་དང་། ལུས་ཀྱི་རྣམ་པར་ཤེས་པ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །སྟོང་པ་ཉིད་སྟོང་པ་ཉིད་རྣམ་པར་དག་པས་ཡིད་ཀྱི་རྣམ་པར་ཤེས་པ་རྣམ་པར་དག་པ། ཡིད་ཀྱི་རྣམ་པར་ཤེས་པ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་སྟེ། དེ་ལྟར་ན། སྟོང་པ་ཉིད་སྟོང་པ་ཉིད་རྣམ་པར་དག་པ་དང་། ཡིད་ཀྱི་རྣམ་པར་ཤེས་པ་རྣམ་པར་དག་པ་དང་། རྣམ་པ་ཐམས་ཅད་མཁྱེན་པ་ཉིད་རྣམ་པར་དག་པ་འདི་ལ་གཉིས་སུ་མེད་དེ། གཉིས་སུ་བྱར་མེད་སོ་སོ་མ་ཡིན་ཐ་མི་དད་དོ། །སྟོང་པ་ཉིད་སྟོང་པ་ཉིད་རྣམ་པར་དག་པས་མིག་གི་འདུས་ཏེ་རེག་པ་རྣམ་པར་དག་པ། མིག་གི་འདུས་ཏེ་རེག་པ་རྣམ་པར་དག་པས་རྣམ་པ་ཐམས་ཅད་མཁྱེན་པ་ཉིད་རྣམ","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E7INC_SHES RAB KYI PHA ROL TU PHYIN PA STONG PHRAG BRGYA PA 7_The Perfection of Wisdom in 100,000 Lines, Part 7 (Ṣatasāhasrikā Prajña Pāramitā 7).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":395,"text":"༄༅། །པའི་ཕྱིར། འདོད་ན། བྱང་ཆུབ་གསུམ་པོ་གང་རུང་ཆོས་ཅན། ཉན་ཐོས་སློབ་པ་འཕགས་པའི་ཐོབ་བྱའི་གཙོ་བོ་མ་ཡིན་པར་ཐལ། བྱང་སེམས་འཕགས་པའི་ཐོབ་བྱའི་གཙོ་བོ་ཡིན་པའི་ཕྱིར། དེར་ཐལ། བྱང་སེམས་འཕགས་པས་དེ་ཐོབ་བྱའི་གཙོ་བོར་བྱེད་པའི་ཕྱིར། དེས་ཐེག་ཆེན་གྱི་བྱང་ཆུབ་ཐོབ་བྱའི་གཙོ་བོར་བྱེད་པའི་ཕྱིར་ན་མ་ཁྱབ་སྟེ། ཐེག་ཆེན་གྱི་མཐོང་ལམ་བར་ཆད་མེད་ལམ་ཆོས་ཅན། བདག་མེད་གཉིས་པོ་གང་རུང་མངོན་སུམ་དུ་རྟོགས་པར་ཐལ། ཆོས་ཀྱི་བདག་མེད་མངོན་སུམ་དུ་རྟོགས་པའི་ཕྱིར། ཁྱབ་པ་སོང་། འདོད་ན། དེ་གཉིས་པོ་གང་རུང་དེ། ཐེག་ཆེན་གྱི་མཐོང་ལམ་བར་ཆད་མེད་ལམ་གྱི་དངོས་གཞལ་ཡིན་པར་ཐལ་ལོ། །འདོད་ན། དེ་ཆོས་ཅན། དོན་དམ་བདེན་པ་ཡིན་པར་ཐལ། འདོད་པའི་པའི་ཕྱིར། ཁྱབ་པ་ཁས། ཁོ་ན་རེ། ཉན་ཐོས་ཀྱི་མཐོང་ལམ་བར་ཆད་མེད་ལམ་གྱི་དངོས་གཞལ་ཡིན་པར་ཐལ། དེས་དེ་མངོན་སུམ་དུ་རྟོགས་པ་ཡིན་པའི་ཕྱིར། མ་གྲུབ་ན་དེ་ཆོས་ཅན། དེར་ཐལ། གང་ཟག་གི་བདག་མེད་མངོན་སུམ་དུ་རྟོགས་པའི་ཕྱིར། ཁྱབ་པ་ཁས། ཁོ་ན་རེ། ཐར་པ་ཆོས་ཅན། ཉན་ཐོས་སློབ་པ་འཕགས་པའི་ཐོབ་པའི་གཙོ་བོར་མ་ཡིན་པར་ཐལ། བྱང་སེམས་འཕགས་པའི་ཐོབ་བྱའི་གཙོ་བོ་ཡིན་པའི་ཕྱིར། མ་གྲུབ་ན་དེར་ཐལ། བྱང་སེམས་འཕགས་པའི་ཐོབ་བྱའི་གཙོ་བོར་གྱུར་བའི་ཐར་པ་ཡོད་པའི་ཕྱིར་ན་མ་ཁྱབ། མ་གྲུབ་ན། དེར་ཐལ། མི་གནས་པའི་མྱངས་འདས་དེ་དེ་ཡིན་པའི་ཕྱིར་ཏེ། དེའི་ཐོབ་བྱའི་གཙོ་བོ་ཡིན་པ་གང་ཞིག། ཐར་པ་ཡིན་པའི་ཕྱིར། མ་གྲུབ་ན་དེ་ཆོས་ཅན། དེར་ཐལ། ཁྱོད་ཐེག་ཆེན་སློབ་པ་འཕགས་པ་ཡིན་པའི་ཕྱིར། མ་ཁྱབ","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.20 (PHAR PHYIN)\/SPYI_GENERAL COMMENTARIES\/SE RA RJE BTZUN CHOS KYI RGYAL MTSAN_SERA JETSUN CHUKYI GYELTSEN\/MTHA_ DPYOD_DIALECTIC ANALYSIS\/sg06815e2.txt","subfolder":"MTHA_ DPYOD_DIALECTIC ANALYSIS","origin":"Autochthonous","scripture_category":null,"reference":null},"SCCT_class":null}
{"id":396,"text":"༄༅། །བྱ་མ་ཡིན་པའི་མཚན་ཉིད་དེ། ཁྱོད་ཀྱི་མཚོན་བྱ་ཡིན་པའི་ཕྱིར། རྟགས་གསུམ་པ་མ་གྲུབ་ན། རྫས་ཡོད་ཆོས་གསུམ་མ་ཚང་བའི་མཚོན་བྱ་མ་ཡིན་པའི་མཚན་ཉིད་ཆོས་ཅན༑ ཁྱོད་ཀྱི་ལྡོག་པ་ཡིན་ན། རྫས་ཡོད་ཆོས་གསུམ་མ་ཚང་བའི་མཚོན་བྱ་མ་ཡིན་པའི་རྫས་ཡོད་ཆོས་གསུམ་ཚང་བའི་མཚོན་བྱ་ཡིན་པས་ཁྱབ་པར་ཐལ། རྫས་ཡོད་ཆོས་གསུམ་མ་ཚང་བའི་མཚོན་བྱ་མ་ཡིན་པའི་རྫས་ཡོད་ཆོས་གསུམ་ཚང་བ་དེ། ཁྱོད་ཀྱི་མཚན་ཉིད་ཡིན་པའི་ཕྱིར། རྩ་བར་འདོད་ན། རྫས་ཡོད་ཆོས་གསུམ་མ་ཚང་བའི་མཚོན་བྱ་མ་ཡིན་པའི་རྫས་ཡོད་ཆོས་གསུམ་ཚང་བའི་མཚོན་བྱ་ཆོས་ཅན། མཚན་ཉིད་མ་ཡིན་པར་ཐལ། མཚོན་བྱ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། རྫས་ཡོད་ཆོས་གསུམ་མ་ཚང་བའི་མཚོན་བྱ་མ་ཡིན་པའི་རྫས་ཡོད་ཆོས་གསུམ་ཚང་བའི་བཏགས་ཡོད་ཆོས་གསུམ་ཚང་བའི་མཚོན་བྱ་ཡིན་པའི་ཕྱིར། མ་གྲུབ་ན། རྫས་ཡོད་ཆོས་གསུམ་མ་ཚང་བའི་མཚོན་བྱ་མ་ཡིན་པའི་རྫས་ཡོད་ཆོས་གསུམ་ཚང་བ་ཆོས་ཅན། ཁྱོད་ཀྱི་མཚོན་བྱ་དེ། ཁྱོད་ཀྱི་བཏགས་ཡོད་ཆོས་གསུམ་ཚང་བའི་མཚོན་བྱ་ཡིན་པར་ཐལ། ཁྱོད་མཚན་ཉིད་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་རྫས་ཡོད་ཆོས་གསུམ་མ་ཚང་བའི་མཚོན་བྱ་མ་ཡིན་པའི","class":"AUTO","label":1,"meta":{"source_file":"B(Autochthonous Tibetan Literature)\/B.i (ACIP SUNGBUM_dge lugs)\/B.i.24 (tsad ma_valid perception)\/BSDUS GRVA_COLLECTED TOPICS OF LOGIC\/spyi_general treatments\/rva stod bsdus grva_the collected topics of logic from ratu monastery\/RTZA BA_ROOT TEXT\/s00033n.txt","subfolder":"RTZA BA_ROOT TEXT","origin":"Autochthonous","scripture_category":null,"reference":null},"SCCT_class":null}
{"id":397,"text":"ལོའམ། ཡང་ན་སྔར་བརྗོད་པའི་དཀྱིལ་འཁོར་གྱི་གཙོ་པོ་ལ་སོགས་པའི་ལྷ་བསྒོམས་ཏེ། ཡེ་ཤེས་ཀྱི་དཀྱིལ་འཁོར་སྤྱན་དྲངས་ནས་གཞུག་པ་ལ་སོགས་བྱས་ལ་དེའི་ཞལ་དུ་སྲེག་བླུགས་བྱའོ། །ཕྱོགས་འདི་ལ་གསུངས་པ་ནི་སྡོམ་པ་འབྱུང་བར། མེ་ནི་ངེས་པར་ལྷ་ཡི་ཞལ། །སྦྱིན་སྲེག་དངོས་གྲུབ་རབ་ཏུ་སྟེར། །ཞེས་གསུངས་སོ། །དེ་ནས་མེ་ལྷ་ལ་སོགས་པའི་སྲེག་བླུགས་ཀྱི་སྔགས་ནི། ཨོཾ་སརྦ་པཱ་པཾ་ད་ཧ་ན་བཛྲཱ་ཡ་སརྦ་པཱ་པཾ་ད་ཧ་ད་ཧ་སྭཱ་ཧཱ། ཞི་བའི་དོན་དུ་ཏིལ་རྣམས་ཀྱིའོ། །ཨོཾ་བཛྲ་ཨཱ་ཡུ་ཥེ་སྭཱ་ཧཱ། ཚེ་རིང་བའི་དོན་དུ་དཱུར་བ་རྣམས་ཀྱིའོ། །ཨོཾ་བཛྲ་པུཥྚ་ཡེ་སྭཱ་ཧཱ། རྒྱས་པར་བྱ་བའི་ཕྱིར་མ་བཙོས་ཤིང་མ་གྲུགས་པའི་འབྲས་རྣམས་ཀྱིའོ། །ཨོཾ་སརྦ་སཾ་པ་དེ་སྭཱ་ཧཱ། ཕུན་སུམ་ཚོགས་པའི་དོན་དུ་ཞོ་ཟན་དང་འབྲས་མཆོག་གིའོ། །ཨོཾ་ཨ་པྲ་ཏི་ཧ་ཏ་བཛྲ་ཡ་སྭཱ་ཧཱ། བསྲུང་བའི་དོན་དུ་ཏིལ་མར་གྱིས་བྱུགས་པའི་ཀུ་ཤ་རྣམས་ཀྱིའོ། །ཨོཾ་བཛྲ་བཱི་ཛཱ་ཡ་སྭཱ་ཧཱ། སོ་བ་དྲི་མ་མེད་པའིའོ། །ཨོཾ་མ་ཧཱ་བི་དྱཱ་སྭཱ་ཧཱ། ནས་ཀྱིའོ། །ཨོཾ་མ་ཧཱ་བ་ལཱ་ཡ་སྭཱ་ཧཱ། སྲན་མ་ཤའིའོ། །ཨོཾ་བཛྲ་གྷ་སྨ་རཱི་སྭཱ་ཧཱ། གྲོའིའོ། །ཨོཾ་བཛྲ་ཡ་ཛྙཱ་ཡ་སྭཱ་ཧཱ། ཨུ་དུམྭཱ་རའིའོ། །ཨོཾ་བོ་ཏི་པྲིཀྵཱ་ཡ་སྭཱ་ཧཱ། ཨ་ཤྭྟྠའིའོ། །ཨོཾ་བཛྲ་ལ་ཏཱ་ཡཻ་སྭཱ་ཧཱ། པླཀྵའིའོ། །ཨོཾ་བཛྲ་ཀུ་ཕེ་རཱ་ཡ་སྭཱ་ཧཱ། ཉ་གྲོ་དྷའིའོ། །ཨོཾ་ས་ཧཱ་ཀཱ་རཱ་ཡ་སྭཱ་ཧཱ། ཨ་མྲའིའོ། །ཨོཾ་བཛྲ་ཨརྐཱ་ཡ་སྭཱ་ཧཱ། ཨརྒའི་ཡལ་གའིའོ། །ཨོཾ་བཛྲ་བྲསྨ་ཎེ་སྭཱ་ཧཱ། པཱ་ལ་ཤའིའོ། །ཨོཾ་བཛྲ་གཱ་ཏྲ་ཡ་སྭཱ་ཧཱ། སེང་ལྡིང་གིའོ། །ཨོཾ་བཛྲ་ཤྲཱ་བ་ཡ་སྭཱ་ཧཱ། བཻ་ཀཾ་ཀའིའོ། །ཨོཾ་བཛྲ་ཤྲཱི་བཱ་ཡ་སྭཱ་ཧཱ། ཤིང་ཤ་མའིའོ། །ཨོཾ་སརྦ་ཏ་བྷ་ཏྲཱ་ཡ་སྭཱ་ཧཱ། གྷཾ་བྷ་རིའིའོ། །ཨོཾ་བཛྲ་ཤི་ཁ་རཱ་ཡ་སྭཱ་ཧཱ། ཨ་པཱ་མརྒའིའོ། །ཡང་ན་སོ་བ་ལ་སོགས་པ་རྣམས་ནི་ཚིམ་པར་བྱ་བའི་ལྷའི་སྔགས་ཀྱིས་སོ། །རྫས་ལྷག་མ་རྣམས་ནི་ཚིམ་པར་བྱ་བའི་ལྷའི་སྔགས་ཁོ་ན་ས་བསྲེག་པར་བྱའོ། །བསྲེག་བྱའི་རྫས་ཐམས་ཅད་བཤད་པ་ལ་སོགས་པ་བདུད་རྩི་ལྔས་བྲན་ཅིང་བདུད་རྩིའི་དངོས་པོར་བསྒོམས་བས་སྲེག་བླུགས་བྱའོ། ཞེས་མན་ངག་རིག་ཅིང་མང་དུ་མཁྱེན་པ་རྣམས་གསུང་ངོ། །དེ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.2 ((RGYUD)(tantric topics_incl. commentaries on A.i.3))\/TD3142E.TXT","subfolder":"A.ii.2 ((RGYUD)(tantric topics_incl. commentaries on A.i.3))","origin":"Allochthonous","scripture_category":"non-scripture","reference":"Treatises on Tantric Topics"},"SCCT_class":"NSCR"}
{"id":398,"text":"༄༅། །ཛ་གྷརྨྨི། ཛ་གྷྲྀ་བཿ། ཛ་གྷྲྀ་མཿ། ཧྲྀ་ཐལ་བར་བྱེད་པ་ལའོ། །ཛ་ཧརྟྟི། ཛ་ཧྲྀ་ཏ། ཛ་ཧྲ་ཏི། ཛ་ཧརྵི། ཛ་ཧྲྀ་ཐཿ། ཛ་ཧྲྀ་ཐ། ཛ་ཧརྨྨི། ཛ་ཧྲྀ་བཿ། ཛ་ཧྲྀ་མཿ། རྀ་སྲི་འགྲོ་བ་ལའོ། །རྀ་ཡིག་གི་ཡ་ཡིག་གོ། །ཨརྟི་པི་བརྟི་དག་གི་འང་ངོ་ཞེས་ཨི་ཉིད་དོ། །ཨ་བྷྱ་སའི་འདྲ་བའི་ཡི་གེ་མ་ཡིན་པ་ལའོ་ཞེས་པས་ཨི་ཡ་རུ་བསྒྱུར་རོ། །ཨི་ཡརྟྟི། ཨི་ཡྲྀ་ཏཿ། ཨི་ཡ་ཏི། ཨི་ཡརྵི། ཨི་ཡྲྀ་ཐཿ། ཨི་ཡྲྀ་ཐ། ཨི་ཡརྨི། ཨི་ཡྲྀ་བཿ། ཨི་ཡྲྀ་མཿ། སམ་ལས་གམ་ཞེས་པ་ལ་སོགས་པས་ལས་ཅན་གྱི་རུ་ཙ་སོགས་ཉིད་ཀྱི་ཕྱིར་ཨཱཏྨ་ནེའི་ཚིག་གོ། ། ས་མི་ཡྲྀ་ཏེ། ས་མི་ཡྲཱ་ཏེ། ས་མི་ཡྲྀ་ཏེ། ས་མི་ཡྲྀ་ཥེ། ས་མི་ཡྲཱ་ཐེ། ས་མི་ཡྲྀ་དྷྭེ། ས་མི་ཡྲེ། ས་མི་ཡྲྀ་བ་ཧེ། ས་མི་ཡྲྀ་མ་ཧེ། ས་སརྟྟི། ས་སྲྀ་ཏཿ། ས་སྲྀ་ཏི། སི་སརྵི། སི་སྲྀ་ཐཿ། སི་སྲྀ་ཐ། སི་སརྨྨི། སི་སྲྀ་བཿ། ས་སྲྀ་མཿ། བྷ་ས་བརྒྱད་བཀག་དང་འབར་བར་བྱེད་པ་དག་ལའོ། ། བ་བྷ་སྟེ། བ་བྷ་སྟཿ། བ་བྷ་ས་ཏི། བ་བྷ་སྶི། བ་བྷསྠཿ། བ་བྷ་ས་ཐ། བ་བྷསྨི། བ་བྷ་སྭཿ། བ་བྷ་སྨཿ། ཀི་དང་ཀི་ཏ་ཤེས་པ་ལའོ། །ཀ་སྡེའི་ཙ་སྡེའོ་ཞེས་པས་ཨ་བྷྱཱ་སའི་ཀའི་ཙའོ། །ཙི་ཀེ་ཏི། ཙི་ཀེ་ཏཿ། ཨ་ཡིག་གི་ཡ་ཏེ་ཞེས་པ་ལ་སོགས་པས་ཡ་ཉིད་དོ། །ཙི་ཀྱ་ཏི། ཙི་ཀེ་ཥི༑ ཙི་ཀེ་ཐཿ། ཙི་ཀི་ཐ། ཙི་ཀི་མི། ཙི་ཀི་བཿ། ཙི་ཀི་མཿ། བྱིངས་ཀྱི་ཨུ་པ་དྷཱ་ཡང་བའི་ཡོན་ཏན་ནོ། །ཙི་ཀེཏྟི། ཙི་ཀེཏྟཿ། ཙི་ཀིཏྟི། ཙི་ཀེཏྶི། ཙི་ཀིཏྟཿ། ཙིཀིཏྟི། ཙི་ཀེ་ཏྶི། ཙི་ཀི་ཏྠཿ། ཙི་ཀི་ཏྠ། ཙི་ཀེ་ཏྨི། ཙི་ཀེ་ཏྭཿ། ཙི་ཀེ་ཏྨཿ། ཏུ་ར་མགྱོགས་པ་ལའོ། །ཏུ་ཏོ་རྟྟི། ནཱ་མི་ནའི་ར་བ་དག་ཅེས་པ་ལ་སོགས་པས་རིང་པོའོ། །ཏུ་ཏཱུརྟཿ། ཏུ་ཏུ་ར་ཏི། ཏུ་ཏོརྵི། ཏུ་ཏཱུརྠཿ། ཏུ་ཏཱུ་ཐ། ཏུ་ཏོ་རྨྨི། ཏུ་ཏཱུརྦཿ། ཏུ་ཏཱུརྨཿ། དི་ཥ་སྒྲ་ལའོ། །གཉིས་པ་བཞི་པ་དག་གི་དང་པོ་གསུམ་པ་དག་གོ་ཞེས་པས་ཨ་བྷྱཱ་སའི་དའོ། །དི་དྷེཥྚི། དི་དྷིཥྚཿ། དི་དྷི་ཥ་ཧི། དི་དྷེ་ཀྵི། དི་དྷིཥཊཿཨཿ། དི་དྷིཥཊཿཨ། དི་དྷིཥྨི། དིདྷིཥྭཿ། དི་དྷཥྨཿ། དྷ་ན་སོ་བ་ལའོ། །ད་དྷནྟི། ད་དྷནྟཿ། ད་དྷནྟི། ད་དྷནྶི། ད་དྷནྠཿ། ད་དྷནྠ། ད་དྷནྨི། ད་དྷནྭཿ། ཛ་ན་སྐྱེ་བ་ལའོ། །དྷུ་ཊ་ལ་ཥ་ནི། ས་ནི་ཛན་རྣམས་ཀྱིའོ་ཞེས་པས་དྷུཊ་དང་པོ་ལ","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.12 (SGRA MDO)\/TD04289_TI LA SOGS PA_I MTHA_I BYA BA RNAM PAR DPYAD PA ZHES BYA BA (Tyādyanta Prakriyā Vicārita).txt","subfolder":"A.ii.12 (SGRA MDO)","origin":"Allochthonous","scripture_category":"non-scripture","reference":"Treatises on Sanskrit"},"SCCT_class":"NSCR"}
{"id":399,"text":"ཕྲ་བ་མ་ཡིན། བསམ་གཏན་རྣམས་ནི་ཟབ་པ་མ་ཡིན་ཕྲ་བ་མ་ཡིན། ཆད་མེད་པ་རྣམས་ནི་ཟབ་པ་མ་ཡིན་ཕྲ་བ་མ་ཡིན། གཟུགས་མེད་པའི་སྙོམས་པར་འཇུག་པ་རྣམས་ནི་ཟབ་པ་མ་ཡིན་ཕྲ་བ་མ་ཡིན། རྣམ་པར་ཐར་པ་རྣམས་ནི་ཟབ་པ་མ་ཡིན་ཕྲ་བ་མ་ཡིན། མཐར་གྱིས་གནས་པའི་སྙོམས་པར་འཇུག་པ་རྣམས་ནི་ཟབ་པ་མ་ཡིན་ཕྲ་བ་མ་ཡིན། རྣམ་པར་ཐར་པའི་སྒོ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་ནི་ཟབ་པ་མ་ཡིན་ཕྲ་བ་མ་ཡིན། མངོན་པར་ཤེས་པ་རྣམས་ནི་ཟབ་པ་མ་ཡིན་ཕྲ་བ་མ་ཡིན། ཏིང་ངེ་འཛིན་རྣམས་ནི་ཟབ་པ་མ་ཡིན་ཕྲ་བ་མ་ཡིན། གཟུངས་ཀྱི་སྒོ་རྣམས་ནི་ཟབ་པ་མ་ཡིན་ཕྲ་བ་མ་ཡིན། དེ་བཞིན་གཤེགས་པའི་སྟོབས་རྣམས་ནི་ཟབ་པ་མ་ཡིན་ཕྲ་བ་མ་ཡིན། མི་འཇིགས་པ་རྣམས་ནི་ཟབ་པ་མ་ཡིན་ཕྲ་བ་མ་ཡིན། སོ་སོ་ཡང་དག་པར་རིག་པ་རྣམས་ནི་ཟབ་པ་མ་ཡིན་ཕྲ་བ་མ་ཡིན། བྱམས་པ་ཆེན་པོ་ནི་ཟབ་པ་མ་ཡིན་ཕྲ་བ་མ་ཡིན། སྙིང་རྗེ་ཆེན་པོ་ནི་ཟབ་པ་མ་ཡིན་ཕྲ་བ་མ་ཡིན། སངས་རྒྱས་ཀྱི་ཆོས་མ་འདྲེས་པ་རྣམས་ནི་ཟབ་པ་མ་ཡིན་ཕྲ་བ་མ་ཡིན་ནོ། །དེ་ཅིའི་ཕྱིར་ཞེ་ན། དྲན་པ་ཉེ་བར་བཞག་པའི་རང་བཞིན་ནི་ཟབ་པ་མ་ཡིན་ཕྲ་བ་མ་ཡིན་ནོ། །ཡང་དག་པར་སྤོང་བའི་རང་བཞིན་ནི་ཟབ་པ་མ་ཡིན་ཕྲ་བ་མ་ཡིན་ནོ། །རྫུ་འཕྲུལ་གྱི་རྐང་པའི་རང་བཞིན་ནི་ཟབ་པ་མ་ཡིན་ཕྲ་བ་མ་ཡིན་ནོ། །དབང་པོའི་རང་བཞིན་ནི་ཟབ་པ་མ་ཡིན་ཕྲ་བ་མ་ཡིན་ནོ། །སྟོབས་རྣམས་ཀྱི་རང་བཞིན་ནི་ཟབ་པ་མ་ཡིན་ཕྲ་བ་མ་ཡིན་ནོ། །","class":"ALLO","label":0,"meta":{"source_file":"A (Translated Canonical Literature)\/A.i(Derge Kangyur_ Extended Wylie_ +, capitalization, ~ for candrabindu)\/A.i.2 (mdo)\/A.i.2.a (sher phyin)\/KL00008E4INC_SHES RAB KYI PHA ROL TU PHYIN PA STONG PHRAG BRGYA PA 4_The Perfection of Wisdom in 100,000 Lines, Part 4 (Ṣatasāhasrikā Prajña Pāramitā 4).txt","subfolder":"A.i.2.a (sher phyin)","origin":"Allochthonous","scripture_category":"scripture","reference":"A.i.2"},"SCCT_class":"SCR"}
{"id":400,"text":"༄༅། །རོ་ཙ་མ་ད་ཀྵི་བཾ་ས་ཏཾ་ས་པྲཙྪ་ཤཾ་ཀི་ཏཿ། །ཨ་པི་ཛཱ་ནཱ་པི་སོ་སུཾ་བཱཾ་ཏ་སྱ་བཱ་ལཀྵ་ཎཾ་ཏ་ནོཿ། །སོ་བྲ་བཱི་ཏ་ཀིནྣ་ཛཱ་ནཱ་མི་སོ་ཤུཾ་བཱ་བིམྦ་པཱ་ཊ་ལེ། །ཨུ་པ་བིཥྚོ་དྷ་རེ་ཡ་སྱཱ་རཱ་ག་རཱ་ཛྱེ་མ་༄༅། །པ་དྲག་པོས་མྱོས་དེ་ལ། །དོགས་པར་གྱུར་པ་དེ་ཡིས་དྲིས། །སོ་སུམ་བཱའམ་དེ་ཡིས་ནི། །ལུས་ཀྱི་མཚན་ཉིད་ཁྱོད་ཤེས་སམ། །དེ་སྨྲས་སོ་སུམ་བཱ་དག་ནི། །ཅི་ཕྱིར་མི་ཤེས་གང་གི་མཆུ། །བིམ་པ་དཀར་དམར་ཆགས་པ་ཡིས། །རྒྱལ་སྲིད་ནོ་བྷ་བཿ། །ནྱསྟཾ་སྨ་རེ་ཎེ་བ་ཏ་དཱུ་རུ་མཱ་ལེ་ལེ་ཁཱི་མ་ཡཾ་སྭསྟི་ཀ་མསྟི་ཀཱནྟཾ། །ཨཱ་བིརྟ་ཤོ་བྷཱ་སྟ་ན་མཎྜ་ལེ་བཱ་ལཱ་བ་ཎྱ་ཀལློ་ལ་ནི་བྷཱ་སྠི་ཏ་སྱཱཿ། །ཨེ་ཏ་དཱ་ཀརྞྱ་ནྲྀ་པ་ཏིཿས་དྱ་སནྟཱ་པ་ཤོ་ཥི་ལ་ནི་ཡིད་འབྱུང་ཞུགས། །འདོད་པས་བཀོད་བཞིན་དེ་ཡི་བརླ་རྩ་ན། །རི་མོའི་རང་བཞིན་བཀྲ་ཤིས་མཛེས་པ་ཡོད། །འཁྱིལ་པ་སྡུག་གུ་མཛེས་པའི་འཁོར་ལོ་འདྲ། །དེ་ཡི་ནུ་མའི་དཀྱིལ་འཁོར་དག་ལའང་ཡོད། །དེ་དག་ཐོས་ནས་མི་བདག་ནི། །ཡོངས་སུ་གདུང་བ་དྲག་ཏཾ། །མུ་མོ་ཙ་རཱ་ག་ཀུ་སུ་མཾ་ནིརྨཱ་ལྱ་བི་ཙེ་ཏ་སཿ། །སོ་བྲ་བཱིནྣཱ་སྟི་ནཱ་རཱི་ཎཱཾ་ཤི་ལི་རཀྵཱ་ཤ་ཏཻ་ར་པི། །ཁ་པུཥྤ་མཱ་ལེ་བ་ས་ཏཱི་སརྦ་ཐཱ་ནཻ་བ་ཛཱ་ཡ་ཏེ། །ཨི་ཏྱུཀྟཱནྡྷེ་ན་ས་ཧི་ཏཱཾ་ནྲི་པསྟཱཾ་ས་པོས་ཉེ་ན། །ཡིད་ཀྱི་ཆགས་པ་མེ་ཏོག་ནི། །རྙིང་པ་བཞིན་དུ་དོར་བར་གྱུར། །དེ་ཡིས་སྨྲས་པ་མི་མོ་རྣམས། །བསྲུང་བ་བརྒྱས་ཀྱང་ཚུལ་ཁྲིམས་མིན། །ནམ་མཁའི་མེ་ཏོག་འཕྲེང་བ་བཞིན། །དག་པ་རྣམ་ཀུན་ཉིད་དུ་མེད། །རྒྱལ་པོས་འདི་བརྗོད་ལོང་བ་དང་། །ལྷན","class":"ALLO","label":0,"meta":{"source_file":"A (Translated Canonical Literature)\/A.ii(ACIP Derge Tengyur)\/A.ii.9 (SKYES RABS)\/TD04155-1_BYANG CHUB SEMS DPA_I RTOGS PA BRJOD PA DPAG BSAM GYI _KHRI SHING (Bodhisattvā Vadāna Kalpalatā).txt","subfolder":"A.ii.9 (SKYES RABS)","origin":"Allochthonous","scripture_category":"non-scripture","reference":"Jātaka tales"},"SCCT_class":"NSCR"}
