{"id": 1, "text": "कथं प्रत्यक्षविज्ञानं विश्वं बोधयितुं क्षमम् ।\nननु तत् क्लृप्तसामर्थ्यं विद्यमानोपलम्भने ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 2, "text": "न तावद् अग्रिमः कल्पः कल्पते ऽनुपलम्भतः ।\nन हि दृष्टं शरावादि व्योमेव प्राप्तवैभवम् ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 3, "text": "व्योम्नैव लब्धसाध्यत्वाद् मध्यमः सिद्धसाधनः ।\nकल्पान्तरे ऽपि दुर्वारं प्राग् उदीरितदूषणम् ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 4, "text": "उपसर्गेण धात्वर्थो बलाद् अन्यत्र नीयते ।\nगङ्गासलिलमाधुर्यं सागरेण यथाम्भसा ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 5, "text": "यत् अधीतम् अविज्ञातम् निगदेनैव शब्द्यते ।\nअनग्नौ इव शुष्कैधो न तज् ज्वलति कर्हि चित् ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 6, "text": "तम् ईशः कामरूपाणाम् \nअत्याखण्डलविक्रमम् ।\nभेजे भिन्नकटैर् नागैर् \nअन्यान् उपरुरोध यैः ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 7, "text": "कामरूपेश्वरस् तस्य \nहेमपीठाधिदेवताम् ।\nरत्नपुष्पोपहारेण \nच्छायाम् आनर्च पादयोः ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 8, "text": "इति जित्वा दिषो जिष्णुर् \nन्यवर्तत रथोद्धतम् ।\nरजो विश्रामयन् राज्ञां \nछत्त्रशून्येषु मौलिषु ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 9, "text": "स विश्वजितम् आजह्रे \nयज्ञं सर्वस्वदक्षिणम् ।\nआदानं हि विसर्गाय \nसतं वारिमुचाम् इव ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 10, "text": "अनिरोधम् अनुत्पादम्\nअनुच्छेदम् अशाश्वतम् ।\nअनेकार्थम् अनानार्थम्\nअनागमम् अनिर्गमम् ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 11, "text": "मन्वत्रिविष्णुहारीतयाज्ञवल्क्योशनो ऽङ्गिराः ।यमापस्तम्बसंवर्ताः कात्यायनबृहस्पती ॥ य्ध्_१।४॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 12, "text": "यः प्रतीत्यसमुत्पादं\nप्रपञ्चोपशमं शिवम् ।\nदेशयामास संबुद्धस्\nतं वन्दे वदतां वरम् ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 13, "text": "विदुषा ब्राह्मणेनेदम् अध्येतव्यं प्रयत्नतः ।शिष्येभ्यश् च प्रवक्तव्यं सम्यङ् नान्येन केन चित् ॥१।३॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 14, "text": "मन्वत्रिविष्णुहारीतयाज्ञवल्क्योशनो ऽङ्गिराः ।यमापस्तम्बसंवर्ताः कात्यायनबृहस्पती ॥ १।२॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 15, "text": "प्रक्रियाकौमुदीं कुर्मः पाणिनीयानुसारिणीम् ।\nश्रीमद्विट्ठलम् आनम्य पाणिन्यादिमुनीन् गुरून् ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 16, "text": "तथा च पण्डितंमन्यैः प्रक्षेपैर् मलिनीकृता ।\nप्रक्रियाकौमुदी तस्याः प्रसादः क्रियते मया ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 17, "text": "विदा ज्ञानेन ठान् शून्यान् लाति गृह्णाति यः स्वयम् ।\nअज्ञानुग्रहकृद् देवो विट्ठलः कथ्यते बुधैः ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 18, "text": "जगज्जन्मस्थितिध्वंसमहानन्दैकहेतवे ।\nकरामलकवद् विश्वं पश्यते विष्णवे नमः ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 19, "text": "इत्थमैश्वर्यवैराग्यसामर्त्थ्यादिगुणा अपि ।\nनिरस्तातिशयाः पुंसि क्वचित् सन्तीति सूरयः ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 20, "text": "रूपरूपितदेकार्थसमवायिषु चाक्षुषः \nप्रकर्षो भवितुं युक्तो दृश्यमानप्रकर्षवत् ॥", "meter": "anuṣṭubh_pathyā", "meter_normalized": "anuṣṭubh_pathyā", "label": 0}
{"id": 21, "text": "परतन्त्रं यदा शुद्धं\nविकल्पेन विसंयुतम् ।\nपरावृत्तं हि तथता\nविहारः कल्पवर्जितः ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 22, "text": "विपाको मननाख्यश् च \nविज्ञप्तिर् विषयस्य च ।\nतत्रालयाख्यं विज्ञानं \nविपाकः सर्वबीजकम् ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 23, "text": "पञ्चानां मूलविज्ञाने \nयथाप्रत्ययम् उद्भवः ।\nविज्ञानानां सह न वा \nतरङ्गाणां यथा जले ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 24, "text": "संभवं विभवं चैव\nमोहात् पश्यन्ति बालिशाः ।\nन संभवं न विभवं\nप्रज्ञायुक्तो विपश्यति ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 25, "text": "तद् बोधिचित्तं द्विविधं \nविज्ञातव्यं समासतः ।\nबोधिप्रणिधिचित्तं च \nबोधिप्रस्थानम् एव च ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 26, "text": "ततस् तस्मात् पुरोद्यानात् \nकौतूहलचलेक्षणाः ।\nप्रत्युज्जग्मुर् नृपसुतं\nप्राप्तं वरम् इव स्त्रियः ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 27, "text": "ततः प्रभृति सुप्तस्य \nप्रमत्तस्याप्य् अनेकशः ।\nअविच्छिन्नाः पुण्यधाराः \nप्रवर्तन्ते नभःसमाः ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 28, "text": "तेषाम् एव च सत्त्वानां \nस्वार्थे ऽप्य् एष मनोरथः ।\nनोत्पन्नपूर्वः स्वप्ने ऽपि \nपरार्थे संभवः कुतः ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 29, "text": "वक्तृव्यापारविषयो \nयो ऽर्थो बुद्धौ प्रकाशते ।\nप्रामाण्यं तत्र शब्दस्य \nनार्थतत्त्वनिबन्धनम् ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 30, "text": "अशिश्रियद् यः सततं\nदीप्तं काश्यपवत् तपः ।\nआशिश्राय च तद्वृद्धौ \nसिद्धिं काश्यपवत् पराम् ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 31, "text": "योगीश्वरं याज्ञवल्क्यं संपूज्य मुनयो ऽब्रुवन् ।\nवर्णाश्रमेतराणां नो ब्रूहि धर्मान् अशेषतः ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 32, "text": "हविःषु यश् च स्वात्मार्थं\nगाम् अधुक्षद् वसिष्ठवत् ।\nतपःशिष्टेषु शिष्येषु \nगाम् अधुक्षद् वसिष्ठवत् ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 33, "text": "पराशरव्यासशङ्खलिखिता दक्षगौतमौ ।शातातपो वसिष्ठश् च धर्मशास्त्रप्रयोजकाः ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 34, "text": "यद् उदुम्बरवर्णानां घटीनां मण्डलं महत् ।\nपीतं न गमयेत् स्वर्गं किं तत् क्रतुगतं नयेत् ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 35, "text": "प्रकृष्यमाणं प्रत्यक्षम् दृष्टम् आश्रयभेदतः ।\nअतस् तद् आश्रये क्वापि ध्रुवं परिनितिष्ठति ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 36, "text": "मुख्यार्थबाधे तद्योगे \nरूढितो ऽथ प्रयोजनात् ।\nअन्यो ऽर्थो लक्ष्यते यत् सा \nलक्षणारोपिता क्रिया ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 37, "text": "न स्वतो नापि परतो \nन द्वाभ्यां नाप्य् अहेतुतः ।\nउत्पन्ना जातु विद्यन्ते \nभावाः क्वचन केचन ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 38, "text": "न हि स्वभावो भावानां \nप्रत्ययादिषु विद्यते ।\nअविद्यमाने स्वभावे \nपरभावो न विद्यते ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 39, "text": "क्रिया न प्रत्ययवती \nनाप्रत्ययवती क्रिया ।\nप्रत्यया नाक्रियावन्तः \nक्रियावन्तश् च सन्त्य् उत ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 40, "text": "उत्पद्यते प्रतीत्येमान् \nइतीमे प्रत्ययाः किल ।\nयावन् नोत्पद्यत इमे \nतावन् नाप्रत्ययाः कथम् ॥", "meter": "anuṣṭubh_vipulā", "meter_normalized": "anuṣṭubh_vipulā", "label": 1}
{"id": 41, "text": "प्रत्यक्षेण हि तावद् यद्य् उपलभ्य विनिवर्तयसि भावान् ।\nतन् नास्ति प्रत्यक्षं भावा येनोपलभ्यन्ते ॥", "meter": "āryā", "meter_normalized": "āryā", "label": 2}
{"id": 42, "text": "अनुमानं प्रत्युक्तं प्रत्यक्षेणागमोपमाने च ।\nअनुमानागमसाध्या ये ऽर्था दृष्टान्तसाध्याश् च ॥", "meter": "āryā", "meter_normalized": "āryā", "label": 2}
{"id": 43, "text": "यदि च न भवेत् स्वभावो धर्माणां निःस्वभाव इत्य् एवम् ।\nनामापि भवेन् नैवं नाम हि निर्वस्तुकं नास्ति", "meter": "āryā", "meter_normalized": "āryā", "label": 2}
{"id": 44, "text": "परमर्मघट्टनादिषु खलस्य यत् कौशलं न तत् कृत्ये ।\nयत् सामर्थ्यम् उपहतौ विषस्य तन् नोपकाराय ॥", "meter": "āryā", "meter_normalized": "āryā", "label": 2}
{"id": 45, "text": "स्वगुणान् इव परदोषान् वक्तुं न सतो ऽपि शक्नुवन्ति बुधाः ।\nस्वगुणान् इव परदोषान् असतो ऽपि खलास् तु कथयन्ति ॥", "meter": "āryā", "meter_normalized": "āryā", "label": 2}
{"id": 46, "text": "उद्युक्तः परभेदे यथा खलः सज्जनस् तथा संधौ ।\nछिद्रं करोति सूची सपदि पिधत्ते तदनु तन्तुः ॥", "meter": "āryā", "meter_normalized": "āryā", "label": 2}
{"id": 47, "text": "दृष्ट्वा परस्य पीडां प्रीतः खल एव भवति न कुलीनः ।\nप्रायः स्फुरन्ति समरे लोहमयान्य् एव शास्त्राणि ॥", "meter": "āryā", "meter_normalized": "āryā", "label": 2}
{"id": 48, "text": "निन्दितुम् एव खलजनः साधूञ् जानाति सज्जनः स्तोतुम् ।\nशेषयति शिशिरसमयः कुसुमयति वसन्त एव वनम् ॥", "meter": "āryā", "meter_normalized": "āryā", "label": 2}
{"id": 49, "text": "परमार्थभावनाक्रमसमुन्मिषत्पुलकलाञ्छितकपोलम् ।\nस्वकृतीः प्रकाशयन्तः पश्यन्ति सतां मुखं धन्याः ॥", "meter": "āryā", "meter_normalized": "āryā", "label": 2}
{"id": 50, "text": "सलिलनिधेर् अपसृतयः पूष्णो ऽस्तमितिः क्षयः शशाङ्कस्य ।\nविनिपाताश् च गुणवतां न जातु वृद्धिं व्यभिचरन्ति ॥", "meter": "āryā", "meter_normalized": "āryā", "label": 2}
{"id": 51, "text": "परमार्थशास्त्रकृत्या कुर्वाणं शास्तृकृत्यम् इव लोके ।\nयं बुद्धिमताम् अग्र्यं द्वितीयम् इव बुद्धम् इत्य् आहुः ॥", "meter": "āryā", "meter_normalized": "āryā", "label": 2}
{"id": 52, "text": "आयूंषि यौनवानि ज्वालाः शिखिनो रयाः स्रवन्तीनाम् ।\nउच्छ्रायाश् च खलानां गता न भूयो निवर्तन्ते ॥", "meter": "āryā", "meter_normalized": "āryā", "label": 2}
{"id": 53, "text": "तेन वसुबंधुनाम्ना भविष्यपरमार्थबन्धुना जगतः ।\nअभिधर्मप्रत्यासः कृतो ऽयम् अभिधर्मकोशाख्यः ॥", "meter": "āryā", "meter_normalized": "āryā", "label": 2}
{"id": 54, "text": "अभिधर्मभाष्यसागरसमुद्धृतस्यास्य शास्त्ररत्नस्य ।\nव्याख्या मया कृतेयं यथार्थनामा स्फुटार्थेति ॥", "meter": "āryā", "meter_normalized": "āryā", "label": 2}
{"id": 55, "text": "गुणमतिवसुमित्राद्यैर् व्याख्याकारैः पदार्थविवृतिर् या ।\nसुकृता साभिमता मे लिखिता च तथायम् अर्थ इति ॥", "meter": "āryā", "meter_normalized": "āryā", "label": 2}
{"id": 56, "text": "सिद्धान्तार्थापसृता क्वचित्क्वचिद् या तु तैः कृता व्याख्या ।\nताम् उद्भाव्य यथावद् विहितेह मयान्यथा व्याख्या ॥", "meter": "āryā", "meter_normalized": "āryā", "label": 2}
{"id": 57, "text": "युक्ता चेद् ग्राह्येयं न चेद् अपोह्यान्यथा विधातव्या ।\nन हि विषमे ऽर्थे स्खलितुं न संभवेन् मादृशां बुद्धिः ॥", "meter": "āryā", "meter_normalized": "āryā", "label": 2}
{"id": 58, "text": "सर्वेषां भावानां सर्वत्र न विद्यते स्वभावश् चेत् ।त्वद्वचनम् अस्वभावं न निवर्तयितुम् स्वभावम् अलं ॥", "meter": "āryā", "meter_normalized": "āryā", "label": 2}
{"id": 59, "text": "अथ सस्वभावम् एतद् वाक्यं पूर्वा हता प्रतिज्ञा ते ।वैषमिकत्वं तस्मिन् विशेषहेतुश् च वक्तव्यः ॥", "meter": "āryā", "meter_normalized": "āryā", "label": 2}
{"id": 60, "text": "ग्रामतरुणं तरुण्या  नववञ्जुलमञ्जरीसनाथकरम् ।\nपश्यन्त्या भवति मुहुर् नितरां मलिना मुखच्छाया ॥", "meter": "āryā", "meter_normalized": "āryā", "label": 2}
{"id": 61, "text": "उदयते ऽस्तम् उपैति निशाकरः पुनर् अतो ऽप्य् उदयाचलमौलिताम् ।\nउभयकोटिकलापिनिरीक्षणे न च शशी न विभाति दिवाकरः ॥", "meter": "drutavilambita", "meter_normalized": "drutavilambita", "label": 3}
{"id": 62, "text": "वरम् असौ दिवसो न पुनर् निशा ननु निशैव वरं न पुनर् दिनम् ।\nउभयम् अप्य् अथवा व्रजतु क्षयं प्रियतमेन न यत्र समागमः ॥", "meter": "drutavilambita", "meter_normalized": "drutavilambita", "label": 3}
{"id": 63, "text": "विपदि धैर्यम् अथाभ्युदये क्षमा सदसि वाक्पटुता युधि विक्रमः ।\nयशसि चाभिरतिर् व्यसनं श्रुतौ प्रकृतिसिद्धम् इदं हि महात्मनाम् ॥", "meter": "drutavilambita", "meter_normalized": "drutavilambita", "label": 3}
{"id": 64, "text": "अभिनिवेशवशीकृतचेतसां बहुविदाम् अपि सम्भवति भ्रमः ।\nतद् इह भागवतं गतमत्सरा मतम् इदं विमृशन्तु विपश्चितः ॥", "meter": "drutavilambita", "meter_normalized": "drutavilambita", "label": 3}
{"id": 65, "text": "शिखरिणि क्व नु नाम कियच्चिरं \nकिमभिधानम् असाव् अकरोत् तपः ।\nतरुणि येन तवाधरपाटलं\nदशति बिम्बफलं शुकशावकः ॥", "meter": "drutavilambita", "meter_normalized": "drutavilambita", "label": 3}
{"id": 66, "text": "न मृगयाभिरतिर् न दुरोदरं \nन च शशिप्रतिमाभरणं मधु ।\nतम् उदयाय न वा नवयौवना \nप्रियतमा यतमानम् अपाहरत् ॥", "meter": "drutavilambita", "meter_normalized": "drutavilambita", "label": 3}
{"id": 67, "text": "अकरुणत्वम् अकारणविग्रहः \nपरधनापहृतिः परयोषितः ।\nस्वजनबन्धुजनेष्व् असहिष्णुता \nप्रकृतिसिद्धम् इदं हि दुरात्मनाम् ॥", "meter": "drutavilambita", "meter_normalized": "drutavilambita", "label": 3}
{"id": 68, "text": "निगमकल्पतरोर् गलितं फलं\nशुकमुखाद् अमृतद्रवसंयुतम् ।\nपिबत भागवतं रसम् आलयं\nमुहुर् अहो रसिका भुवि भावुकाः ॥", "meter": "drutavilambita", "meter_normalized": "drutavilambita", "label": 3}
{"id": 69, "text": "प्रवयसो ऽपि यदाकुलचेतनाः\nस्वहितमार्गसमाश्रयकातराः ।\nबहु वदन्त्य् असमीक्षितनिश्चयं\nक्रयपथेन गतं तद् इदं घटे ॥", "meter": "drutavilambita", "meter_normalized": "drutavilambita", "label": 3}
{"id": 70, "text": "मधुलिहः प्रविलोक्य हिमाहतां\nपरिचिताम् अपि पङ्कजिनीं जहुः ।\nक्व सुचिरं क्रियते मलिनात्मभिर्\nध्रुवतरा बत रागमयी मतिः ॥", "meter": "drutavilambita", "meter_normalized": "drutavilambita", "label": 3}
{"id": 71, "text": "पितुर् अनन्तरम् उत्तरकोसलान् समधिगम्य समाधिजितेन्द्रियः ।\nदशरथः प्रशशास महारथो यमवताम् अवतां च धुरि स्थितः ॥", "meter": "drutavilambita", "meter_normalized": "drutavilambita", "label": 3}
{"id": 72, "text": "अथ जयाय नु मेरुमहीभृतो \nरभसया नु दिगन्तदिदृक्षया ।\nअभिययौ स हिमाचलम् उच्छ्रितं \nसमुदितं नु विलङ्घयितुं नभः ॥", "meter": "drutavilambita", "meter_normalized": "drutavilambita", "label": 3}
{"id": 73, "text": "अधिगतं विधिवद् यद् अपालयत् प्रकृतिमण्डलम् आत्मकुलोचितम्।\nअभवद् अस्य ततो गुणतत्परं सनगरं नगरन्ध्रकरौजसः॥", "meter": "drutavilambita", "meter_normalized": "drutavilambita", "label": 3}
{"id": 74, "text": "उभयम् एव वदन्ति मनीषिणः समयवर्षितया कृतकर्मणाम्।\nबलनिषूदनम् अर्थपतिं च तं श्रमनुदं मनुदण्डधरान्वयम्॥", "meter": "drutavilambita", "meter_normalized": "drutavilambita", "label": 3}
{"id": 75, "text": "जनपदे न गदः पदम् आदधाव् अभिभवः कुत एव सपत्नजः ।\nक्षितिर् अभूत् फलवत्य् अजनन्दने शमरते ऽमरतेजसि पार्थिवे ॥", "meter": "drutavilambita", "meter_normalized": "drutavilambita", "label": 3}
{"id": 76, "text": "दशदिगन्तजिता रघुणा यथा श्रियम् अपुष्यद् अजेन ततः परम् ।\nतम् अधिगम्य तथैव पुनर् बभौ न न महीनम् अहीनपराक्रमम् ॥", "meter": "drutavilambita", "meter_normalized": "drutavilambita", "label": 3}
{"id": 77, "text": "समतया वसुवृष्टिविसर्जनैर् नियमनाद् असतां च नराधिपः ।\nअनुययौ यमपुण्यजनेश्वरौ सवरुणाव् अरुणाग्रसरं रुचा ॥", "meter": "drutavilambita", "meter_normalized": "drutavilambita", "label": 3}
{"id": 78, "text": "यदि हरिस्मरणे सरसं मनो यदि विलासकलासु कुतूहलम्।\nमधुरकोमलकान्तपदावलीं शृणु तदा जयदेवसरस्वतीम्॥", "meter": "drutavilambita", "meter_normalized": "drutavilambita", "label": 3}
{"id": 79, "text": "तव पुरः परमोत्तम संमताः प्रतिभया विकलाः प्रतिवादिनह्।\nसुलभमूकदशा बहु मन्वते द्रुतविलम्बितम् अप्य् उदितं वचः॥", "meter": "drutavilambita", "meter_normalized": "drutavilambita", "label": 3}
{"id": 80, "text": "विविधपुष्परसासववेद्य् अपि द्रुतविलम्बितमध्यनदद्ध्वनिः।\nअलिर् उपेत्य निशार्धमहोत्सवे धयति तद्गतधीर् इति विस्मयः॥", "meter": "drutavilambita", "meter_normalized": "drutavilambita", "label": 3}
{"id": 81, "text": "आपृच्छस्व प्रियसखम् अमुं तुङ्गम् आलिङ्ग्य शैलं \nवन्द्यैः पुंसां रघुपतिपदैर् अङ्कितं मेखलासु ।\nकाले काले भवति भवता यस्य संयोगम् एत्य \nस्नेहव्यक्तिश् चिरविरहजं मुञ्चतो बाष्पम् उष्णम् ॥", "meter": "mandākrāntā", "meter_normalized": "mandākrāntā", "label": 4}
{"id": 82, "text": "तत्त्वादृष्टौ सदृशम् अखिलं चेष्टितं यैर् अमीषां\nदृष्टे तत्त्वे गलिततमसं ज्ञानम् अप्य् एकम् एव ।\nयोगाचारैः सह भवति धिग् बन्धुभिर् बान्धवानां\nतैर् अप्य् एषां किम् इति कलहो मध्यमावल्लभानाम् ॥", "meter": "mandākrāntā", "meter_normalized": "mandākrāntā", "label": 4}
{"id": 83, "text": "तीर्थे तोयव्यतिकरभवे जह्नुकन्यासरय्वोर् \nदेहत्यागाद् अमरगणनालेख्यम् आसाद्य सद्यः ।\nपूर्वाकाराधिकतररुचा संगतः कान्तयासौ \nलीलागारेष्व् अरमत पुनर् नन्दनाभ्यन्तरेषु ॥", "meter": "mandākrāntā", "meter_normalized": "mandākrāntā", "label": 4}
{"id": 84, "text": "आः पात्री स्याम् अकृतकघनप्रेमविस्फारितानां \nसव्रीडानां सकलकरणानन्दनाडिंधमानाम् ।\nतेषां तेषां हृदयनिहिताकूतनिष्यन्दिनेत्र-\nव्यापाराणां पुनर् अपि तथा सुभ्रुवो विभ्रमाणाम् ॥", "meter": "mandākrāntā", "meter_normalized": "mandākrāntā", "label": 4}
{"id": 85, "text": "किं कर्पूरैः किम् उ मलयजैर् अम्बुभिः किं हिमांशोः\nकिं ताम्बूलैः किम् अथ वसनैः किम् नु भोज्यैर् दुरापैः ।\nचिद्रूपाणां सरसवचसां सज्जनानां प्रियाणाम्\nलीलागोष्ठी यदि सवयसां लभ्यते पुण्यलभ्या ॥", "meter": "mandākrāntā", "meter_normalized": "mandākrāntā", "label": 4}
{"id": 86, "text": "कुम्भीपाकक्वथितकलिलाद् उष्णसंरम्भवेगात्\nकृत्वोद्ग्रीवं क्षणम् अपि सुखं लब्धनिश्वासमोक्षाः ।\nक्रोधापूर्णैः सुबहुभिर् अयोमुद्गरैस् ताड्यमाना \nमन्यन्ते तं परम् इव सुखं नारका यद्वद् एव ॥", "meter": "mandākrāntā", "meter_normalized": "mandākrāntā", "label": 4}
{"id": 87, "text": "तद्वद् दुःखैर् अनिशम् अवशो दारुणैः पीड्यमानस्\nतावत्कालं जननमरणक्षोभमुक्तः कथंचित् ।\nमन्दीभूते क्षणम् अपि निजे दुःसहे दुःखवह्नौ\nसर्वो लोकस् तनुसुखलवग्रामतृष्णां करोति ॥", "meter": "mandākrāntā", "meter_normalized": "mandākrāntā", "label": 4}
{"id": 88, "text": "यावद् यावज् जगति सकले जायते सौख्यसंज्ञा\nतावत् तावद् बहलतरताम् एति मोहान्धकारः ।\nयावद् यावज् जगति सकले जायते दुःखसंज्ञा\nतावत् तावत् तरलतरताम् एति मोहान्धकारः ॥", "meter": "mandākrāntā", "meter_normalized": "mandākrāntā", "label": 4}
{"id": 89, "text": "कृत्वा यात्रां परहितफलां वत्सराणां शतेन\nस्थित्वा राज्ये महति निखिलं पूरयित्वा च लोकम् ।\nपुत्रं धृत्वा नरपतिपदे प्राप्य सर्वोपशान्तिं\nतत्त्वज्ञो ऽसौ किम् अपि परमं ब्रह्मभावं जगाम ॥", "meter": "mandākrāntā", "meter_normalized": "mandākrāntā", "label": 4}
{"id": 90, "text": "किं ते बाष्पस् तिरयति दृशः किं सकम्पो ऽधरस् ते\nगण्डाभोगः कथय किम् उ ते कोपकेलीकषायः ।\nनिर्मर्यादे मम हि रजनी जागरक्लेशराशेर्\nएकः साक्षी स खलु मुरलातीरवानीरकुञ्जः ॥", "meter": "mandākrāntā", "meter_normalized": "mandākrāntā", "label": 4}
{"id": 91, "text": "कश् चित् कान्ताविरहगुरुणा स्वाधिकारप्रमत्तः \nशापेनास्तङ्गमितमहिमा वर्षभोग्येण भर्तुः ।\nयक्षश् चक्रे जनकतनयास्नानपुण्योदकेषु \nस्निग्धच्छायातरुषु वसतिं रामगिर्याश्रमेषु ॥", "meter": "mandākrāntā", "meter_normalized": "mandākrāntā", "label": 4}
{"id": 92, "text": "किं पुष्टेन द्रुततरम् इतो गम्यतां सा प्रिया ते\nदृष्टा भ्रातर् दिवसम् अखिलं सास्रम् एकं मयैव ।\nपान्थे पान्थे त्वम् इति रभसोद्ग्रीवम् आलोकयन्ती\nदृष्टे दृष्टे न भवति भवान् इत्य् उदस्रं वलन्ती ॥", "meter": "mandākrāntā", "meter_normalized": "mandākrāntā", "label": 4}
{"id": 93, "text": "तस्मिन्न् अद्रौ कति चिद् अबलाविप्रयुक्तः स कामी \nनीत्वा मासान् कनकवलयभ्रंशरिक्तप्रकोष्ठः ।\nआषाढस्य प्रशमदिवसे मेघम् आश्लिष्टसानुं \nवप्रक्रीडापरिणतगजप्रेक्षणीयं ददर्श ॥", "meter": "mandākrāntā", "meter_normalized": "mandākrāntā", "label": 4}
{"id": 94, "text": "तस्य स्थित्वा कथम् अपि पुरः केतकाधानहेतोर् \nअन्तर्बाष्पश् चिरम् अनुचरो राजराजस्य दध्यौ ।\nमेघालोके भवति सुखिनो ऽप्य् अन्यथावृत्ति चेतः \nकण्ठाश्लेषप्रणयिनि जने किं पुनर् दूरसंस्थे ॥", "meter": "mandākrāntā", "meter_normalized": "mandākrāntā", "label": 4}
{"id": 95, "text": "प्रत्यासन्ने नभसि दयिताजीवितालम्बनार्थी \nजीमूतेन स्वकुशलमयीं हारयिष्यन् प्रवृत्तिम् ।\nस प्रत्यग्रैः कुटजकुसुमैः कल्पितार्घाय तस्मै \nप्रीतः प्रीतिप्रमुखवचनं स्वागतं व्याजहार ॥", "meter": "mandākrāntā", "meter_normalized": "mandākrāntā", "label": 4}
{"id": 96, "text": "धूमज्योतिःसलिलमरुतां संनिपातः क्व मेघः \nसंदेशार्थाः क्व पटुकरणैः प्राणिभिः प्रापणीयाः ।\nइत्य् औत्सुक्याद् अपरिगणयन् गुह्यकस् तं ययाचे \nकामार्ता हि प्रकृतिकृपणाश् चेतनाचेतनेषु ॥", "meter": "mandākrāntā", "meter_normalized": "mandākrāntā", "label": 4}
{"id": 97, "text": "जातं वंशे भुवनविदिते पुष्करावर्तकानां \nजानामि त्वां प्रकृतिपुरुषं कामरूपं मघोनः ।\nतेनार्थित्वं त्वयि विधिवशाद् दूरबन्धुर् गतो ऽहं \nयाच्ञा वन्ध्या वरम् अधिगुणे नाधमे लब्धकामा ॥", "meter": "mandākrāntā", "meter_normalized": "mandākrāntā", "label": 4}
{"id": 98, "text": "संतप्तानां त्वम् असि शरणं तत् पयोद प्रियायाः \nसंदेशं मे हर धनपतिक्रोधविश्लेषितस्य ।\nगन्तव्या ते वसतिर् अलका नाम यक्षेश्वराणां \nबाह्योद्यानस्थितहरशिरश्चन्द्रिका धौतहर्म्या ॥", "meter": "mandākrāntā", "meter_normalized": "mandākrāntā", "label": 4}
{"id": 99, "text": "त्वाम् आरूढं पवनपदवीम् उद्गृहीतालकान्ताः \nप्रेक्षिष्यन्ते पथिकवनिताः प्रत्ययाद् आश्वसन्त्यः ।\nकः संनद्धे विरहविधुरां त्वय्य् उपेक्षेत जायां \nन स्याद् अन्यो ऽप्य् अहम् इव जनो यः पराधीनवृत्तिः ॥", "meter": "mandākrāntā", "meter_normalized": "mandākrāntā", "label": 4}
{"id": 100, "text": "मन्दं मन्दं नुदति पवनश् चानुकूलो यथा त्वां \nवामश् चायं नदति मधुरं चातकस् तोयगृध्नुः ।\nगर्भाधानस्थिरपरिचया नूनम् आबद्धमालाः \nसेविष्यन्ते नयनसुभगं खे भवन्तं बलाकाः ॥", "meter": "mandākrāntā", "meter_normalized": "mandākrāntā", "label": 4}
{"id": 101, "text": "किं कन्दाः कन्दरेभ्यः प्रलयम् उपगताः पादपाः किं विशीर्णाः \nकिं वा शोषं गतास् ते गिरिकुहरगता निर्झरा वारिपूर्णाः ।\nकिं तद् वैराग्यमूलं सुचरितनिशितं ज्ञानखड्गं प्रणष्टं \nयेन द्वारे नृपाणां धनमदमलिनाः सङ्गम् आयान्ति धीराः ॥", "meter": "sragdharā", "meter_normalized": "sragdharā", "label": 5}
{"id": 102, "text": "किं कन्दाः कन्दरेभ्यः प्रलयम् उपगता निर्झरा  वा गिरिभ्यः\nप्रध्वस्ता वा तरुभ्यः सरसफलभृतो वल्कलिन्यश् च शाखाः ।\nवीक्ष्यन्ते यन्मुखानि प्रसभम् उपगतप्रश्रयाणां खलानां दुःखोपात्ताल्पवित्तस्मयवशपवनानर्तितभ्रूलतानि ॥", "meter": "sragdharā", "meter_normalized": "sragdharā", "label": 5}
{"id": 103, "text": "किं किं सिंहस् ततः किं नरसदृशवपुर् देव चित्रं गृहीतो\nनैवं तत् को ऽत्र जीव द्रुतम् उपनय तं नन्व् अयं प्राप्त एव ।\nचापं चापं न खड्गं त्वरिततरम् अहो कर्कशत्वं नखानाम् \nइत्थं दैत्याधिराज्यं निजनखकुलिशैर् जघ्निवान् यः स वो ऽव्यात् ॥", "meter": "sragdharā", "meter_normalized": "sragdharā", "label": 5}
{"id": 104, "text": "किं कुर्मः कं भजामः किम् इह समुचितं साधनं भो वयस्यास्\nसंसारोन्मूलनाय प्रतिदिवसम् इहानर्थशङ्कावतारः ।\nभ्रातर् ज्ञातं निदानं भवभयदलने संगतं सज्जनानां\nतां काशीम् आश्रयामो निरुपमयशसः स्वःस्रवन्त्या वयस्याम् ॥", "meter": "sragdharā", "meter_normalized": "sragdharā", "label": 5}
{"id": 105, "text": "किं कौन्दी कुन्दकाली किम् उ कमलकुलं किं नु वा कृत्तिवासाः \nकार्त्तिक्याः कौमुदी किं कमलकुतुकहृत् किं कलानां कलापः ।\nकिंस्वित् कर्पूरपूरः किम् उ कुलिशभृतः कुञ्जरः कञ्जदृष्टे\nकश्चित् कश्मीरजन्मा किम् उपलनिकरः कीर्तयः किं त्वदीयाः ॥", "meter": "sragdharā", "meter_normalized": "sragdharā", "label": 5}
{"id": 106, "text": "किंचिन्न् निर्मुच्यमाने गगन इव मुखे शाठ्यनिद्रापयोदैर्\nन्यक्कुर्वाणे स्वभासा फणिपतिशिरसाम्+रत्नदीपांशुजातम् ।\nपायास् ताम् वो मुरारेः शशितपनमये लोचने यद्विभासा\nलक्ष्म्या हस्तस्थम् अर्धं विकसति कमलस्यार्धम् अभ्येति निद्राम् ॥", "meter": "sragdharā", "meter_normalized": "sragdharā", "label": 5}
{"id": 107, "text": "किंचिन् निष्पाद्यमानं किम् अपि च विलयं याति निष्पन्नमात्रं\nशुष्कं सद्यो विनश्यत्य् अपरम् अपरमापाकम् आरोप्यमाणम् ।\nयद्वद् भाण्डं तथास्मिन् जगति बहुविधां प्राप्य जन्माद्यवस्थां\nनश्यन्ति प्राणिनो ऽमी न हि खलु नियता क्वापि मृत्योर् व्यवस्था ॥", "meter": "sragdharā", "meter_normalized": "sragdharā", "label": 5}
{"id": 108, "text": "किं छत्त्रं किं नु रत्नं तिलकम् उत तथा कुण्डलं कौस्तुभो वा\nचक्रं किं वारिजं वेत्य् अमरयुवतिभिर् यद् बलिद्वेषिदेहे ।\nऊर्ध्वं मौलौ ललाटे श्रवसि हृदि करे नाभिदेशे च दृष्टं\nपायात् तद् वो ऽर्कबिम्बं स च दनुजरिपुर् वर्धमानः क्रमेण ॥", "meter": "sragdharā", "meter_normalized": "sragdharā", "label": 5}
{"id": 109, "text": "संसक्तं सिक्तमूलाद् अभिनवभुवनोद्यानकौतूहलिन्या \nयामिन्या कन्ययेवामृतकरकलशावर्जितेनामृतेन ।\nअर्कालोकः क्रियाद् वो मुदं उदयशिरश्चक्रवालालवालाद् \nउद्यद्बालप्रवालप्रतिमरुचिर् अहःपादपप्राक्प्रवालः ॥", "meter": "sragdharā", "meter_normalized": "sragdharā", "label": 5}
{"id": 110, "text": "किं तृष्णाकारि कीदृग्रथचरणम् अहो रौति कः काब्धिकाञ्चिः\nको ऽपस्मारी भुजङ्गे किम् उ कलिशमनं त्व् आर्यसम्बोधनं किम् ।\nका सुन्दर्याम् अपीन्दुः कथम् अचलभृतः का च सम्बुद्धिर् अग्नेर्\nबीजं किं कावनीजारमणम् अतिहरा हेमसारङ्गलीला ॥", "meter": "sragdharā", "meter_normalized": "sragdharā", "label": 5}
{"id": 111, "text": "श्रीशंभुं पाणिनिं श्रीवररुचिम् अथ वाक्संस्कृतौ दीक्षितं श्री-\nशेषं तद्भाष्यहार्दप्रकटणपटुगीःपण्डितान् भर्तृमुख्यान् ।\nवृत्तिन्यासादिकर्तॄन् स्वमतपरमतख्यापकान् भोजदुर्ग-\nक्षीरस्वामिप्रमुख्यान् प्रगुणनति भजे तन्मतज्ञप्तिहेतोः ॥", "meter": "sragdharā", "meter_normalized": "sragdharā", "label": 5}
{"id": 112, "text": "किं बाले मुग्धतेयं प्रकृतिर् इयम् अथो रौद्रता किं नु कोपः \nकिं वा चापल्यम् उच्चैर् व्रतम् उत किम् उ ते यौवनारम्भदर्पः ।\nयत् केशालापवक्त्रस्मितललितकुचभ्रूविलासावलग्नैः\nस्वस्थो लोकस् त्वदीयैर् मनसि विनिहितैर् दह्यते ऽमीभिर् आर्यः ॥", "meter": "sragdharā", "meter_normalized": "sragdharā", "label": 5}
{"id": 113, "text": "किं शेषः पाणिनिर् वा वररुचिर् अथ वा सर्वविद्याप्रणेता \nशंभुर् भूमाव् अभूद् भूसुरकुलतिलको ह्य् अन्ध्रदेशे ऽग्र्यवंशे । \nऋग्वेदी सर्वशास्त्रप्रकटनपटुधीः कृष्णजो रामचन्द्रो\nऽनन्ताचार्यप्रपौत्रो दिशतु कृतिमतिं मे स कौण्डिन्यगोत्रः ॥", "meter": "sragdharā", "meter_normalized": "sragdharā", "label": 5}
{"id": 114, "text": "गम्भीरार्थां मितोत्त्या कलितसकलसच्छब्दरत्नाकरां श्री-\nशेषोक्तन्यायगर्भां स्वपरमतयुतां प्रक्रियाकौमुदीं ताम् ।\nव्याकुर्वन् बुद्धिहीनो यद् अपि तद् अपि तत्पुत्रजो रामचन्द्रा-\nचार्योक्तेः पाठरक्षाकरणगुणतया सज्जनैर् नोपहास्यः ॥", "meter": "sragdharā", "meter_normalized": "sragdharā", "label": 5}
{"id": 115, "text": "या सृष्टिः स्रष्टुर् आद्या वहति विधिहुतं या हविर् या च होत्री\nये द्वे कालं विधत्तः श्रुतिविषयगुणा या स्थिता व्याप्य विश्वम् ।\nयाम् आहुः सर्वबीजप्रकृतिर् इति यया प्राणिनः प्राणवन्तः\nप्रत्यक्षाभिः प्रसन्नस् तनुभिर् अवतु वस् ताभिर् अष्टाभिर् ईशः ॥", "meter": "sragdharā", "meter_normalized": "sragdharā", "label": 5}
{"id": 116, "text": "क्षिप्तो हस्तावलग्नः प्रसभम् अभिहतो ऽप्य् आददानो ऽंशुकान्तं\nगृह्णन् केशेष्व् अपास्तश् चरणनिपतितो नेक्षितः सम्भ्रमेण।\nआलिङ्गन् यो ऽवधूतस् त्रिपुरयुवतिभिः साश्रुनेत्रोत्पलाभिः\nकामीवार्द्रापराधः स दहतु दुरितं शाम्भवो वः शराग्निः॥", "meter": "sragdharā", "meter_normalized": "sragdharā", "label": 5}
{"id": 117, "text": "सन्मार्गे तावद् आस्ते प्रभवति च नरस् तावद् एवेन्द्रियाणां\nलज्जां तावद् विधत्ते विनयम् अपि समालम्बते तावद् एव।\nभ्रूचापाकृष्टमुक्ताः श्रवणपथगता नीलपक्ष्माण एते\nयावल् लीलावतीनां हृदि न धृतिमुषो दृष्टिबाणाः पतन्ति ॥\n\n\n\nओर् न हृदि ?", "meter": "sragdharā", "meter_normalized": "sragdharā", "label": 5}
{"id": 118, "text": "पादन्यासैः पृथिव्यां विहितविघटनं भूभृताम् अट्टहसैर्\nदृक्तेजःकेतुघण्टाध्वनिभिर् अपि नयन्नाशसृष्टीर् जगन्ति ।\nबिभ्राणस्यावलिप्तप्रशमनविधये भीषणान् अभ्युपायन् \nपायाद् वो जैनगुह्यत्रयहृदयहृदस् पाण्डवं हेरुकस्य ॥", "meter": "sragdharā", "meter_normalized": "sragdharā", "label": 5}
{"id": 119, "text": "काचित् कीर्णा रजोभिर् दिवम् अनुविदधे भिन्नवक्त्रेन्दुलक्ष्मीर्\nअश्रीकाः काश्चिद् अन्तर् दिश इव दधिरे दाहम् उद्भ्रान्तसत्त्वाः।\nभ्रेमुर् वात्या इवान्याः प्रतिपदम् अपरा भूमिवत् कम्पम् आप\nप्रस्थाने पार्थिवानाम् अशुभम् इति पुरोभावि नार्यः शशंसुः॥", "meter": "sragdharā", "meter_normalized": "sragdharā", "label": 5}
{"id": 120, "text": "बभ्रुभ्रूश्मश्रुकेशं शिखरम् इव गिरेर् लग्नदावाग्निमालं  \nनेत्रैः पिङ्गोग्रतारैस् त्रिभिर् इव रविभिश् छिद्रितः कालमेघः ।\nदंष्ट्राचन्द्रप्रभाभिः प्रकटितसुबृहत्तालुपातालमूलं \nशम्भोर् वक्त्रं सुवक्त्रत्रितयभयकरं हन्त्व् अघं दक्षिणं वः ॥", "meter": "sragdharā", "meter_normalized": "sragdharā", "label": 5}
{"id": 121, "text": "मत्ता गोष्ठीगर्भमूढप्रलापा प्रौढा गाढालिङ्गिता यौवनेन ।\nमध्वाताम्रस्वेदमीलत्कपोला लोला लीलाशालिनी कस्य नेष्टा ॥", "meter": "śālinī", "meter_normalized": "śālinī", "label": 6}
{"id": 122, "text": "अध्यारूढाः पीठम् ईशाद् अवाप्तं दुर्दर्शं तद् दुर्धियां दूरतो ऽपि ।\nअष्टाचत्वारिंशद् आद्याः कवीन्द्राश् चक्रुर् भक्तिं भूयसीं चन्द्रचूडे ॥", "meter": "śālinī", "meter_normalized": "śālinī", "label": 6}
{"id": 123, "text": "काष्ठाद् अग्निर् जायते मथ्यमानाद्\nभूमिस् तोयं खन्यमाना ददाति ।\nसोत्साहानां नास्त्य् असाध्यं नराणां\nन्यायारब्धाः सर्वयत्नाः फलन्ति ॥", "meter": "śālinī", "meter_normalized": "śālinī", "label": 6}
{"id": 124, "text": "यः सर्वेषाम् आवरीता वरीयान् \nसर्वैर् भावैर् नावृतो ऽनादिनिष्ठः ।\nमार्गातीतायेन्द्रियाणां नमस् ते \nऽविज्ञेयाय व्योमरूपाय तस्मै ॥", "meter": "śālinī", "meter_normalized": "śālinī", "label": 6}
{"id": 125, "text": "एवं भर्त्रा भर्त्सिताप्य् आर्द्रचित्ता \nनाभूद् एषा मन्थराक्रान्तवृत्तिः ।\nराकाचन्द्रे राजमाने ऽप्य् अबाधं \nवीरुच्छन्ना चन्द्रकान्तस्थलीव ॥", "meter": "śālinī", "meter_normalized": "śālinī", "label": 6}
{"id": 126, "text": "रथ्याघोषैर् बृंहणैर् वारणानाम् \nऐक्यं गच्छन् वाजिनां हेषया च  ।\nव्योमव्यापी संततं दुन्दुभीनाम् \nअव्यक्तो ऽभूद् ईशितेव प्रणादः  ॥", "meter": "śālinī", "meter_normalized": "śālinī", "label": 6}
{"id": 127, "text": "रोषावेशाद् गच्छतां प्रत्यमित्रं \nदूरोत्क्षिप्तस्थूलबाहुध्वजस्य  ।\nदीर्घास् तिर्यग् वैजयन्तीसदृश्यः \nपादातस्य भ्रेजिरे खड्गलेखाः ॥", "meter": "śālinī", "meter_normalized": "śālinī", "label": 6}
{"id": 128, "text": "वध्राबद्धा धौरितेन प्रयाताम् \nअश्वीयानाम् उच्चकैर् उच्चलन्तः ।\nरौक्मा रेजुः स्थासका मूर्तिभाजो \nदर्पस्येव व्याप्तदेहस्य शेषाः ॥", "meter": "śālinī", "meter_normalized": "śālinī", "label": 6}
{"id": 129, "text": "सान्द्रत्वक्कास् तल्पलाश्लिष्टकक्षा \nआङ्गीं शोभाम् आप्नुवन्तश् चतुर्थीम् ।\nकल्पस्यान्ते मारुतेनापनुन्नाश् \nचेलुश् चण्डं गण्डशैला इवेभाः ॥", "meter": "śālinī", "meter_normalized": "śālinī", "label": 6}
{"id": 130, "text": "संक्रीडन्ती तेजिताश्वस्य रागाद् \nउद्यम्याराद् अग्रकायोत्थितस्य  ।\nरंहोभाजाम् अक्षधूः स्यन्दनानां \nहाकारं नु प्राजितुः प्रत्यनन्दत्  ॥", "meter": "śālinī", "meter_normalized": "śālinī", "label": 6}
{"id": 131, "text": "धर्माधर्मौ तद्विपाकस् त्रयो ऽपि क्लेशाः पञ्च प्राणिनाम् आयतन्ते । \nयस्मिन्न् एतैर् नो परामृष्त ईशो यस् तं वन्दे विष्णुम् ओंकारवाच्यम् ॥", "meter": "śālinī", "meter_normalized": "śālinī", "label": 6}
{"id": 132, "text": "कुर्वाणानां साम्परायान्तरायं \nभूरेणूनां मृत्युना मार्जनाय  ।\nसम्मार्जन्यो नूनम् उद्धूयमाना \nभान्ति स्मोच्चैः केतनानां पताकाः ॥", "meter": "śālinī", "meter_normalized": "śālinī", "label": 6}
{"id": 133, "text": "छेदे हृद्या विभ्रमाणां चतुर्णां तूर्णप्राप्ताव् आर्यसत्यामृतानाम् ।\nपुण्यावस्था त्वत्कटाक्षेक्षणे ऽपि प्रौढप्रज्ञाशालिनी काप्य् उदेति ॥", "meter": "śālinī", "meter_normalized": "śālinī", "label": 6}
{"id": 134, "text": "निर्घातोग्रैः कुञ्जलीनाञ् जिघांसुर् ज्यानिर्घोषैः क्षोभयामास सिंहान् ।\nनूनं तेषाम् अभ्यसूयापरो ऽसौ वीर्योदग्रे राजशब्दं मृगाणाम् ॥", "meter": "śālinī", "meter_normalized": "śālinī", "label": 6}
{"id": 135, "text": "संसेवन्ते दानशीला विमुक्त्यै सम्पश्यन्तो जन्मदुःखं पुमांसः ।\nयन्निःषङ्गस् त्वं फलस्यानतेभ्यस् तत् कारुण्यं केवलं न स्वकार्यम् ॥", "meter": "śālinī", "meter_normalized": "śālinī", "label": 6}
{"id": 136, "text": "नानारत्नज्योतिषां संनिपातैश् छन्नेष्व् अन्तःसानु वप्रान्तरेषु ।\nबद्धां बद्धां भित्तिशङ्काम् अमुष्मिन् नावानावान् मारतिश्वा निहन्ति ॥", "meter": "śālinī", "meter_normalized": "śālinī", "label": 6}
{"id": 137, "text": "कृत्वा पुंवत् पातम् उच्चैर् भृगुभ्यो मूर्ध्नि ग्राव्णां जर्जरा निर्झरौघाः ।\nकुर्वन्ति द्याम् उत्पतन्तः स्मरार्तस्वर्लोकस्त्रीगात्रनिर्वाणम् अत्र ॥", "meter": "śālinī", "meter_normalized": "śālinī", "label": 6}
{"id": 138, "text": "संजग्माते ताव् अपायानपेक्षौ सेनाम्भोधी धीरनादौ रयेण ।\nपक्षच्छेदात् पूर्वम् एकत्र देशे वाञ्छन्तौ वा सह्यविन्ध्यौ निलेतुम् ॥", "meter": "śālinī", "meter_normalized": "śālinī", "label": 6}
{"id": 139, "text": "घण्टानादा निःस्वना दिण्डिमानां ग्रैवेयाणाम् आरवा ब्रह्मितानि।\nआम् इत्य् एव प्रत्यवोचन् गजानाम् उत्साहार्थम् वाचम् आधोरणस्य॥", "meter": "śālinī", "meter_normalized": "śālinī", "label": 6}
{"id": 140, "text": "कीर्णा रेजे साजिभूमिः समन्ताद् अप्राणद्भिः प्राणभाजां प्रतीकैः ।\nबह्वारब्धैर् अर्धसंयोजितैर् वा रूपैः स्रष्टुः सृष्टये कर्मशाला ॥", "meter": "śālinī", "meter_normalized": "śālinī", "label": 6}
{"id": 141, "text": "मातर् मेदिनि तात मारुत सखे तेजः सुबन्धो जल\nभ्रातर् व्योम निबद्ध एष भवतामन्त्यः प्रणामाञ्जलिः ।\nयुष्मत्सङ्गवशोपजातसुकृतोद्रेकस्फुरन् निर्मल-\nज्ञानापास्तसमस्तमोहमहिमा लीये परब्रह्मणि ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 142, "text": "मेघैर् मेदुरम् अम्बरम् वनभुवः श्यामास् तमालद्रुमैर्\nनक्तम् भीरुर् अयं त्वम् एव तद् इमम् राधे गृहम् प्रापय ।\nइत्थं नन्दनिदेशतश् चलितयोः प्रत्यध्वकुञ्जद्रुमम्\nराधामाधवयोः जयन्ति यमुनाकूले रहःकेलयः ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 143, "text": "वाचः पल्लवयत्य् उमापतिधरः संदर्भशुद्धिम् गिराम्\nजानीते जयदेव एव शरणः श्लाघ्यो दुरूहद्रुते ।\nशृङ्गारोत्तरसत्प्रमेयरचनैः आचार्यगोवर्धन-\nस्पर्धी को ऽपि न विश्रुतः श्रुतिधरो धोयी कविक्ष्मापतिः ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 144, "text": "भ्रूचापे निहितः कटाक्षविशिखः निर्मातु मर्मव्यथाम्\nश्यामात्मा कुटिलः करोतु कबरीभारो ऽपि मारोद्यमम् ।\nमोहम् तावत् अयम् च तन्वि तनुताम् बिम्बाधरः रागवान्\nसद्वृत्तस्तनमण्डलः तव कथम् प्राणैः मम क्रीडति ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 145, "text": "आवासो विपिनायते प्रियसखीमालापि जालायते\nतापो ऽपि श्वसितेन दावदहनज्वालाकलापायते ।\nसापि त्वद्विरहेण हन्त हरिणीरूपायते हा कथं\nकन्दर्पो ऽपि यमायते विरचयन् शार्दूलविक्रीडितम् ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 146, "text": "यः कौमरहरः स एव हि वरस्ता एव चैत्रक्षपास्ते\nचोन्मीलितमालतीसुरभयः प्रौढाः कदम्बानिलाः ।\nसा चैवास्मि तथापि तत्र सुरतव्यापारलीलाविदौ\nरेवारोधसि वेतसीतरुतले चेतः समुत्कण्ठते ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 147, "text": "स्वाध्यायः पठितो यथाविधि परामृष्टानि चाङ्गानि षण्\nमीमांसापि निरूपितेति विहितं कर्म द्विजन्मोचितम् ।\nनित्याधूतकुतर्कधूसरगिरां यावत् तु वेदद्विषां\nन्यक्कारो न कृतः कृतार्थ इव मे तावन् न विद्याश्रमः ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 148, "text": "सच्छायः स्थिरधर्ममूलवलयः पुण्यालवालस्थितिर्\nधीविद्याकरुणाम्भसा हि विलसद्विस्तीर्णशाखान्वितः ।\nसंतोषोज्ज्वलपल्लवः शुचियशःपुष्पः सदासत्फलः\nसर्वाशापरिपूरको विजयते श्रीबुद्धकल्पद्रुमः ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 149, "text": "दन्तोल्लेखनखक्षतादिदयितव्यापारपारम्परी-\nनिर्ग्लानापि हि कामिनी दिनमुखे निःसीमम् आनन्दति ।\nमार्जारीनखराङ्कुराखुदशनव्याविद्ध्यमाना मनाग् \nआयुर्वेदविदो ऽभिगच्छति रुदत्य् आसन्नमृत्युर् यथा ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 150, "text": "बाणीभूतपुराणपूरुषधृतिप्रत्याशया धाविते\nविद्रातीक्षणजाशुशुक्षणिकणक्लान्ते शकुन्तेश्वरे ।\nनम्रोन्नम्रभुजंगपुंगवगुणव्याकृष्टबाणासन-\nक्षिप्तास्त्रस्य पुरद्रुहो विजयते संधानसीमा श्रमः ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 151, "text": "श्रीमद्विट्ठलम् एकम् अव्ययं अजं शब्दात्मकं ब्रह्म यः \nस्वेच्छातो जगदुद्भवस्थितिलये हेतुः स्वमायागुणैः ।\nयच्छ्वासः श्रुतिसंततिव्यवहृतिस् तम् पुण्डरीकाश्रमे \nभक्तानुग्रहहेतुतः स्थितम् अहं वन्दे मुदे संविदे ॥१॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 152, "text": "प्रासादाः शशिरश्मिशुभ्रहिमवच्छृङ्गप्रतिस्पर्धिनः \nस्निग्धान्य् आम्रवणानि शाद्वलचिता हृद्या लतामण्डपाः ।\nउन्मीलद्बिसकन्ददन्तुरशरद्व्योमानुकारोदकाः \nपद्मिन्यो विहरत्सरोरुहरजोरक्ताङ्गभृङ्गाङ्गनाः ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 153, "text": "वेन्दे तं यतिवृन्दवन्दितपदं श्रीरामचन्द्रादि यन्-\nनामाभाति सरस्वतीपरपदं वादीन्द्रविद्रावकम् ।\nयो विद्याः समदाच् चतुर्दश मुदा श्रीशेषभाष्यादिकाः \nशिष्येभ्यो मयि यत्कृपास्ति सततं सच्छास्त्रसंवित्तये ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 154, "text": "लोके ऽस्मिन् यदुपक्रमं वरिवृतीत्य् औदार्यलोकज्ञता-  \nविद्वत्तोपकृतिक्षमासुजनतावेदोक्तधार्मादरम् ।\nआचार्यं कृतकालनिर्णयमहाग्रन्थार्थसद्दीपिका-\nटीकं तं नरसिंहम् आत्मजनकं वेन्दे विदां संमतम् ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 155, "text": "स्पष्टत्वात् समुपेक्षितानि कतिचिद् व्याख्यातकल्पत्वतो \nरामाचार्यवरैर् अमूनि विशदं व्याख्यामि सूत्राण्य् अहम् ।\nग्रन्थे ऽस्मिन् स्वरसाधनं कतिपयान् औणादिकांश् च ब्रुवे \nस्थाने तांश् च गणान् यथामति तथा न्यायान् पदैः सूचितान् ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 156, "text": "टीकेयं विपुलेति येन विदुषा संक्षिप्यते तस्य नो \nलाभः किं तु समीहिताः पुनर् अमी सर्वे विशेषा हताः ।\nयेनास्माभिर् अनेकसूरिरचितग्रन्थार्थम् आलोड्य तत्- \nसारं मूलगतं विशेषविदुषां प्रीत्यै प्रकाशीकृतम् ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 157, "text": "सद्विद्यानिलयः सदागमगुरुः सत्संप्रदायाग्रणीः \nसद्धर्मस्थितिकृत् समस्वपरदृक् सभ्यः सतां संमतः ।\nसारासारविविक् समस्तगुणयुक् संसारसिण्धोस् तरिः \nश्रीगोपालगुरुः सदावतु स नः श्रीविट्ठलो यः स्वयम् ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 158, "text": "ये ऽमी केचन मत्सरात् सवयसो दुर्मानसारा नराः \nगम्भीरां गुणशालिनीम् अपि गिरं निन्दन्ति निन्दन्तु ते ।\nसारासारविचारकौशलदशापारे परे ऽवस्थिताः \nसन्तः सन्त्य् अनसूयवो ऽपि बहवः शंसन्ति ये मद्गिरम् ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 159, "text": "चूडोत्तंसितचारुचन्द्रकलिकाचञ्चच्छिखाभास्वरो\nलीलादग्धविलोलकामशलभः श्रेयोदशाग्रे स्फुरन् ।\nअन्तःस्फूर्जदपारमोहतिमिरप्राग्भारम् उच्छेदयंश्\nचेतःसद्मनि योगिनां विजयते ज्ञानप्रदीपो हरः ॥१॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 160, "text": "आदित्यस्य गतागतैर् अहरहः संक्षीयते जीवितं \nव्यापारैर् बहुकार्यभारगुरुभिः कालो न विज्नायते ।\nदृष्ट्वा जन्मजराविपत्तिमरणं त्रासश् च नोत्पद्यते \nपीत्वा मोहमयीं प्रमादमदिराम् उन्मत्तभूतं जगत् ॥", "meter": "śārdūlavikrīḍita", "meter_normalized": "śārdūlavikrīḍita", "label": 7}
{"id": 161, "text": "स न्यस्तचिह्नाम् अपि राजलक्ष्मीं तेजोविशेषानुमितां दधानः ।  \nआसीद् अनाविष्कृतदानराजिर् अन्तर्मदावस्थ इव द्विपेन्द्रः ॥", "meter": "upajāti_family", "meter_normalized": "upajāti_family", "label": 8}
{"id": 162, "text": "लताप्रतानोद्ग्रथितैः स कैशैर् अधिज्यधन्वा विचचार दावम् ।  \nरक्षापदेशान् मुनिहोमधेनोर् वन्यान् विनेष्यन्न् इव दुष्टसत्त्वान् ॥", "meter": "upajāti_family", "meter_normalized": "upajāti_family", "label": 8}
{"id": 163, "text": "विसृष्टपार्श्वानुचरस्य तस्य पार्श्वद्रुमाः पाशभृता समस्य ।  \nउदीरयामासुर् इवोन्मदानाम् आलोकशब्दं वयसां विरावैः ॥", "meter": "upajāti_family", "meter_normalized": "upajāti_family", "label": 8}
{"id": 164, "text": "मरुत्प्रयुक्ताश् च मरुत्सखाभं तम् अर्च्यम् आराद् अभिवर्तमानम् ।  \nअवाकिरन् बाललताः प्रसूनैर् आचारलाजैर् इव पौरकन्याः ॥", "meter": "upajāti_family", "meter_normalized": "upajāti_family", "label": 8}
{"id": 165, "text": "लताप्रतानोद्ग्रथितैः स कैशैर् अधिज्यधन्वा विचचार दावम् ।  \nरक्षापदेशान् मुनिहोमधेनोर् वन्यान् विनेष्यन्न् इव दुष्टसत्त्वान् ॥", "meter": "upajāti_family", "meter_normalized": "upajāti_family", "label": 8}
{"id": 166, "text": "तच्चित्तरत्नग्रहणाय सम्यक् \nपूजां करोम्य् एष तथागतानाम् ।\nसद्धर्मरत्नस्य च निर्मलस्य \nबुद्धात्मजानां च गुणोदधीनाम् ॥", "meter": "upajāti_family", "meter_normalized": "upajāti_family", "label": 8}
{"id": 167, "text": "यावन्ति पुष्पाणि फलानि चैव \nभैषज्यजातानि च यानि सन्ति ।\nरत्नानि यावन्ति च सन्ति लोके\nजलानि च स्वच्छमनोरमाणि ॥", "meter": "upajāti_family", "meter_normalized": "upajāti_family", "label": 8}
{"id": 168, "text": "महीधरा रत्नमयास् तथान्ये \nवनप्रदेशाश् च विवेकरम्याः ।\nलताः सुपुष्पाभरणोज्ज्वलाश् च \nद्रुमाश् च ये सत्फलनम्रशाखाः ॥", "meter": "upajāti_family", "meter_normalized": "upajāti_family", "label": 8}
{"id": 169, "text": "किं चारुचारित्रविलासशून्यास्\nकुर्वन्ति भूपाः कविसंग्रहेण ।\nकिं जातु गुञ्जाफलभूषणानां \nसुवर्णकारेण वनेचराणाम् ॥", "meter": "upajāti_family", "meter_normalized": "upajāti_family", "label": 8}
{"id": 170, "text": "अस्त्य् उत्तरस्यां दिशि देवतात्मा \nहिमालयो नाम नगाधिराजः ।\nपूर्वापरौ तोयनिधी विगाह्य \nस्थितः पृथिव्या इव मानदण्डः ॥", "meter": "upajāti_family", "meter_normalized": "upajāti_family", "label": 8}
{"id": 171, "text": "यः सर्वथा सर्वहतान्धकारः \nसंसारपंकाज् जगद् उज्जहार \nतस्मै नमस्कृत्य यथार्थशास्त्रे \nशास्त्रं प्रवक्ष्याम्य् अभिधर्मकोशम्।", "meter": "upajāti_family", "meter_normalized": "upajāti_family", "label": 8}
{"id": 172, "text": "दुष्टः शब्दः स्वरतः वर्णतः वा  मिथ्या प्रयुक्तः न तम् अर्थम् आह ।\nस वाग्वज्रः यजमानम् हिनस्ति यथेन्द्रशत्रुः स्वरतः अपराधात् ॥", "meter": "upajāti_family", "meter_normalized": "upajāti_family", "label": 8}
{"id": 173, "text": "महाबलो ज्ञानसमाधिदन्तो\nयः पञ्जरं जन्ममयं विदार्य ।\nविवेश निर्वृत्यटवीं प्रशान्तां\nतं शास्तृनागं शिरसा नमामि ॥", "meter": "upajāti_family", "meter_normalized": "upajāti_family", "label": 8}
{"id": 174, "text": "आशासु राशीभवदङ्गवल्लीभासैव दासीकृतदुग्धसिन्धुम् ।  \nमन्दस्मितैर् निन्दितशारदेन्दुं वन्दे ऽरविन्दासनसुन्दरि त्वाम् ॥", "meter": "upajāti_family", "meter_normalized": "upajāti_family", "label": 8}
{"id": 175, "text": "अथ प्रजानाम् अधिपः प्रभाते जायाप्रतिग्राहितगन्धमाल्याम् ।  \nवनाय पीतप्रतिबद्धवत्सां यशोधनो धेनुम् ऋषेर् मुमोच ॥", "meter": "upajāti_family", "meter_normalized": "upajāti_family", "label": 8}
{"id": 176, "text": "तस्याः खुरन्यासपवित्रपुंसुम् अपांसुलानां धुरि कीर्तनीया ।  \n मार्गं मनुष्येश्वरधर्मपत्नी श्रुतेर् इवार्थं स्मृतिर् अन्वगच्छत् ॥", "meter": "upajāti_family", "meter_normalized": "upajāti_family", "label": 8}
{"id": 177, "text": "निवर्त्य राजा दयितां दयालुस् तां सौरभेयीं सुरभिर् यशोभिः ।  \n पयोधरीभूतचतुःसमुद्रां जुगोप गोरूपधरामिवोर्वीम् ॥", "meter": "upajāti_family", "meter_normalized": "upajāti_family", "label": 8}
{"id": 178, "text": "व्रताय तेनानुचरेण धेनोर् न्यषेधि शेषो ऽप्य् अनुयायिवर्गः ।  \nन चान्यतस् तस्य शरीररक्षा स्ववीर्यगुप्ता हि मनोः प्रसूतिः ॥", "meter": "upajāti_family", "meter_normalized": "upajāti_family", "label": 8}
{"id": 179, "text": "आस्वादवद्भिः कवलस् तृणानां कण्डूयनैर् दंशनिवारणैश् च ।  \n अव्याहतैः स्वैरगतैः स तस्याः सम्राट् समाराधनतत्परो ऽभूत् ॥", "meter": "upajāti_family", "meter_normalized": "upajāti_family", "label": 8}
{"id": 180, "text": "स्थितः स्थिताम् उञ्चलितः प्रयातां निषेदुषीम् आसनबन्धधीरः ।  \nजलाभिलाषी जलम् आददानां छायेव तां भूपतिर् अन्वगच्छत् ॥", "meter": "upajāti_family", "meter_normalized": "upajāti_family", "label": 8}
{"id": 181, "text": "दिष्टान्तम् आप्स्यति भवान् अपि पुत्रशोकाद् \nअन्ते वयस्य् अहम् इवेति तम् उक्तवन्तम् ।\nआक्रान्तपूर्वम् इव मुक्तविषं भुजंगं \nप्रोवाच कोसलपतिः प्रथमापराद्धः ॥", "meter": "vasantatilakā", "meter_normalized": "vasantatilakā", "label": 9}
{"id": 182, "text": "सम्यग्विनीतम् अथ वर्महरं कुमारम् \nआदिश्य रक्षणविधौ विधिवत् प्रजानाम् ।\nरोगोपसृष्टतनुदुर्वसतिं मुमुक्षुः \nप्रायोपवेशनमतिर् नृपतिर् बभूव ॥", "meter": "vasantatilakā", "meter_normalized": "vasantatilakā", "label": 9}
{"id": 183, "text": "तस्य प्रसह्य हृदयं किल शोकशङ्कुः \nप्लक्षप्ररोह इव सौधतलं बिभेद ।\nप्राणान्तहेतुम् अपि तं भिषजाम् असाध्यं \nलाभं प्रियानुगमने त्वरया स मेने ॥", "meter": "vasantatilakā", "meter_normalized": "vasantatilakā", "label": 9}
{"id": 184, "text": "आकर्ण्य वारवनितापठितं सभायां\nसंपूरणं सपदि पादम् उदारभावः ।\nयः कालिदासमरणं हृदि निश्चिकाय \nभोजः स एव परमं भुवि भावबोद्धा ॥", "meter": "vasantatilakā", "meter_normalized": "vasantatilakā", "label": 9}
{"id": 185, "text": "आकर्णितानि रसितानि यया प्रसर्पत् \nप्रद्युम्नराजरथनिःस्वनसोदराणि ।\nउच्चै रणच्चरणनूपुरया पुरन्ध्र्या\nक्षिप्रं प्रियं कुपितयापि तयाभिसस्रे ॥", "meter": "vasantatilakā", "meter_normalized": "vasantatilakā", "label": 9}
{"id": 186, "text": "आकर्ण्य गर्जितरवं घनगर्जितुल्यं\nसिंहस्य यान्ति वनम् अन्यद् इभा भयार्ताः ।\nतत्रैव पौरुषनिधिः स्वकुलेन सार्धं\nदर्पोद्धुरो वसति वीतभयो वराहः ॥", "meter": "vasantatilakā", "meter_normalized": "vasantatilakā", "label": 9}
{"id": 187, "text": "व्यर्थं विलोक्य कुसुमेषुम् असुव्यये ऽपि \nगौरीपतीक्षणशिखिज्वलितो मनोभूः ।\nरोषाद् वशीकरणम् अस्त्रम् उपाददे यां \nसा सुभ्रुवां विजयते जगति प्रतिष्ठा ॥", "meter": "vasantatilakā", "meter_normalized": "vasantatilakā", "label": 9}
{"id": 188, "text": "श्रेयांसि वः स सुगतः कुरुताद् अपार- \nसंसारसागरसमुत्तरणैकसेतुः ।\nदुर्वारमारपरिवारबलावलेप- \nकल्पान्तसंततपयःप्रसरैर् अहार्यः ॥", "meter": "vasantatilakā", "meter_normalized": "vasantatilakā", "label": 9}
{"id": 189, "text": "शास्ता समस्तभुवनं भगवान् अपायात् \nपायाद् अपास्ततिमिरो मिहिरोपमेयः ।\nसंसारभित्तिभिदुरो भवकन्दकन्दु- \nकन्दर्पदर्पदलनव्यसनी मुनीन्द्रः ॥", "meter": "vasantatilakā", "meter_normalized": "vasantatilakā", "label": 9}
{"id": 190, "text": "मुग्धाङ्गुलीकिशलयाङ्घ्रिसुवर्णकुम्भ- \nवान्तेन कान्तिपयसा धुसृणारुणेन \nयो वन्दमानम् अभिषिञ्चति धर्मराज्ये \nजागर्तु वो हितसुखाय स मञ्जुवज्रः ॥", "meter": "vasantatilakā", "meter_normalized": "vasantatilakā", "label": 9}
{"id": 191, "text": "अद्यापि तां कनकचम्पकदामगौरीं \nफुल्लारविन्दवदनां तनुरोमराजीम् ।\nसुप्तोत्थितां मदनविह्वललालसाङ्गीं \nविद्यां प्रमादगुणिताम् इव चिन्तयामि ॥", "meter": "vasantatilakā", "meter_normalized": "vasantatilakā", "label": 9}
{"id": 192, "text": "नानाकवीन्द्रवचनानि मनोहराणि \nसंख्यावतां परमकण्ठविभूषणानि ।\nआकम्पकानि शिरसश् च महाकवीनां \nतेषां समुच्चयम् अनर्घम् अहं विधास्ये ॥", "meter": "vasantatilakā", "meter_normalized": "vasantatilakā", "label": 9}
{"id": 193, "text": "अद्यापि तां शशिमुखीं नवयौवनाढ्यां \nपीनस्तनीं पुनर् अहं यदि गौरकान्तिम् ।\nपश्यामि मन्मथशरानलपीडिताङ्गीं \nगात्राणि संप्रति करोमि सुशीतलानि ॥", "meter": "vasantatilakā", "meter_normalized": "vasantatilakā", "label": 9}
{"id": 194, "text": "अद्यापि तां यदि पुनः कमलायताक्षीं \nपश्यामि पीवरपयोधरभारखिन्नाम् ।\nसंपीड्य बाहुयुगलेन पिबामि वक्त्रम् \nउन्मत्तवन् मधुकरः कमलं यथेष्टम् ॥", "meter": "vasantatilakā", "meter_normalized": "vasantatilakā", "label": 9}
{"id": 195, "text": "अद्यापि तां सुरतताण्डवसूत्रधारीं \nपूर्णेन्दुसुन्दरमुखीं मदविह्वलाङ्गीम् ।\nतन्वीं विशालजघनस्तनभारनम्रां \nव्यालोलकुन्तलकलापवतीं स्मरामि ॥", "meter": "vasantatilakā", "meter_normalized": "vasantatilakā", "label": 9}
{"id": 196, "text": "अद्यापि तां सुरतजागरघूर्णमान \nतिर्यग्वलत्तरलतारकम् आयताक्षीम् ।\nशृङ्गारसारकमलाकरराजहंसीं \nव्रीडाविनम्रवदनाम् उषसि स्मरामि ॥", "meter": "vasantatilakā", "meter_normalized": "vasantatilakā", "label": 9}
{"id": 197, "text": "श्रीमन्ति सद्गुणपरिग्रहमङ्गलानि  \nकीर्त्यास्पदान्य् अनवगीतमनोहराणि ।\nपूर्वेषु जन्मसु मुनेश् चरिताद्भुतानि  \nभक्त्या स्वकाव्यकुसुमाञ्जलिनार्चयिष्ये ॥", "meter": "vasantatilakā", "meter_normalized": "vasantatilakā", "label": 9}
{"id": 198, "text": "कष्टो जनः कुलधनैरनुरञ्जनीयस्\nतन् नो यदुक्तमशिवं न हि तत्क्षमं ते ।\nनैसर्गिकी सुरभिणः कुसुमस्य सिद्धा \nमूर्ध्नि स्थितिर्न चरणैरवताडनानि ॥", "meter": "vasantatilakā", "meter_normalized": "vasantatilakā", "label": 9}
{"id": 199, "text": "वाग्देवताचरितचित्रितचित्तसद्मा\nपद्मावतीचरणचारणचक्रवर्ती ।\nश्रीवासुदेवरतिकेलिकथासमेतम्\nएतम् करोति जयदेवकविः प्रबन्धम् ॥", "meter": "vasantatilakā", "meter_normalized": "vasantatilakā", "label": 9}
{"id": 200, "text": "तौ दम्पती बहु विलप्य शिशोः प्रहर्त्रा \nशल्यं निखातम् उदहारयताम् उरस्तः ।\nसो ऽभूत् परासुर् अथ भूमिपतिं शशाप \nहस्तार्पितैर् नयनवारिभिर् एव वृद्धः ॥", "meter": "vasantatilakā", "meter_normalized": "vasantatilakā", "label": 9}
