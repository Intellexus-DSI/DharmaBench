{"id": 285, "text": "केषां शुद्धशिष्याणाम्? शुद्धाः सेकादिभिः प्रहीणप्राकृताहंकारमलाश् च ते शिष्याः परार्थकरणादिभिर् अनुशासनीयाश् चेति। उक्तं महामुद्रातिलके—\n\n विषं मन्त्रादिभिर् यद्वत् शोध्यमानं रसायनम् ।\n तद्वत् सेकादिभिः शिष्यम् अशुद्धं शुद्धिमद् भवेद् ॥ इति।\n\nतेषां परकार्यशुभोद्यमः कल्याणोत्साह इति।", "ground_truth": [["Title", "महामुद्रातिलके"], ["Quote", "विषं मन्त्रादिभिर् यद्वत् शोध्यमानं रसायनम् ।\n तद्वत् सेकादिभिः शिष्यम् अशुद्धं शुद्धिमद् भवेद् ॥"]], "txt_src": "raviśrījñāna_guṇabharaṇī.txt_17"}
{"id": 296, "text": "उक्तं च—\n\n प्राङ् मही सलिलं गच्छेज् जलं गच्छति पावकम् ।\n पावको वायुम् अन्वेति वायुर् विज्ञानम् आविशेत् ॥\n विज्ञानं धारणाङ्गत्वं प्रभास्वरम् अथाविशेद् ।\n\nइति। मायाजाले दिवायोगेन षट्स्कन्धविशुद्धिरूपाणि षण्निमित्तानि गगनोद्भव इत्यादिना कथितानि। श्रीमदादिबुद्धतन्त्रराजे तु विषयेन्द्रियप्रज्ञोपायविशुद्धिरूपाणि दशनिमित्तानि मुख्यतः प्रतिपादितानि।\n\nएभिः करणैर् इति दिव्यचक्षुरादिभिः प्रत्याहाराङ्गलब्धैर् बन्धसंयोगैः प्राणबन्धहेतुत्वात् प्राणयामरूपैः। स एव प्रत्याहार एव इति भावः, कल्पनापोढाभ्रान्तप्रत्यक्षत्वात्।", "ground_truth": [["Title", "मायाजाले"], ["Title", "श्रीमदादिबुद्धतन्त्रराजे"], ["Quote", "प्राङ् मही सलिलं गच्छेज् जलं गच्छति पावकम् ।\n पावको वायुम् अन्वेति वायुर् विज्ञानम् आविशेत् ॥\n विज्ञानं धारणाङ्गत्वं प्रभास्वरम् अथाविशेद् ।"], ["Quote", "गगनोद्भव"]], "txt_src": "raviśrījñāna_guṇabharaṇī.txt_28"}
{"id": 117, "text": "इति द्वयोः समुदायो द्वयम् इति युज्यते। मतम् इति संमतमभिमतम्। केषाम्? प्रहीणावरणधियां बुद्धानां भगवताम्, तन्मार्गानुयायिनाम् आर्यश्रावकप्रत्येकबुद्धबोधिसत्त्वानां च। इदम् एव सत्यद्वयं नान्यत् सत्यम् अस्तीत्य् अवधारणार्थो ऽपि युज्यते चकारः। तद् उक्तम्—\n\n द्वे सत्ये समुपाश्रित्य बुद्धानां धर्मदेशना ।\n लोकसंवृतिसत्यं च सत्यं च परमार्थतः ॥\n\nइति। पितापुत्रसमागमे चोक्तम्—\n\n सत्य इमे दुवि लोकविदूनां दिष्ट स्वयं अश्रुणित्व परेषाम् ।\n संवृति या च तथा परमार्थो सत्यु न सिध्यति किं च तृतीयु ॥\n\nइति।", "ground_truth": [["Title", "पितापुत्रसमागमे"], ["Quote", "द्वे सत्ये समुपाश्रित्य बुद्धानां धर्मदेशना ।\n लोकसंवृतिसत्यं च सत्यं च परमार्थतः ॥"], ["Quote", "सत्य इमे दुवि लोकविदूनां दिष्ट स्वयं अश्रुणित्व परेषाम् ।\n संवृति या च तथा परमार्थो सत्यु न सिध्यति किं च तृतीयु ॥"]], "txt_src": "prajñākaramati_bcap_c9_1-20.txt_23"}
{"id": 347, "text": "ननूक्तं प्रज्ञापारमितायाम्—\n\n   यच् चानुत्तरं सम्यक्सम्बोधिसुखम्\n\nइति?\n\nउक्तम् एतत् । न त्व् अस्योपायो दर्शितः । उपायभूतसहजमहासुखानुपदेशात् । तस्मात् तद् अप्य् अनेनैव क्रमेण बोद्धव्यम् ।", "ground_truth": [["Title", "प्रज्ञापारमितायाम्"], ["Quote", "यच् चानुत्तरं सम्यक्सम्बोधिसुखम्"]], "txt_src": "abhayākaragupta_abhayapaddhati.txt_39"}
{"id": 70, "text": "महायानोत्तरे च । \n\n तां चाविद्यावासभूमिम् अविद्यावासभूमिप्रत्ययं च सूक्ष्मनिमित्तप्रपञ्चसमुदाचारसमुत्थापितम् अनास्रवं कर्म प्रतीत्य मनोमयस्कन्धसमुदायः। तत्र क्लेशसंक्लेशवद् अविद्यावासभूमिः। कर्मसंक्लेशवद् अनास्रवकर्माभिसंस्कारः। जन्मसंक्लेशवत् त्रिविधमनोमयात्मभावनिर्वृत्तिः । तत्प्रत्यया च जातिप्रत्ययम् इव जरामरणम् अचिन्त्यपारिणामिकी च्युतिः\n\nइति।", "ground_truth": [["Title", "महायानोत्तरे"], ["Quote", "तां चाविद्यावासभूमिम् अविद्यावासभूमिप्रत्ययं च सूक्ष्मनिमित्तप्रपञ्चसमुदाचारसमुत्थापितम् अनास्रवं कर्म प्रतीत्य मनोमयस्कन्धसमुदायः। तत्र क्लेशसंक्लेशवद् अविद्यावासभूमिः। कर्मसंक्लेशवद् अनास्रवकर्माभिसंस्कारः। जन्मसंक्लेशवत् त्रिविधमनोमयात्मभावनिर्वृत्तिः । तत्प्रत्यया च जातिप्रत्ययम् इव जरामरणम् अचिन्त्यपारिणामिकी च्युतिः"]], "txt_src": "abhayākaragupta_munimatālaṅkāra.txt_23"}
{"id": 30, "text": "एतच् चायुक्तम्, आत्मनः सिद्धये प्रमाणाभावात्। न हि प्रत्यक्षेण आत्मा प्रतीयते, चक्षुरादिज्ञानानां रूपादिविषयपञ्चकनियतत्वात्। मानसस्याप्य् अहंप्रत्ययस्य शरीरादिविषयत्वात् गौरो ऽहं स्थूलो ऽहं गच्छाम्य् अहम् इत्याद्याकारेण अहंप्रत्यय उत्पद्यते, यद् आह अलङ्कारकारः—\n\n अहम् इत्य् अपि यज् ज्ञानं तच् छरीरेन्द्रियांशवित् । \n अहं काणः सुखी गौरः समानाधारवेदनात् ॥\n\nन चास्य शरीरव्यतिरिक्तस्य तद्धर्मो गौरत्वं स्थूलत्वं वा। न च विभोर् अमूर्तस्य मूर्तद्रव्यानुविधायिनी गमनक्रिया युक्तिमती। न चायं माणवके सिंहप्रत्यय एव भाक्तो युक्तः, स्खलद्वृत्तिप्रसङ्गात्।", "ground_truth": [["Author", "अलङ्कारकारः"], ["Quote", "अहम् इत्य् अपि यज् ज्ञानं तच् छरीरेन्द्रियांशवित् । \n अहं काणः सुखी गौरः समानाधारवेदनात् ॥"]], "txt_src": "mokṣākaragupta_tarkabhāṣā.txt_31"}
{"id": 192, "text": "ननु लोकप्रसिद्धिबाधाया अबाधकत्वात् कथम् आलोचनं विमर्दश् चेद् इत्यादिना बाधा दर्शिता । तद् एतद् अपि भवतो ऽअस्मदभिप्रायापरिज्ञानफलम् । यतो विरमानन्दं जगच् चैवेति विमर्दस्य जगद्रूपतया प्रस्तुतबाधनेन यथोक्तसर्वागमविघटनात् । आलोचनम् इत्यादिग्रन्थो ऽपि विघटत एवेत्य् अत आलोचनम् इत्यादिना बाधा दर्शिता । अत एवार्यनागार्जुनपादैर् अपि चतुर्मुद्रान्वये—\n\n परमविरमयोर् मध्ये लक्ष्यम् वीक्ष्य दृढीकुरु ।\n\nइति बाधा दर्शिता ।", "ground_truth": [["Author", "आर्यनागार्जुनपादैर्"], ["Title", "चतुर्मुद्रान्वये"], ["Quote", "आलोचनं विमर्दश् चेद्"], ["Quote", "विरमानन्दं जगच् चैवे"], ["Quote", "आलोचनम्"], ["Quote", "परमविरमयोर् मध्ये लक्ष्यम् वीक्ष्य दृढीकुरु ।"]], "txt_src": "sekanirdeśapañjikā.txt_22"}
{"id": 79, "text": "अत्र वैभाषिकाः—संज्ञा विप्रयुक्तेन नाम्ना सहैकार्थप्रवृत्ता। नाम चार्थं द्योतयति संज्ञा जानाति। सा तु नामनिमित्तार्थसंकेतज्ञाना पट्वी। ते हि वचनान् नामावस्यन्ति, नाम्नश् चार्थम्। अत एव वाग् नाम्नि प्रवर्तते, नामार्थं द्योतयति। अव्युत्पन्नव्यवहारस् त्व् अपट्व्या संज्ञया नामार्थं च न प्रतिपद्यते नापि नामार्थं च प्रतिपादयत्य् इत्य् आहुः। \n\nतच् च विचारितम् अन्यत्र। युक्तं तु— \n\n    न शब्दैः संसर्गः क्वचिद् अपि बहिर् वा मनसि वा \n    ऽक्षराकाराकीर्णः स्फरति पुनर् अर्थाकृतिलवः । \n    अलीकाव् आत्मस्थौ यद् अपि धिय एवाध्यवसितिर् \n    निधत्ते तौ बाह्ये वचसि च विकल्पस्थितिर् अत ॥ \n\nइति। \n\nसा च संज्ञा षोढा—चक्षुर्विज्ञानसंप्रयुक्ता यावन् मनोविज्ञानसंप्रयुक्तेति संज्ञास्कन्धः।", "ground_truth": [["Quote", "न शब्दैः संसर्गः क्वचिद् अपि बहिर् वा मनसि वा \n    ऽक्षराकाराकीर्णः स्फरति पुनर् अर्थाकृतिलवः । \n    अलीकाव् आत्मस्थौ यद् अपि धिय एवाध्यवसितिर् \n    निधत्ते तौ बाह्ये वचसि च विकल्पस्थितिर् अत ॥"]], "txt_src": "abhayākaragupta_munimatālaṅkāra.txt_32"}
{"id": 364, "text": "कुतः पुनर् एवम् इत्य् आह।\n\nसर्वे ह्य् एते कर्माक्षेपवशाद् अनिष्टदायका भवन्ति। कर्म च चित्तम् एव, चेतना कर्मेति वचनात्। वाक्कायकर्मणोर् अपि चित्तम् एव समुत्थापकम्। तदन्तरेण तयोर् अनुत्पत्तेः, चेतयित्वा कर्मेति वचनात्। तस्मात् सर्वम् इह कर्मनिर्मितम् एव। तच् च चित्तान् नान्यत्। तद् आह—\n\n कर्मजं लोकवैचित्र्यं चेतना तत्कृतं च तत् ।\n चेतना मानसं कर्म तज्जे वाक्कायकर्मणी ॥\n\nन च अनपकारचित्तस्य केचिद् अपकारिणो नाम। यस्मात्—\n\n निवृत्तपापचित्तस्य नास्ति लोके भयं द्विषः ।\n सुखहानिर् न तस्यास्ति यस्य चित्तं वशे स्थितम् ॥\n\nअत इदम् उक्तम्—\n\n चित्तस्य दमनं साधु चित्तं दान्तं सुखावहम् ।\n\nतत्त्ववादी भगवान्, वस्तुतत्त्वकथनशीलत्वात्। तेनेदं तत्त्वं कथितं प्रकाशितम्—सर्वं चित्तप्रसूतम् इति। अतः सर्वत्र चित्तम् एव प्रधानम्।", "ground_truth": [["Quote", "कर्मजं लोकवैचित्र्यं चेतना तत्कृतं च तत् ।\n चेतना मानसं कर्म तज्जे वाक्कायकर्मणी ॥"], ["Quote", "निवृत्तपापचित्तस्य नास्ति लोके भयं द्विषः ।\n सुखहानिर् न तस्यास्ति यस्य चित्तं वशे स्थितम् ॥"], ["Quote", "चित्तस्य दमनं साधु चित्तं दान्तं सुखावहम् ।"]], "txt_src": "prajñākaramati_bcap_c5.txt_4"}
{"id": 357, "text": "श्रावकोपदेशसूत्रेषु च श्रावकाणां क्लेशावरणप्रहाणार्थं फेनपिण्डोदकबुद्बुदमरीचिकाजलकदलीस्कन्धमायाद्युपमानैर्निरूपिताः संस्काराः— \n\n फेनपिण्डोपमं रूपं वेदना बुद्बुदोपमा ।\n मरीचिसदृशी सञ्ज्ञा संस्काराः कदलीनिभाः ।\n मायोपमं च विज्ञानम् उक्तम् आदित्यबन्धुना ॥\n\nअमुम् एवार्थं प्रतिपादयताचार्येणोक्तम्—\n\n अनुत्पादो महायाने परेषां शून्यता क्षयः ।\n क्षयानुत्पादयोश् चैक्यम् अर्थतः क्षम्यताम् इदम् ॥\n\nतथा—\n\n कात्यायनाववादे च अस्ति नास्तीति चोभयम् ।\n प्रतिषिद्धं भगवता भावाभावविभाविना ॥", "ground_truth": [["Author", "आचार्येणो"], ["Quote", "फेनपिण्डोपमं रूपं वेदना बुद्बुदोपमा ।\n मरीचिसदृशी सञ्ज्ञा संस्काराः कदलीनिभाः ।\n मायोपमं च विज्ञानम् उक्तम् आदित्यबन्धुना ॥"], ["Quote", "अनुत्पादो महायाने परेषां शून्यता क्षयः ।\n क्षयानुत्पादयोश् चैक्यम् अर्थतः क्षम्यताम् इदम् ॥"], ["Quote", "कात्यायनाववादे च अस्ति नास्तीति चोभयम् ।\n प्रतिषिद्धं भगवता भावाभावविभाविना ॥"]], "txt_src": "candrakīrti_madhyamakāvatāra_1-5.txt_8"}
{"id": 55, "text": "अन्ये त्व् आहुः—\n\n चित्तमात्रम् एव स्वतःप्रसिद्धरूपत्वात् सम्वृत्या ऽवस्थितं। न तु बाह्यार्थः संवृत्यापि स्थितः, चित्ताकारव्यतिरेकेण तस्यासिद्धेः। अतस् तत्प्रदर्शनाय भगवता चित्तमात्रता भावानां देशिता।\n\nइति।", "ground_truth": [["Title", "अन्ये"], ["Quote", "चित्तमात्रम् एव स्वतःप्रसिद्धरूपत्वात् सम्वृत्या ऽवस्थितं। न तु बाह्यार्थः संवृत्यापि स्थितः, चित्ताकारव्यतिरेकेण तस्यासिद्धेः। अतस् तत्प्रदर्शनाय भगवता चित्तमात्रता भावानां देशिता।"]], "txt_src": "abhayākaragupta_munimatālaṅkāra.txt_8"}
{"id": 148, "text": "सांप्रतं प्रदीपस्य स्वयंप्रकाशताम् अभ्युपगम्य बुद्धेः स्वसंवेदनम् अयुक्तम् इति प्रतिपादयन्न् आह—दीप इत्यादि।\n\n दीपः प्रकाशत इति ज्ञात्वा ज्ञानेन कथ्यते ।\n बुद्धिः प्रकाशत इति ज्ञात्वेदं केन कथ्यते ॥ ब्च_९।२२ ॥\n\nभवतु वा प्रदीपस्य प्रकाशात्मता। तथापि न बुद्धिसंवेदनसाधनं प्रति सदृशो दृष्टान्त इति समुदायार्थः। दीपः प्रकाशत इति आभासते प्रकाशान्तरनिरपेक्षः स्वयम् एव, इति ज्ञात्वा प्रतीत्य ज्ञानेन बुद्ध्या कथ्यते प्रतिपाद्यते, प्रदीपस्य ज्ञानविषयत्वात्। बुद्धिर् ज्ञानं प्रकाशते इति यद् उच्यते, तत् पुनः केन ज्ञानेन ज्ञात्वा कथ्यत इति परं पृच्छति। न चात्र किंचिद् बुद्धिप्रतिपत्तिनिबन्धनम् अस्तीत्य् असंभावनां प्रकाशयति। न तावत् पूर्वज्ञानेन तत्प्रतिपत्तिः, तत्कालम् अनुत्पत्तेस् तस्यासत्त्वात्। नापि पश्चात् कालभाविना तदानीं क्षणिकतया ग्राह्यस्यातीतत्वात्। न च तत्समानकालभाविना तेन तस्यानुपकारात्। न चानुपकारकस्य विषयभावः, नाकारणं विषय इति वचनात्। नापि स्वयम्, तत्रैव विप्रतिपत्तेः। तत् कथं तत्प्रतीतिर् इति न विद्मः।", "ground_truth": [], "txt_src": "prajñākaramati_bcap_c9_1-20.txt_54"}
{"id": 370, "text": "तस्मिन् बद्धो ऽपि पुनः पुनर् निरूपणीय इत्य् आह।\n\nक्व पुनर् इदं मनो मम वर्तते, पूर्वस्मिन्न् आलम्बने अन्यत्र वा गतम्। गतम् अवगम्य ततो निर्वत्य तत्रैव योजयितव्यम्। स्वरसवाहितायाम् उपेक्षणीयम् इति शमथधुरम् एकम् अपि क्षणं यथा न परित्यजति तथा धारयितव्यम्। एतावता शीलं हि समाधिसंवर्तनीमम् इत्य् उक्तं भवति। यथोक्तं चन्द्रप्रदीपसूत्रे—\n\n क्षिप्रं समाधिं लभते निरङ्गणं\n विशुद्धशीलस्य मि आनुशंसाः ॥\n\nअतो ऽवगम्यते—ये केचित् समाधिहेतवः प्रयोगाः, ते शीले ऽनुगता इति। तस्मात् समाध्यर्थिना स्मृतिसंप्रजन्यशीलेन भवितव्यम्। तथा शीलार्थिनापि समाधौ यत्नः कार्य इति।", "ground_truth": [["Title", "चन्द्रप्रदीपसूत्रे"], ["Quote", "क्षिप्रं समाधिं लभते निरङ्गणं\n विशुद्धशीलस्य मि आनुशंसाः ॥"]], "txt_src": "prajñākaramati_bcap_c5.txt_10"}
{"id": 312, "text": "योगिनीति\n\n प्रज्ञोपायसमापत्तिर् योग इत्य् अभिधीयते ।\n\nसो ऽत्यन्तम् अस्त्य् अस्याः। अत एव प्रश्नविसर्जने समर्थेति पृच्छति—अस्ति कश्चिद् उपायो येन सत्त्वाः सामर्थ्यं स्वपरहितनिष्पादनशक्तिं लभन्ते।", "ground_truth": [["Quote", "प्रज्ञोपायसमापत्तिर् योग इत्य् अभिधीयते ।"]], "txt_src": "abhayākaragupta_abhayapaddhati.txt_4"}
{"id": 395, "text": "चत्वारो धातवः शरीरपिण्डम् अभिनिर्वर्तयन्ति । धातुसमवायाद् भौतिका भवन्ति । तस्माद् ये रूपस्कन्धादिभौतिकास् तथागतकुलीनास् ते पृथिवीधातौ सङ्ग्रहम् उपयान्ति । एवं रत्नकुलीना अब्धातौ । पद्मकुलीनास् तेजोधातौ । कर्मकुलीना वायुधातौ । वज्रकुलीना विज्ञानधातौ सङ्गृहीता भवन्ति ॥ अनेन न्यायेन स्वकायमण्डले भूतभौतिकभेदेन शतधा राशयः पुनः पञ्चगुह्यमहातत्त्वात्मका भवन्ति ॥\n\nअत आह ॥ श्रीगुह्यसमाजे ॥\n\n खधातुमध्यगतं चिन्तेन् मण्डलं सर्ववज्रजम् ।\n संहारं च प्रकुर्वीत यदीच्छेच् छान्तवज्रधृग् ॥\n\nइति ॥ अमुम् एवार्थं द्योतयन्न् आह सर्वरहस्यतन्त्रे ॥\n\n पञ्चात्मकं पञ्चभिर् एव भूतैर् दृष्टं नराणां नियतं शरीरम् ।\n तद्भावभावैर् नियतं स्वचित्तं प्रभावयन्तः प्रभवन्ति बुद्धाः ॥\n\nइति ॥ खसमतन्त्रे ऽप्य् आह ॥\n\n पञ्चबुद्धात्मकु सर्वजगो ऽयं पश्यतु चित्रकु नाटकु दिव्यम् ।\n यत्र हि एकु महासुह नामा नृत्यति एकु अनेकरसेना ॥\n\nइति ।", "ground_truth": [["Title", "श्रीगुह्यसमाजे"], ["Title", "सर्वरहस्यतन्त्रे"], ["Title", "खसमतन्त्रे"], ["Quote", "खधातुमध्यगतं चिन्तेन् मण्डलं सर्ववज्रजम् ।\n संहारं च प्रकुर्वीत यदीच्छेच् छान्तवज्रधृग् ॥"], ["Quote", "पञ्चात्मकं पञ्चभिर् एव भूतैर् दृष्टं नराणां नियतं शरीरम् ।\n तद्भावभावैर् नियतं स्वचित्तं प्रभावयन्तः प्रभवन्ति बुद्धाः ॥"], ["Quote", "पञ्चबुद्धात्मकु सर्वजगो ऽयं पश्यतु चित्रकु नाटकु दिव्यम् ।\n यत्र हि एकु महासुह नामा नृत्यति एकु अनेकरसेना ॥"]], "txt_src": "āryadeva_sūtaka.txt_15"}
{"id": 406, "text": "अनेन न्यायेनापि चित्तविवेकाधिगतो महायोगी शुभाशुभकर्मफलम् अनपेक्ष्य मोक्षाभिमुखो भवति । यथोक्तं भगवता वज्रच्छेदिकायाम् ॥\n\n धर्मा एव प्रहातव्याः । प्राग् एवाधर्मा इति ।\n\nश्रीगुह्यसमाजमहायोगतन्त्रे ऽप्य् आह ॥\n\n दशकुशलान् कर्मपथान् कुर्वन्ति ज्ञानवर्जिताः ॥\n\nइति ॥", "ground_truth": [["Author", "भगवता"], ["Title", "वज्रच्छेदिकायाम्"], ["Title", "श्रीगुह्यसमाजमहायोगतन्त्रे"], ["Quote", "धर्मा एव प्रहातव्याः । प्राग् एवाधर्मा इति ।"], ["Quote", "दशकुशलान् कर्मपथान् कुर्वन्ति ज्ञानवर्जिताः ॥"]], "txt_src": "āryadeva_sūtaka.txt_26"}
{"id": 75, "text": "तत्संक्षिप्तप्रभेदस् तूक्त आर्यलङ्कावतारसूत्रे—\n\n पञ्च धर्माः स्वभावश् च विज्ञानान्य् अष्ट एव च ।\n द्वे नैरात्म्ये भवेत् कृत्स्नो महायानपरिग्रहः ॥\n\nइति तत्र पञ्च धर्मा नाम निमित्तं विकल्पस् तथता सम्यग्ज्ञानं च। तत्र संवृतिसत्यनिर्देशान् नामनिमित्तविकल्पा उक्ताः। तथतासम्यग्ज्ञाने उक्ते मुख्योपचारतः परमार्थसत्यनिर्देशात्।", "ground_truth": [["Title", "आर्यलङ्कावतारसूत्रे"], ["Quote", "पञ्च धर्माः स्वभावश् च विज्ञानान्य् अष्ट एव च ।\n द्वे नैरात्म्ये भवेत् कृत्स्नो महायानपरिग्रहः ॥"]], "txt_src": "abhayākaragupta_munimatālaṅkāra.txt_28"}
{"id": 245, "text": "ननु चतस्रश् चेद् विद्याः, तत् कथं चतुर्दश दर्शिताः? नैष विरोधः। वार्तादण्डनीत्योर् दृष्टैकप्रयोजनत्वेन सर्वपुरुषार्थोपदेशिविद्यावर्गे गणनानर्हत्वात्, त्रय्यान्वीक्षिक्योश् च तत्र निर्देशाच् ताश् चतुर्दशैव विद्याः।\n\nननु वेदप्रामाण्यनिर्णयप्रयोजनश् चेन् न्यायविस्तरः, कृतम् अनेन, मीमांसात एव तत्सिद्धेः। तत्र ह्य् अर्थविचारवत् प्रामाण्यविचारो ऽपि कृत एव।सत्यम्। स त्व् आनुषङ्गिकस् तत्र। मुख्यस् त्व् अर्थविचार एव। पृथक्प्रस्थाना हीमा विद्याः। सा च वाक्यार्थविद्या न प्रमाणविद्येति। न च मीमांसकाः सम्यग् वेदप्रामाण्यरक्षणक्षमां सरणिम् अवलोकयितुं कुशलाः। कुतर्ककण्टकनिकरनिरुद्धसञ्चारमार्गाभासपरिभ्रान्ताः खलु त इति वक्ष्यामः। न हि प्रमाणान्तरसंवाददार्ढ्यम् अन्तरेण प्रत्यक्षादीन्य् अपि प्रमाणभावं भजन्ते, किम् उत तदधीनवृत्तिर् एष शब्दः? शब्दस्य हि समयोपकृतस्य बोधकत्वमात्रं स्वाधीनं, अर्थतथात्वेतरत्वपरिनिश्चये तु पुरुषमुखप्रेक्षित्वम् अस्यापरिहार्यम्। तस्माद् आप्तोक्तत्वाद् एव शब्दः प्रमाणीभवति नान्यथेति। एतच् चास्मिन्न् एव शास्त्रे व्युत्पादयिष्यते।", "ground_truth": [], "txt_src": "jayanta_nyāyamañjarī_śāstrārambha.txt_11"}
{"id": 304, "text": "दशबलबलिना महावज्रधरेण। शून्यताभावना सर्वाकारसर्वशून्यताप्रतिपत्तिः। रात्राव् अन्धकारे। दिवसे आलोके। त्र्यध्वरूपं कामरूपारूप्यरूपम्। तमिन्याम् अवधूत्याम्। बहिर्निर्गमाभावान् निःश्वासोच्छ्वासहीनम्। स्वबिम्बाद् विश्वबिम्बात्।", "ground_truth": [], "txt_src": "raviśrījñāna_guṇabharaṇī.txt_36"}
{"id": 77, "text": "यद् आह— \n\n कथं मञ्जुश्रीः क्लेशा विनयं गच्छन्ति, कथं परिज्ञाता भवन्ति?\n\n मञ्जुश्रीर् आह—परमार्थतो ऽत्यन्ताजातानुत्पन्नाभावेषु सर्वधर्मेषु यः संवृत्यासद्विपर्यासः। तस्मात् संकल्पविकल्पः। तस्माद् अयोनिशोमनसिकारः। तस्माद् आत्मसमारोपः। तस्माद् दृष्टिसमुत्थानम्। तस्मात् क्लेशाः प्रवर्तन्ते। \n\n यः पुनर् देवपुत्र परमार्थतो ऽत्यन्ताजातानुत्पन्नान् सर्वधर्मान् प्रजानात्य् अप्रजाननायोगेन स परमार्थतो ऽविपर्यस्तः। सो ऽविकल्पो निर्विकल्पः। स योनिशः प्रयुक्तः। तस्य परमार्थतो ऽसत्समारोपो न भवति। तस्य दृष्टिपर्युत्थानं न भवति। तस्यैवम् अनुत्पादविहारिणः क्लेशा अत्यन्तविनीता द्रष्टव्या अदर्शनयोगेन। \n\n यदा क्लेशान् निराभासेन प्रज्ञाज्ञानेन परमार्थतो ऽत्यन्तशून्यान् अत्यन्तानिमित्तान् परमार्थतात्यन्ताजातान् अनुत्पन्नान् अभावान् प्रजानात्य् अप्रजाननायोगेन तदा देवपुत्र क्लेशाः परिज्ञाता भवन्त्य् अप्रजाननायोगेन। तद्यथा य आशीविषस्य गोत्रम् पठति स तस्य विषं शमयति। एवम् एव यः क्लेशानां गोत्रं जानाति तस्य क्लेशाः प्रशाम्यन्त्य् अत्यन्तानुपलम्भयोगेन।\n\n या देवपुत्र परमार्थतो ऽत्यन्तानुत्पन्नाभावेषु सर्वधर्मेषु संकल्पना इदं क्लेशानां गोत्रम्।\n\n बुद्धावरोपितम् आनन्द कुशलमूलं संसारे न क्षीयते निर्वाणम् उपनयति । एवन् धर्म्मावरोपितं संघावरोपितं च \n\nइति ।\n\nएवं चौरार्थम् आरामादीनां करणाद् अपुण्यस्कन्धः । यावत् तानि नोपच्छेद्यन्ते । चौरा हि तदाश्रयणाद् ग्रामसार्थादिकम् उद्घ्नन्ति१७ । एवं दुर्गागृहकरणादौ वेदितव्यं । आशयतस् तथागतादेः प्रीत्या रत्नत्रयशरणगमनात् पुण्यं यावन् नोपच्छिद्यते । विपर्ययेणापुण्यं । क्रियानियमतो यथा सद्धर्म्मम् अपठित्वा न भोक्तव्यम् इत्यादेः पुण्यङ् क्रियाविच्छेदाच् च निवर्त्तते ।", "ground_truth": [["Quote", "कथं मञ्जुश्रीः क्लेशा विनयं गच्छन्ति, कथं परिज्ञाता भवन्ति?\n\n मञ्जुश्रीर् आह—परमार्थतो ऽत्यन्ताजातानुत्पन्नाभावेषु सर्वधर्मेषु यः संवृत्यासद्विपर्यासः। तस्मात् संकल्पविकल्पः। तस्माद् अयोनिशोमनसिकारः। तस्माद् आत्मसमारोपः। तस्माद् दृष्टिसमुत्थानम्। तस्मात् क्लेशाः प्रवर्तन्ते। \n\n यः पुनर् देवपुत्र परमार्थतो ऽत्यन्ताजातानुत्पन्नान् सर्वधर्मान् प्रजानात्य् अप्रजाननायोगेन स परमार्थतो ऽविपर्यस्तः। सो ऽविकल्पो निर्विकल्पः। स योनिशः प्रयुक्तः। तस्य परमार्थतो ऽसत्समारोपो न भवति। तस्य दृष्टिपर्युत्थानं न भवति। तस्यैवम् अनुत्पादविहारिणः क्लेशा अत्यन्तविनीता द्रष्टव्या अदर्शनयोगेन। \n\n यदा क्लेशान् निराभासेन प्रज्ञाज्ञानेन परमार्थतो ऽत्यन्तशून्यान् अत्यन्तानिमित्तान् परमार्थतात्यन्ताजातान् अनुत्पन्नान् अभावान् प्रजानात्य् अप्रजाननायोगेन तदा देवपुत्र क्लेशाः परिज्ञाता भवन्त्य् अप्रजाननायोगेन। तद्यथा य आशीविषस्य गोत्रम् पठति स तस्य विषं शमयति। एवम् एव यः क्लेशानां गोत्रं जानाति तस्य क्लेशाः प्रशाम्यन्त्य् अत्यन्तानुपलम्भयोगेन।\n\n या देवपुत्र परमार्थतो ऽत्यन्तानुत्पन्नाभावेषु सर्वधर्मेषु संकल्पना इदं क्लेशानां गोत्रम्।\n\n बुद्धावरोपितम् आनन्द कुशलमूलं संसारे न क्षीयते निर्वाणम् उपनयति । एवन् धर्म्मावरोपितं संघावरोपितं च"]], "txt_src": "abhayākaragupta_munimatālaṅkāra.txt_30"}
{"id": 165, "text": "इत्थं सर्वथा बुद्धेर् अप्रतिपत्तौ तत् संवेदनम् अतीव अयुक्तम् इत्य् आह—प्रकाशा वेत्यादि।\n\n प्रकाशा वाप्रकाशा वा यदा दृष्टा न केनचित् ।\n वन्ध्याद् उहितृलीलेव कथ्यमानापि सा मुधा ॥ ब्च_९।२३ ॥\n\nप्रकाशा वा प्रकाशात्मिका दीपवत्। अप्रकाशा वाप्रकाशात्मिका घटादिवत्। परस्परसमुच्चये वाशब्दद्वयम्। बुद्धिः यदा दृष्टा न केनचित्, न प्रतिपन्ना केनचित् प्रतिपत्त्रा स्वयंरूपेण वा। यदेति पदं तदेत्य् आकर्षति। तदा वन्ध्याया अप्रसवधर्मिण्याः स्त्रिया दुहिता पुत्री, तस्या लीला विलासो ललितं तद्वत्। कथ्यमानाप्य् आख्यायमानापि सा मुधा। सेति बुद्धिः। मुधेति निष्फला। वन्ध्याद् उहितुर् अविद्यमानतया प्रतिपन्नत्वात् तल्लीला सुतराम् अप्रतिपन्नेत्य् अभिप्रायः। अथवा। अनुत्पन्नानिरुद्धस्वभावतया वन्ध्याद् उहितृस्थानीया बुद्धिः। अप्रतीततत्स्वभावतया तल्लीलावत् स्वसंवित्तिः। तदप्रतीतेः तस्या अपि अप्रतीतिर् इति कथ्यमानापि युक्तिरहितेन वचनमात्रेण सा स्वसंवित्तिर् मुधाः, अनुपादेयत्वान् निष्प्रयोजना।", "ground_truth": [], "txt_src": "prajñākaramati_bcap_c9_1-20.txt_71"}
{"id": 9, "text": "अव्यवहारित्वं पुनर् अस्य दूषणं नोपपद्यते, सूक्ष्मकालभावित्वेन पृथग्जनैर् दुर्लक्ष्यत्वात्, व्यवहाराङ्गेत्वेन चानभ्युपगमात्। आगमप्रसिद्धं हि मानसप्रत्यक्षम्। न त्व् अस्य निश्चायकं किञ्चिद् अस्ति, यथोक्तं भगवता-\n\n द्वाभ्यां भिक्षवो रूपं गृह्यते—चक्षुषा तदाकृष्टेन मनसा च।\n\nइति।", "ground_truth": [["Author", "भगवता"], ["Quote", "द्वाभ्यां भिक्षवो रूपं गृह्यते—चक्षुषा तदाकृष्टेन मनसा च।"]], "txt_src": "mokṣākaragupta_tarkabhāṣā.txt_10"}
{"id": 90, "text": "अयं च परमार्थानुकूलत्वाद् अनुत्पादः परमार्थ इत्य् उच्यते, न तु मुख्यतः, सर्वप्रपञ्चातिक्रान्तत्वान् मुख्यतः परमार्थस्य। अनुत्पाद एव तत्त्वम्। तच् च सर्वाकारम् अव्यपदेश्यम् अपि व्यवहारवशेनाशेषसंस्कृतधर्मतया संस्कृतम् इति व्यपदिश्यते। उत्पादानुत्पादयोः सर्वकालम् अवस्थितत्वाद्, असंस्कृतम् इति च निर्दिश्यते। न तु तद् उभयरूपम्, सर्वरूपातिक्रान्तलक्षणत्वात् तत्त्वस्य। यथोक्तं प्रसादमहोदयसूत्रे—\n\n अपरप्रत्ययं शान्तं प्रपञ्चैर् अप्रपञ्चितम् ।\n निर्विकल्पम् अनानात्वम् एतत् तत्त्वस्य लक्षणम् ॥\n\nइति। अत एव द्वाविंशतिश् चित्तोत्पादाः सम्वृत्यैव सोपाधयः। तथा ह्य् उपाधिर् विशेषणं गुणो धर्मश् चेत्य् अनर्थान्तरम्। उपाधिमद् विशेष्यं गुणि धर्मि चेत्य् अनन्यार्थम्। यदा तु स्वलक्षणधारणाद् धर्मशब्देन धर्म्य् उच्यते, तदा तद्धर्मो धर्मतेति व्यवह्रियते, सामयिकत्वाच् छब्दार्थव्यवस्थायाः।", "ground_truth": [["Title", "प्रसादमहोदयसूत्रे"], ["Quote", "अपरप्रत्ययं शान्तं प्रपञ्चैर् अप्रपञ्चितम् ।\n निर्विकल्पम् अनानात्वम् एतत् तत्त्वस्य लक्षणम् ॥"]], "txt_src": "abhayākaragupta_munimatālaṅkāra.txt_43"}
{"id": 93, "text": "तस्माच् छशाङ्कादीनां श्वेततादिवत् संस्कृतलक्षणया संवृत्या सह तत्त्वान्यत्वाभ्याम् अवाच्यम् एव परमार्थलक्षणम्। वस्तुन्य् एव तत्त्वान्यत्वविकल्पस्य संभवात्, सामान्यलक्षणस्य च परमार्थस्यावस्तुरूपत्वात् तत्त्वान्यत्वाभ्याम् अनिर्वचनीयत्वम् एव। सति च भावे तत्त्वान्यत्वकल्पना भवेत्। निःस्वभावेषु भावेषु सा नैव संभवतीत्य् अविरोध एव। ज्ञानात्मकस्यापि परमार्थस्य संवृत्या सह तथतालक्षणपरमार्थाकारेण एकत्वम् इष्टम् एव। यथोक्तं प्रज्ञापारमितायाम्—\n\n न सुभूते ऽन्या लोकसंवृतिर् अन्यः परमार्थः। यैव लोकसंवृतेस् तथता, सैव परमार्थस्य तथतेति। \n\nमायादिनिर्विषिष्टत्वाच् च ज्ञानात्मकस्यापि परमार्थस्य तथ्यसंवृतिरूपता तत्त्वाधिगमानुकूलत्वाच् च परमार्थरूपतेत्य् अपेक्षाभेदाद् एकस्योभयरूपताप्य् अविरोधिनी । अतो धर्मधर्मिभेदादिव्यवस्था व्यवहार एवेति परमार्थतो न सोपाधयो \nनापि निरुपाधयश् चित्तोत्पादादयः ।", "ground_truth": [["Title", "प्रज्ञापारमितायाम्"], ["Quote", "न सुभूते ऽन्या लोकसंवृतिर् अन्यः परमार्थः। यैव लोकसंवृतेस् तथता, सैव परमार्थस्य तथतेति।"]], "txt_src": "abhayākaragupta_munimatālaṅkāra.txt_46"}
{"id": 116, "text": "एवं चतुष्कोटिविनिर्मुक्तमादिशान्तमनुत्पन्नानिरुद्धानुच्छेदाशाश्वतादिस्वभावतया निष्प्रपञ्चत्वादाकाशवदासङ्गानामनास्पदमशेषं विश्वमुत्पश्याम इति।\n\nसत्यद्वयम् इदं मतम् इति। किं तत्? संवृतिः परमार्थश् चेति पश्चाद्योजनीयम्। भूतमियं ब्राह्मणी, आवपनमियं मुष्टिकेति यथा। संवृतिरेकं सत्यमविपरीतम्, परमार्थश् च अपरं सत्यम् इति। चकारः सत्यतामात्रेण तुल्यबलतां समुच्चिनोति। तत्र संवृतिसत्यमवितथं रूपं लोकस्य, परमार्थसत्यं च सत्यमविसंवादकं तत्त्वमार्याणाम् इति विशेषः। इत्थं विशेषोपदर्शनार्थो ऽपि युक्तश्चकारः।\n\nएतद् उक्तं भवति—सर्व एव अमी आध्यात्मिका बाह्याश् च भावाः स्वभावद्वयमाबिभ्रतः समुपजायन्ते यदुत सांवृतं पारमार्थिकं च। तत्रैकमविद्यातिमिरावृतबुद्धिलोचनानामभूतार्थदर्शिनां पृथग्जनानां मृषादर्शनविषयतया समादर्शितात्मसत्ताकम्। अन्यत् प्रविचयाञ्जनशलाकोद्धातिताविद्यापटलसम्यग्ज्ञाननयनानां तत्त्वविदामार्याणां सम्यग्दर्शनविषयतया उपस्थितस्वरूपम्। तदेतत् स्वभावद्वयं सर्वे पदार्था धारयन्ति। अनयोश् च स्वभावयोर् मृषादृशां बालिशानां यो विषयः, तत् संवृतिसत्यम्। यश् च सम्यग्दृशामधिगततत्त्वानां विषयः, तत् परमार्थसत्यम् इति व्यवस्था शास्त्रविदाम्। यद् आह—\n\n सम्यग्मृषादर्शनलब्धभावं रूपद्वयं बिभ्रति सर्वभावाः ।\n सम्यग्दृशां यो विषयः स तत्त्वं मृषादृशां संवृतिसत्यम् उक्तम् ॥\n\nइति।", "ground_truth": [["Quote", "सम्यग्मृषादर्शनलब्धभावं रूपद्वयं बिभ्रति सर्वभावाः ।\n सम्यग्दृशां यो विषयः स तत्त्वं मृषादृशां संवृतिसत्यम् उक्तम् ॥"]], "txt_src": "prajñākaramati_bcap_c9_1-20.txt_22"}
{"id": 298, "text": "प्रत्याहारेणोक्तलक्षणेन यो दृष्टः स्फुटीकृतः स भावो न भावो न कल्पितरूपः। कुतः? निर्विकल्पचित्तैकाग्रतया ऽविकल्पितातीतानागतवर्तमानभावदर्शनाद् इति ध्यानाङ्गम्। उक्तं च—\n\n पञ्चकामाः समासेन पञ्चबुद्धप्रयोगतः ।\n कल्पनं ध्यानम् उच्येत तद् ध्यानं पञ्चधा भवेत् ॥\n\n वितर्कं च विचारं च प्रीतिं चैव सुखं तथा ।\n चित्तस्यैकाग्रता चेति पञ्चैते ध्यानसङ्ग्रहाः ॥\n\n गुह्यत्रयं वितर्कश् च विचारस् तत्प्रभोगता ॥\n तृतीयं प्रीतिसङ्काशं चतुर्थं सुखसङ्ग्रहः ।\n\n स्वचित्तं पञ्चमं ज्ञेयं ज्ञानज्ञेयोदयव्ययः ॥\n सर्वबुद्धमयं शान्तं सर्वाकाशप्रतिष्ठितम् ।\n\nइति। प्रत्याहारविशोधनाय द्वितीयाङ्गस्य प्रतिनिर्देशः। पञ्चकामा रूपादय इन्द्रियाणां विषयभूताः। समासेनेन्द्रियैर् एकीभावेन। पञ्चबुद्धाश् चक्षुरादयस् तेषां संयोजनं योजनं पञ्चबुद्धप्रयोगतः। तस्माद् रूपादयो ऽपि पञ्चबुद्धा इत्य् एवंविधं यत् परिशुद्धकल्पनं तद् ध्यानम्। तच् च वितर्कादिभेदेन पञ्चविधं भवति। वितर्केत्यादि प्रभेदकथनम्। गुह्यत्रयेत्यादीन्द्रियविषयविज्ञानानि गुह्यत्रयम्। पञ्चेन्द्रियाणि इन्द्रियज्ञानानि तद्विषयाश् च पञ्चतथागतात्मका इति यत् परिज्ञानं स वितर्कः। तस्मिन्न् एव यद् विचारणस्थितिर् विचारः। एवं विचारयतस् तत्त्वप्रवेशाभिमुख्येन यत् सौमनस्यलक्षणं तत् प्रीतिसङ्काशम्। तत्त्वाभिनिवेशेन कायप्रश्रब्ध्यादिलक्षणं यत् प्राप्तं सुखं तत् सुखसंग्रहः। एवम् अभ्यस्यतः प्रकर्षपर्यन्तगमनाज् ज्ञानस्य चक्षुरादिषट्प्रवृत्तिविज्ञानस्य ज्ञेये रूपादिधर्मधातुपर्यन्ते उदयो ज्ञानज्ञेयोदयः। तस्य क्षयश् चित्तस्य ग्राह्यग्राहकशून्यत्वपरिज्ञानलक्षणा चित्तैकाग्रत स्वचित्तम् इत्य् उक्तम्। तद् एवंविधं चित्तं सर्वबुद्धमयं शान्तम् आभासमात्रं सर्वशून्यैकनिष्ठं जायत इति पञ्चप्रभेदं द्वितीयम् अङ्गम्।", "ground_truth": [["Quote", "पञ्चकामाः समासेन पञ्चबुद्धप्रयोगतः ।\n कल्पनं ध्यानम् उच्येत तद् ध्यानं पञ्चधा भवेत् ॥\n\n वितर्कं च विचारं च प्रीतिं चैव सुखं तथा ।\n चित्तस्यैकाग्रता चेति पञ्चैते ध्यानसङ्ग्रहाः ॥\n\n गुह्यत्रयं वितर्कश् च विचारस् तत्प्रभोगता ॥\n तृतीयं प्रीतिसङ्काशं चतुर्थं सुखसङ्ग्रहः ।\n\n स्वचित्तं पञ्चमं ज्ञेयं ज्ञानज्ञेयोदयव्ययः ॥\n सर्वबुद्धमयं शान्तं सर्वाकाशप्रतिष्ठितम् ।"]], "txt_src": "raviśrījñāna_guṇabharaṇī.txt_30"}
{"id": 72, "text": "कीदृशी तर्ह्य् आत्मभावाभिनिर्वृत्तिः? मनोमयी मनोमयनिर्मितवद् एव द्रष्टव्या न निर्मिता। पुनर्भव इति च च्युत्युपपत्तिवशाद् उपचारेणोच्यते। वशितालाभाद् धि सति सत्त्वार्थे तत्र तत्र गतौ योनौ च दृश्यते, असति न दृश्यते। स एव चात्मभावो ऽनास्रवकुशलमूलविपाकाभिसंस्कृतत्वात् संस्कृतः संसार इत्य् उच्यते। सास्रवकर्मक्लेशानभिसंस्कृतत्वाद् असंस्कृत इत्य् अपि निर्वाणम् इत्य् उच्यते। तथा चोक्तम्— \n\n तस्माद् भगवन्न् अस्ति संस्कृतो ऽपि, असंस्कृतो ऽपि संसारः। अस्ति संस्कृतम् अपि, असंस्कृतम् अपि निर्वाणम्। \n\nइति। भगवत्यां चोक्तम्—\n\n न हि मैत्रेय कर्मक्लेशोपशान्तस्योत्पत्तिं प्रज्ञपयामि। अपि त्व् अचिन्त्यां निर्माणपारिणामिकीम् अर्हतो ऽप्य् उपपत्तिं प्रज्ञपयामीति।", "ground_truth": [["Title", "भगवत्यां"], ["Quote", "तस्माद् भगवन्न् अस्ति संस्कृतो ऽपि, असंस्कृतो ऽपि संसारः। अस्ति संस्कृतम् अपि, असंस्कृतम् अपि निर्वाणम्।"], ["Quote", "न हि मैत्रेय कर्मक्लेशोपशान्तस्योत्पत्तिं प्रज्ञपयामि। अपि त्व् अचिन्त्यां निर्माणपारिणामिकीम् अर्हतो ऽप्य् उपपत्तिं प्रज्ञपयामीति।"]], "txt_src": "abhayākaragupta_munimatālaṅkāra.txt_25"}
{"id": 82, "text": "अध्वसन्तानप्रकारगतिदेशभिन्नानां रूपादीनां संक्षेपसंग्रहताम् उपादाय पञ्च स्कन्धा। \n\n    रूपणालक्षणं रूपं वेदनानुभवात्मिका ।\n    निमित्तोद्ग्रहणं संज्ञा संस्कारास् त्व् अभिसंस्कृतिः ।\n    विषयं प्रति विज्ञप्तिर् विज्ञानस्य स्वलक्षणम् ॥\n\nइत्य् उक्तस्वलक्षणाः ॥", "ground_truth": [["Quote", "रूपणालक्षणं रूपं वेदनानुभवात्मिका ।\n    निमित्तोद्ग्रहणं संज्ञा संस्कारास् त्व् अभिसंस्कृतिः ।\n    विषयं प्रति विज्ञप्तिर् विज्ञानस्य स्वलक्षणम् ॥"]], "txt_src": "abhayākaragupta_munimatālaṅkāra.txt_35"}
{"id": 211, "text": "परम् अयं विशेषः । यथा पूर्वं ग्राह्यग्राहकाद्यध्यवसायिनी बुद्धिस् तथैव परं नास्ति । तद् उक्तम्—\n\n अमी धर्मास् तु निर्वाणं मोहात् संसाररूपिणः ।\n\nइति । मोहश् चात्र ग्राह्यग्राहकाद्यध्यवसायः । तथान्यत्राप्य् उक्तम्—\n\n सरह भणई\n णिब्बिअप्पो जïसो तïसो\n जïसो बुज्झï होï ण तïसो\n\nइति ॥", "ground_truth": [["Quote", "अमी धर्मास् तु निर्वाणं मोहात् संसाररूपिणः ।"], ["Quote", "सरह भणई\n णिब्बिअप्पो जïसो तïसो\n जïसो बुज्झï होï ण तïसो"]], "txt_src": "sekanirdeśapañjikā.txt_41"}
{"id": 39, "text": "पृथिव्यादयो ऽवशिष्यन्ते। ते चावयविपरमाणुभेदेन द्विधा इष्यन्ते। तत्र यो ऽवयवी घटादिः परमाणुभिर् द्व्यणुकादिक्रमेणारब्धः प्रसिद्धः। तस्योपलब्धिलक्षणप्राप्तस्यानुपलम्भो बाधक इत्य् उक्तम्। यद्य् अवयवी नास्ति, कथं तर्ह्य् अयम् एकत्वेन प्रतिभासत इति चेत्— \n\n भागा एव भासन्ते सन्निविष्टास् तथा तथा ।\n तद्वान् नैव पुनः कश्चिन् निर्भागः संप्रतीयते ॥\n\nइत्य् उक्तम्। ननु को ऽयं भागप्रतिभासो नाम? नानादिग्देशावष्टम्भेन सञ्चितः परमाणुप्रतिभास एव। यद्य् एवम्, कथं प्रतिभासधर्मः स्थौल्यम् इत्य् उक्तं धर्मोत्तरेण? तत्राप्य् अयम् एवार्थः—अर्थस्य स्वरूपेण नास्ति वेदनम्, भाक्तं स्याद् अर्थवेदनम् इति वचनात्। तस्माद् यो ऽयं नीलादिप्रभासो नानादेशव्यापित्वेनानुभूयते स एव स्थूलप्रतिभास इत्य् अदोषः। ये ऽपि तदारम्भकाः परमाणवो वैशेषिकाणां, साक्षादध्यक्ष्यगोचरा वैभाषिकाणां दर्शने, स्वस्वाकारसमर्पणप्रवणाः सौत्रान्तिकानां मते। ते ऽपि योगाचाराणां दर्शने न सम्भवन्ति।", "ground_truth": [["Author", "धर्मोत्तरेण"], ["Quote", "भागा एव भासन्ते सन्निविष्टास् तथा तथा ।\n तद्वान् नैव पुनः कश्चिन् निर्भागः संप्रतीयते ॥"], ["Quote", "भाक्तं स्याद् अर्थवेदनम्"]], "txt_src": "mokṣākaragupta_tarkabhāṣā.txt_40"}
{"id": 157, "text": "एवं तावत् सौत्रान्तिकादिचोद्यमुदस्य योगाचारविप्रतिपत्तिनिराकरणाय तन्मतेन दूषणमुद्भावयन्न् आह—यदा न भ्रान्तिर् अपीत्यादि।\n\n यदा न भ्रान्तिर् अप्य् अस्ति माया केनोपलभ्यते ॥ ब्च_९।१५ ॥\n\nयदा सर्वं जगत् मायात्मकतया स्वभावशून्यम् उपगतं मध्यमकवादिभिः, मायास्वभावसंवृतिग्राहिणी बुद्धिर् अपि भवतां नास्ति बाह्यवत्, तदा माया केनोपलभ्यते, केन प्रतीयते तद्ग्राहकवस्तुसज्ज्ञानम् अन्तरेण? नैव केनचिदित्य् अर्थः। यस्य पुनः स्वचित्तम् एव परमार्थसत् बाह्यरूपतया भ्रान्तं तथा प्रतिभासते, न तस्यायं दोष इति भावः।\n\nएतन् निराकर्तुम् आह—यदा मायैवेत्यादि।\n\n यदा मायैव ते नास्ति तदा किमुपलभ्यते ।", "ground_truth": [], "txt_src": "prajñākaramati_bcap_c9_1-20.txt_63"}
{"id": 439, "text": "पणनं पणः। भावे अच्। पणो ऽस्यास्तीति पणी। पणिनोपत्यं पाणिनः, तस्यापत्यम् इत्य् अण्। गाथिविदथिकेशिगणिपणिनश् च इति प्रकृतिभावाट् टिलोपाभावः। पणिनस्यापत्यं पाणिनो युवेति विवक्षिते अत इञ् इति इञ्। पाणिनिर् आदिर् येषां मुनीनां ते पाणिन्यादयः। ते च ते मुनयश् च। मननशीला मुनयः। मनेर् उच्चोपधायाः इति इन् उपधाया उकारः। तान् पाणिनिवररुचिपतञ्जलिप्रमुखान् मुनीन्।", "ground_truth": [["Author", "पाणिनिर्"], ["Author", "पाणिनि"], ["Author", "वररुचि"], ["Author", "पतञ्जलि"], ["Quote", "तस्यापत्यम्"], ["Quote", "गाथिविदथिकेशिगणिपणिनश् च"], ["Quote", "अत इञ्"], ["Quote", "मनेर् उच्चोपधायाः"]], "txt_src": "viṭṭhalācārya_prasāda.txt_3"}
{"id": 73, "text": "प्रज्ञापारमितायां चोक्तं— \n\n सचेद् अनुत्तरायै सम्यक्सम्बोधये चित्तम् उत्पादयन्ति, नाहं तेषां कुशलमूलस्यान्तरायं करोमि।\n\nइति।", "ground_truth": [["Title", "प्रज्ञापारमितायां"], ["Quote", "सचेद् अनुत्तरायै सम्यक्सम्बोधये चित्तम् उत्पादयन्ति, नाहं तेषां कुशलमूलस्यान्तरायं करोमि।"]], "txt_src": "abhayākaragupta_munimatālaṅkāra.txt_26"}
{"id": 333, "text": "ते च चित्तस्यैवागन्तुस्वभावाः। ततश् चित्तम् एव मूढं रक्तं द्विष्टं वान्तरं विषं पुण्यज्ञानसम्भारजीवितविघातात्। तच्चित्तवशाद् विषयस्वरूपम् अपि विषम्। यदा तु चित्तं शून्यताकरुणाभिन्नस्वभावं नैर्मल्यान् निर्विषं निश्चितं तदा विषयस्वरूपम् अपि मलरहितं कथं नैव विषम्। एवं न्यायेन स्थावरविषादिभक्षणादौ तत्त्वाधिमोक्षान् न  बाधेति सूचितम्। तद् उक्तं हेवज्रतन्त्रे दृष्टान्तत्वेन—\n\n घुम्मï गरलह भक्खणें जो णिच्चेअण लोअ ।\n मोहविवज्जिअ तन्तमणु तसु पर तुट्टï सोअ ॥\n\nइति।", "ground_truth": [["Title", "हेवज्रतन्त्रे"], ["Quote", "घुम्मï गरलह भक्खणें जो णिच्चेअण लोअ ।\n मोहविवज्जिअ तन्तमणु तसु पर तुट्टï सोअ ॥"]], "txt_src": "abhayākaragupta_abhayapaddhati.txt_25"}
{"id": 137, "text": "एवं कथं तत्र सत्कारापकारयोः पुण्यपापसमुद्भव इति परस्याभिप्रायम् आशङ्क्यन्न् आह—मायोपमादित्यादि ।\n\n मायोपमाज् जिनात् पुण्यं सद्भावे ऽपि कथं यथा ।\n\nयदि भगवान् अपि मायोपमस्वभावः, तदा मायोपमान् निःस्वभावाज् जिनाद् भगवतः पुण्यं सुकृतं पूजासत्कारपादवन्दनादिभिः कथं यथा कथम् इवेति मन्यसे? उपलक्षणं चैतत्–पापम् अपि तदपकारे कथम् इति द्रष्टव्यम्। न हि मायाकारनिर्मितपुरुषसत्कारापकारयोः पुण्यपापप्रसूतिर् युक्तेति परस्याभिप्रायः। अत्र प्राग् उक्तम् एवोत्तरम्। तथात्र परम् एव परिपृच्छति—सद्भावे ऽपि कथं यथेति। सद्भावे ऽपि परमार्थसत्यत्वे ऽपि भगवतः अयम् अभिप्रायः—यथा कस्यचित् परमार्थसतो जिनात् परमार्थसत् पुण्यम् उपजायते, तथान्यस्य मायोपमान् मायोपमम् एवेत्य् आवयोर् न कश्चिद् विशेषः, इदंप्रत्ययतामात्रस्योभयसाधारणत्वात्। इति यद् एवोत्तरं भवताम्, तद् एवास्माकम् अपि, नातिरिच्यते किंचित्। न च युक्तिसिद्धं परमार्थसद् वस्तुस्वरूपं किंचिद् अस्तीति प्रतिपादितम्।", "ground_truth": [], "txt_src": "prajñākaramati_bcap_c9_1-20.txt_43"}
{"id": 314, "text": "उत्पन्नक्रमम् उद्दिष्टं निर्दिशति—अत इत्यादि। दिवि सुखावत्यां पद्मे भवं दिव्यं ज्ञानं सहजानन्दः। यथैकानेकस्वभावरहितत्वेन निःस्वभावतया तथ्यं संवृतिसत्यम्। भगं पद्मं तस्य मध्ये आश्रये व्यवस्थितं विकल्पान् अवधूय स्थितं भवनिर्वाणाप्रतिष्ठया। तद् कुतं हेवज्रे—\n\n विहरे ऽहम् सुखावत्यां सद्वज्रयोषितो भगे ।\n एकाराकृतिरूपे तु बुद्धरत्नकरण्डके ॥\n\nइति तथा—\n\n योषिद्भगे सुखावत्यां शुक्रनाम्ना व्यवस्थितः । \n विना तेन न सौख्यं स्यात् सुखं हित्वा भवेन् न सः ॥\n\nइति। तथा—\n\n सहजानन्दस्वभावो ऽहं परमान्तविरमादिकम् ।\n\nइति।", "ground_truth": [["Title", "हेवज्रे"], ["Quote", "विहरे ऽहम् सुखावत्यां सद्वज्रयोषितो भगे ।\n एकाराकृतिरूपे तु बुद्धरत्नकरण्डके ॥"], ["Quote", "योषिद्भगे सुखावत्यां शुक्रनाम्ना व्यवस्थितः । \n विना तेन न सौख्यं स्यात् सुखं हित्वा भवेन् न सः ॥"], ["Quote", "सहजानन्दस्वभावो ऽहं परमान्तविरमादिकम् ।"]], "txt_src": "abhayākaragupta_abhayapaddhati.txt_6"}
{"id": 414, "text": "ज्ञानवज्रसमुच्चयमहायोगतन्त्रे ऽपीमम् एव मायोपमसमाधिं द्योतयन्न् आह ॥\n\n चित्तचैतसिकमहायोगो महासुखसमाधिः । स मायादिदृष्टान्तैर् उपलक्षितः । अतः सर्वतथागता गङ्गानदीवालुकोपमा बुद्धक्षेत्रा मायोपमा उदकचन्द्रोपमाः । प्रतिभासोपमा मरीचिस्वप्नप्रतिश्रुत्कं गन्धर्वनगरम् इन्द्रजालं शक्रायुधं विद्युद्बुद्बुददर्पणप्रतिबिम्बं चेति ॥ द्वादशमायादृष्टान्तैर् महासुखसमाधिर् उपलक्षितो भवति ।\n\nएवं च दशदिग्व्यवस्थिताः सर्वतथागता आसंसारं यावद् मायोपमसमाधिना विहरन्ति पञ्चभिः कामगुणैः क्रीडन्ति रमन्ति  परिचारयन्ति । स्वेच्छया सर्वगुणान्विता बुद्धक्षेत्राद् बुद्धक्षेत्रं सङ्क्रामन्ति ॥ एवं त्रैकालिकसांसारिकदुःखम् अनुस्मृत्य विमुक्तिकामेन यत्नेन वज्रगुरुम् आराध्य स्वाधिष्ठानक्रमोपदेशं प्राप्य तद्विशुद्ध्युपायो ऽन्वेषितव्य इति ॥\n\n॥ संवृतिसत्यमेलावनसंशयपरिच्छेदः षष्ठः ॥", "ground_truth": [["Title", "ज्ञानवज्रसमुच्चयमहायोगतन्त्रे"], ["Quote", "चित्तचैतसिकमहायोगो महासुखसमाधिः । स मायादिदृष्टान्तैर् उपलक्षितः । अतः सर्वतथागता गङ्गानदीवालुकोपमा बुद्धक्षेत्रा मायोपमा उदकचन्द्रोपमाः । प्रतिभासोपमा मरीचिस्वप्नप्रतिश्रुत्कं गन्धर्वनगरम् इन्द्रजालं शक्रायुधं विद्युद्बुद्बुददर्पणप्रतिबिम्बं चेति ॥ द्वादशमायादृष्टान्तैर् महासुखसमाधिर् उपलक्षितो भवति ।"]], "txt_src": "āryadeva_sūtaka.txt_34"}
{"id": 76, "text": "सत्यद्वयावतारसूत्रे च\n\n सर्वधर्मनिःस्वभावताभावनयैव क्लेशप्रहाणम्, नान्येन मार्गेण, भावाभिनिवेशमूलत्वात् सर्वक्लेशानाम्।\n\nइति दर्शितम्।", "ground_truth": [["Title", "सत्यद्वयावतारसूत्रे"], ["Quote", "सर्वधर्मनिःस्वभावताभावनयैव क्लेशप्रहाणम्, नान्येन मार्गेण, भावाभिनिवेशमूलत्वात् सर्वक्लेशानाम्।"]], "txt_src": "abhayākaragupta_munimatālaṅkāra.txt_29"}
{"id": 376, "text": "एकयाद्वितीययान्यस्त्रिया। गृहिप्रव्रजितयोर् इदम् इह साधारणम् इत्य् अन्यग्रहणम्। न कुर्याद् यानादि। संक्षेपेण संकलय्य दर्शयन्न् आह। लोकानां यत् प्रसादजनकं न भवति, तत् सर्व दृष्ट्वा शास्त्रे व्यवहारे वा। पृष्ट्वा विज्ञान्। वर्जयेत्। अनेनैतद् दर्शितं भवति—दृष्टे ऽपि यद्बाधाकरम् एवंविधं तद्वर्जयेत् आपत्तिर् भवतीति। यदुक्तम्—\n\n रत्नमेघे जिनेनोक्तस् तेन संक्षेपसंवरः ।\n येनाप्रसादः सत्त्वानां तद् यत्नेन परित्यजेत् ॥", "ground_truth": [["Quote", "रत्नमेघे जिनेनोक्तस् तेन संक्षेपसंवरः ।\n येनाप्रसादः सत्त्वानां तद् यत्नेन परित्यजेत् ॥"]], "txt_src": "prajñākaramati_bcap_c5.txt_16"}
{"id": 237, "text": "इतिहासपुराणाभ्याम् अप्य् उपाख्यानादिवर्णनेन वैदिक एवार्थः प्रायेण प्रतन्यते, यथोक्तम्—\n\n इतिहासपुराणाभ्यां वेदं समुपबृंहयेत् ।\n बिभेत्य् अल्पश्रुताद् वेदो माम् अयं प्रतरिष्यति ॥\n\nइति।", "ground_truth": [["Quote", "इतिहासपुराणाभ्यां वेदं समुपबृंहयेत् ।\n बिभेत्य् अल्पश्रुताद् वेदो माम् अयं प्रतरिष्यति ॥"]], "txt_src": "jayanta_nyāyamañjarī_śāstrārambha.txt_3"}
{"id": 238, "text": "तद् एवं वेदपुराणधर्मशास्त्राणां स्वत एव पुरुषार्थसाधनोपदेशस्वभावत्वाद् विद्यास्थानत्वम्। अङ्गानि व्याकरणकल्पज्योतिःशिक्षाछन्दोनिरुक्तानि वेदार्थोपयोगिपदादिव्युत्पादनद्वारेण विद्यास्थानत्वं प्रतिपद्यन्ते। तेषाम् अङ्गसमाख्यैव तदनुगामितां प्रकटयति।", "ground_truth": [], "txt_src": "jayanta_nyāyamañjarī_śāstrārambha.txt_4"}
{"id": 443, "text": "पाणिनीयानुसारिणीम्। पाणिनिना प्रोक्तं पाणिनीयम्। अथवा पाणिनिनोपज्ञातं विनोपदेशं ज्ञातं पाणिनीयं व्याकरणम्। प्रोक्तार्थे उपज्ञातार्थे वा वृद्धाच् छः इति शैषिकश् छः।", "ground_truth": [["Quote", "वृद्धाच् छः"]], "txt_src": "viṭṭhalācārya_prasāda.txt_7"}
{"id": 113, "text": "नाप्य् अहेतुत इति विकल्पः, यतो नायं प्रसज्यप्रतिषेधात्मतयाहेतुत इति युज्यते। अहेतुकत्वे हि भावानां देशकालनियमाभावप्रसङ्गः स्यात्, नित्यं सत्त्वासत्त्वप्रसङ्गो वा। उपेयार्थिनां प्रतिनियतोपायानुष्ठानं च न स्यात्। प्रधानेश्वरादीनां कारणस्य प्रतिषेत्स्यमानत्वात्। तन् न अहेतुतो भावाः स्वभावं प्रतिलभन्ते।\n\nतस्मान् न स्वपरोभयरूपहेतुभ्य उत्पद्यन्ते सत्स्वभावा भावाः। तद् उक्तम्—\n\n न स्वतो नापि परतो न द्वाभ्यां नाप्यहेतुतः ।\n उत्पन्ना जातु विद्यन्ते भावाः क्वचन केचन\n\nइति।", "ground_truth": [["Quote", "न स्वतो नापि परतो न द्वाभ्यां नाप्यहेतुतः ।\n उत्पन्ना जातु विद्यन्ते भावाः क्वचन केचन"]], "txt_src": "prajñākaramati_bcap_c9_1-20.txt_19"}
{"id": 436, "text": "एवं मृदुमध्याधिमात्रभेदेन यथानुरूपेण च त्रिविधचर्या पक्षाद् वा मासाद् वा यावत् षण्मासाद् वाभ्यस्यमानस्य महामुद्रासिद्धिनिमित्तम् उपजायते । तत्रेदं निमित्तम् ।\n\n सूक्ष्मरूपं लघुस्पर्शं व्याप्तिसम्प्राप्तम् एव च ।\n प्रकाशं चैव स्थैर्यं च वशित्वं कामावसानिकम् ॥\n\nइति ॥ पुनर् अपि स्वप्ननिमित्तम् आह श्रीगुह्यसमाजमहायोगतन्त्रे ॥\n\n बोधिज्ञानाग्रसम्प्राप्तं पश्यते बुद्धसुप्रभम् ।\n बुद्धसम्भोगकायं च आत्मानं लघु पश्यति ।\n त्रैधातुकमहासत्त्वैः पूज्यमानं च पश्यति ॥\n बुद्धैश् च बोधिसत्त्वैश् च पञ्चकामगुणैर् ध्रुवम् ।\n पूजितं पश्यते नित्यं महाज्ञानाग्रसम्भवम् ।\n वज्रसत्त्वमहाबिम्बं वज्रधर्ममहायशम् ॥\n स्वबिम्बं पश्यते स्वप्ने गुह्यवज्रमहायशाः ।\n प्रणमन्ति महाबुद्धा बोधिसत्त्वाश् च वज्रिणः ॥\n द्रक्ष्यति ईदृशान् स्वप्नान् कायवाक्चित्तसिद्धिदान् ॥\n सर्वालङ्कारसम्पूर्णां सुरकन्यां मनोरमाम् ।\n दारकं दारिकां पश्यन् स सिद्धिम् अधिगच्छति ॥\n दशदिक्सर्वबुद्धानां क्षेत्रस्थां पश्यते ध्रुवम् ।\n ददन्ति हृष्टचित्तात्मा धर्मगञ्जं मनोरमम् ॥\n धर्मकायगतं सर्वं सर्वसत्त्वपरीवृतम् ।\n पश्यते योगसमये ध्यानवज्रप्रतिष्ठितः ॥\n\nइति ॥", "ground_truth": [["Title", "श्रीगुह्यसमाजमहायोगतन्त्रे"], ["Quote", "सूक्ष्मरूपं लघुस्पर्शं व्याप्तिसम्प्राप्तम् एव च ।\n प्रकाशं चैव स्थैर्यं च वशित्वं कामावसानिकम् ॥"], ["Quote", "बोधिज्ञानाग्रसम्प्राप्तं पश्यते बुद्धसुप्रभम् ।\n बुद्धसम्भोगकायं च आत्मानं लघु पश्यति ।\n त्रैधातुकमहासत्त्वैः पूज्यमानं च पश्यति ॥\n बुद्धैश् च बोधिसत्त्वैश् च पञ्चकामगुणैर् ध्रुवम् ।\n पूजितं पश्यते नित्यं महाज्ञानाग्रसम्भवम् ।\n वज्रसत्त्वमहाबिम्बं वज्रधर्ममहायशम् ॥\n स्वबिम्बं पश्यते स्वप्ने गुह्यवज्रमहायशाः ।\n प्रणमन्ति महाबुद्धा बोधिसत्त्वाश् च वज्रिणः ॥\n द्रक्ष्यति ईदृशान् स्वप्नान् कायवाक्चित्तसिद्धिदान् ॥\n सर्वालङ्कारसम्पूर्णां सुरकन्यां मनोरमाम् ।\n दारकं दारिकां पश्यन् स सिद्धिम् अधिगच्छति ॥\n दशदिक्सर्वबुद्धानां क्षेत्रस्थां पश्यते ध्रुवम् ।\n ददन्ति हृष्टचित्तात्मा धर्मगञ्जं मनोरमम् ॥\n धर्मकायगतं सर्वं सर्वसत्त्वपरीवृतम् ।\n पश्यते योगसमये ध्यानवज्रप्रतिष्ठितः ॥"]], "txt_src": "āryadeva_sūtaka.txt_56"}
{"id": 229, "text": "तत्रैव चतुःकोटिरहिते चेतस्य् आत्माद्य् आरोप्य विकल्पसन्तानाकारः संसारः, शुद्धिस् तु मोक्षः पुनर् आत्माद्यारोपविपरीतनैरात्म्यस्वरूपमात्रनिष्ठत्वेन विज्ञेया। अत एवोक्तम्—\n\n कल्पनाशुद्धौ यतितव्यम्।\n\nतथा हि बहिरर्थाध्यवसायी विकल्पो भ्रान्तत्वाद् भवानुकूलः प्राकृतः, स्वरूपमात्रनिष्ठत्वेनाभ्रान्तत्वेनाविकल्पत्वात् प्रत्यक्षरूपः परिशुद्धः। तद् उक्तम्—\n\n कल्पनापि स्वसंवित्ताव् इष्टा नार्थे विकल्पनात् ।", "ground_truth": [["Quote", "कल्पनाशुद्धौ यतितव्यम्।"], ["Quote", "कल्पनापि स्वसंवित्ताव् इष्टा नार्थे विकल्पनात् ।"]], "txt_src": "samantabhadra_sāramañjarī.txt_12"}
{"id": 365, "text": "इत्थम् एवैतन् नान्यथेति प्रसाधयन्न् आह।\n\nनरकपालानां कुन्तासिमुसलादीनि, असिपत्रवनसमुद्भूतानि वा केन कृतानि? न तत्र कश्चित् कर्तास्तीश्वरादिः, तत्कर्तृत्वस्य अन्यत्र निषिद्धत्वात्, इहापि निषेत्स्यमानत्वात्। तप्तलोहमयी च भूमिः केन घटिता? ताश् च स्त्रियः कुतः कारणसामग्रीतो जाताः, याः पारदारिकैः शाल्मलीवृक्षस्याधस्ताद् उपरि च दृश्यन्ते? स च शाल्मलिर् वा? अतो नान्यत् कारणम् अत्र चित्ताद् उपकल्पनीयम्। यद् उक्तम्—\n\n सत्त्वलोकम् अथ भाजनलोकं चित्तम् एव रचयत्य् अतिचित्रम् ।\n कर्मजं हि जगदुक्तम् अशेषं कर्म चित्तम् अवधूय च नास्ति ॥", "ground_truth": [["Quote", "सत्त्वलोकम् अथ भाजनलोकं चित्तम् एव रचयत्य् अतिचित्रम् ।\n कर्मजं हि जगदुक्तम् अशेषं कर्म चित्तम् अवधूय च नास्ति ॥"]], "txt_src": "prajñākaramati_bcap_c5.txt_5"}
{"id": 101, "text": "एतद् अपि धर्मसंगीताव् उक्तम्—\n\n समाहितचेतसो यथाभूतदर्शनं भवति। यथाभूतदर्शिनो बोधिसत्त्वस्य सत्त्वेषु महाकरुणा प्रवर्तते। इदं मया समाधिमुखं सर्वसत्त्वानां निष्पादयितव्यम्। स तया महाकरुणया संचोद्यमानो ऽधिशीलम् अधिचित्तम् अधिप्रज्ञं च शिक्षाः परिपूर्य, अनुत्तरां सम्यक्संबोधिम् अभिसंबुध्यते।\n\nइति विस्तरः।", "ground_truth": [["Title", "धर्मसंगीताव्"], ["Quote", "समाहितचेतसो यथाभूतदर्शनं भवति। यथाभूतदर्शिनो बोधिसत्त्वस्य सत्त्वेषु महाकरुणा प्रवर्तते। इदं मया समाधिमुखं सर्वसत्त्वानां निष्पादयितव्यम्। स तया महाकरुणया संचोद्यमानो ऽधिशीलम् अधिचित्तम् अधिप्रज्ञं च शिक्षाः परिपूर्य, अनुत्तरां सम्यक्संबोधिम् अभिसंबुध्यते।"]], "txt_src": "prajñākaramati_bcap_c9_1-20.txt_7"}
{"id": 442, "text": "प्रक्रियाकौमुदीम्। प्रक्रियन्ते प्रकृतिप्रत्ययादिविभागेन व्युत्पाद्यन्ते शब्दा आभिस् ताः प्रक्रियाः। कृञः श च इति करणे शप्रत्ययः। रिङ् शयम्लिङ्क्षु इति रिङ्। तासु कौमुदी। संज्ञायाम् इति सप्तमीतत्पुरुषः। कौमुदीव कौमुदी सुखं जनयन्ती सर्वशब्दप्रकाशिका। अथवा प्रक्रिया कौमुदीव प्रक्रियाकौमुदी। उपमितं व्याघ्र इति समासः।\n\nकुर्मः। डुकृञ् करणे। अस्मात् अस्मदो द्वयोश् च इत्य् अस्मद एकत्वे बहुवचनविधानाद् अस्मदर्थकर्तृवाचिन उत्तमपुरुषस्य बहुवचनम्। परोपकारार्थं ग्रन्थकरणे प्रवृत्तत्वात् तज्जनितश्रेयसो ऽपि\n\n यत् करोषि यद् अश्नासि यज् जुहोषि ददासि यत् ।\n यत् तपस्यसि कौन्तेय तत् कुरुष्व मदर्पणम् ॥\n\nईति भगवदुक्तेर् ईश्वरार्पितत्वात् परगामि क्रियाफलम् इति परस्मैपदं प्रयुक्तम् आचार्यवर्यैः।", "ground_truth": [["Author", "भगवद्"], ["Quote", "कृञः श च"], ["Quote", "रिङ् शयम्लिङ्क्षु"], ["Quote", "संज्ञायाम्"], ["Quote", "उपमितं व्याघ्र"], ["Quote", "अस्मदो द्वयोश् च"], ["Quote", "यत् करोषि यद् अश्नासि यज् जुहोषि ददासि यत् ।\n यत् तपस्यसि कौन्तेय तत् कुरुष्व मदर्पणम् ॥"]], "txt_src": "viṭṭhalācārya_prasāda.txt_6"}
{"id": 78, "text": "प्राणिघातादौ तु क्रियानियमाद् अपुण्यन् नियमत्यागात् क्रियाविच्छेदाच् च निवर्त्तते । वस्तुपरिग्रहतो यथा कश्चित् पूजायै चैत्यादिकम् परिगृह्णाति । परापकाराय जालयन्त्रादिकम् अपरः । तयोः पुण्यापुण्ये तत्परित्यागान् निवर्त्तैते । आदृत्य प्रवृत्तेर् यथा कश्चित् प्रसादवेगात् क्लेशवेगाद् वा शुभम् अशुभङ् कर्म्मादृत्य करोति तस्य यावद् वेगो ऽनुवर्त्तते तावत् पुण्यापुण्ये अपीति । एवं सम्वरिकासम्वरिकयोः पुण्यापुण्यानुगमो वेदितव्यः । \n\nयदि हि प्रातिमोक्षसम्वरम् अन्तरेण बोधिसत्त्वसंवरो नोदयसेत, तदा बोधिसत्त्वपिटकादौ तदनुयायिनि च ग्रन्थे तन्मूलो ऽयम् अभ्यधास्यत। प्रयोजकं ह्य् अवश्यम् अभिधीयते, यथा महायाने आबोधिं त्रिरत्नशरणं मण्डम्। आर्यनागार्जुनपादमतानुसारिचन्द्रकीर्तिना च त्रिशरणसप्ततौ—\n\n उपासकस् त्रिशरणात् तन्मूलं संवराष्टकम् ।\n संबुद्धधर्मसंघा हि शरणं मुक्तिकांक्षिणाम् ॥\n\n कायत्रयं मुनीद्रस्य निर्वाणं पुद्गलाष्टकम् ।\n आयाति शरणं भक्त्या यो याति शरणत्रयम् ॥ \n\n पूर्वशैलागमे ऽर्हद्भिर् बोधिसत्त्वास् तु वन्दिताः ।\n रत्नत्रयान् न ते बाह्या बुद्धे ऽन्तर्भावतो मताः ॥ \n\n फलस्थाप्रतिपन्नानाम् आर्यमार्गप्रभाविताः ।\n भूमयः सप्तशाइक्षाणाम् अभिधर्मे यथोदिताः ॥ \n\n एवं वैपुल्यपिटके वर्णिता दश भूमयः ।\n आर्यमार्गात्मिकाः सर्वास् तास्व् अनार्यः कथं भवेत् ॥\n\n आकाशप्रमितैकैकगुणापर्यन्तसद् गुणाः ।\n बोधिसत्त्वाः सदा वन्द्याः शरणं चापि धीमताम् ॥\n\nइति", "ground_truth": [["Author", "चन्द्रकीर्तिना"], ["Title", "त्रिशरणसप्ततौ"], ["Quote", "उपासकस् त्रिशरणात् तन्मूलं संवराष्टकम् ।\n संबुद्धधर्मसंघा हि शरणं मुक्तिकांक्षिणाम् ॥"]], "txt_src": "abhayākaragupta_munimatālaṅkāra.txt_31"}
{"id": 33, "text": "ननु बुद्धिमत्त्वाद् ईश्वरस्य, नैष दोषः। बुद्धिशून्यो हि स्वसत्तामात्रजन्यं कार्यम् अक्रमेणैव कुर्यात्। बुद्धिमांस् तु कर्तुम् ईशानो ऽप्य् अनिच्छन् न करोतीति कस् तस्योपालम्भः? उच्यते—ता अपीच्छाः स्वसत्तामात्रनिबन्धनाः। किं न करोतीति स एवास्योपालम्भः। अथ स्वरूपेण सामर्थ्ये सत्य् अपि एष एव तस्य स्वभावः यत् सहकारिलक्षणयागन्तुकशक्त्या विना न करोतीति चेत्। तर्हि मातापि सति वन्ध्या सा प्रकृत्यैवैतद् अपि वक्तव्यं भवेद् भवताम् इति यत्किञ्चिद् एतत्।", "ground_truth": [], "txt_src": "mokṣākaragupta_tarkabhāṣā.txt_34"}
{"id": 126, "text": "इदम् इहाभिमतम्—यथा विभ्रमाहितसद्भावं तिमिरोपहतचक्षुषर् असद्भूतकेशोण्डुकादिदर्शिनो ज्ञानं यथावस्थितवस्तुतत्त्वग्राहिणो ऽतैमिरिकज्ञानेन बाध्यते, न तथा तैमिरिकज्ञानेनातैमिरिकज्ञानं बाध्यते, एवम् अविद्यामलतिमिरदूषितबुद्धिचक्षुषो विपरीतवस्तुस्वरूपग्राहिणः प्राकृतकस्य ज्ञानं प्रज्ञासलिलक्षालितविगतमलानास्रवज्ञानचक्षुषः भावनिजतत्त्ववेदिनः योगिलोकस्य ज्ञानेन बाध्यते, न पुनर् इतर् अज्ञानेन योगिज्ञानम् इति। तथा चोक्तम्—\n\n न बाधते ज्ञानम् अतैमिराणां यथोपलब्धं तिमिरेक्षणानाम् ।\n तथामलज्ञानतिरस्कृतानां धियास्ति बाधा न धियो ऽमलायाः ॥\n\nइति।\n\nतस्मात् प्राकृतकज्ञानम् एव भ्रान्तम् इति बाध्यते।", "ground_truth": [["Quote", "न बाधते ज्ञानम् अतैमिराणां यथोपलब्धं तिमिरेक्षणानाम् ।\n तथामलज्ञानतिरस्कृतानां धियास्ति बाधा न धियो ऽमलायाः ॥"]], "txt_src": "prajñākaramati_bcap_c9_1-20.txt_32"}
{"id": 374, "text": "यत एवं तस्मात् स्वशरीरशिरोदानादि न कर्तव्यम् इति निषिद्धम्। कदा? अशुद्धे मित्रामित्रेतरसर्वव्यसनिजनसाधारणप्रवृत्ते कृपाचित्ते। अत्यारब्धेन हि वीर्येण स्वपरहितार्थस्य बाधा स्यात्। समप्रवृत्ते पुनर् आशये स्वपरात्मनो ऽतिरिक्ते वा न निषिध्यते। यदुक्तम्—तथा स्वपरबोधिपक्षश्रुताद्यन्तरायकरौ त्यागात्यागौ न कार्यौ। अधिकसत्त्वार्थशक्तेस् तुल्यशक्तेर् वा बोधिसत्त्वस्याधिकतुल्यकुशलान्तरायकरौ त्यागात्यागौ न कार्याव् इति सिद्धं भवति।\n\nइदम् एव च संधाय बोधिसत्त्वप्रातिमोक्षे ऽभिहितम्—\n\n यस् तु खलु पुनः शारिपुत्र अभिनिष्क्रान्तगृहावासो बोधिसत्त्वो बोध्यङ्गैर् अभियुक्तः, तेन कथं दानं दातव्यम्, कतरं दानं दातव्यम्, कियद्रूपं दानं दातव्यम्? पेयालं। धर्मदायकेन भवितव्यम्। यश् च शारिपुत्र गृही बोधिसत्त्वो गङ्गानदीवालिकासमानि बुद्धक्षेत्राणि सप्तरत्नपरिपूर्णानि तथागतेभ्यो ऽर्हद्भयः सम्यक्संबुद्धेभ्यो दानं दद्यात्, यश् च शारिपुत्र प्रव्रज्यापर्यापन्नो बोधिसत्त्वः एकां चतुष्पदिकां गाथां प्रकाशयेत्, अयम् एव ततो बहुतरं पुण्यं प्रसवति। न शारिपुत्र तथागतेन प्रव्रजितस्यामिषदानमनुज्ञातम्। पेयालं। यस्य पुनः शारिपुत्र पात्रागतः पात्रपर्यापन्नो लाभो भवेद् धार्मिको धर्मलब्धः, तेन साधारणभाजिना भवितव्यं सार्धं सब्रह्मचारिभिः\n\nतत्रैवाह—\n\n यस् तु खलु पुनः शारिपुत्र अनभिनिष्क्रान्तगृहावासो बोधिसत्त्वः, तेन धर्म आसेवितव्यः। तत्र तेनाभियुक्तेन भवितव्यम् इति। अन्यथा हि एकसत्त्वार्थसंग्रहार्थं महतः सत्त्वराशेस् तस्य च सत्त्वस्य बोधिसत्त्वाशयपरिकर्मान्तरायान् महतो ऽर्थस्य हानिः कृता स्याद्।\n\nअनेनोपायकौशलेन विहरन् न बोधिमार्गात् परिभ्रश्यते। अयम् अभिप्रायः—दत्तः पूर्वम् एवानेनात्मभावः सर्वसत्त्वेभ्यः। केवलम् अकालपरिभोगात् परिरक्षणीयः। अतो न मात्सर्यस्यावकाशः। नापि प्रतिज्ञातार्थहानिर् इति। यद् उक्तम्—\n\n भैषज्यवृक्षस्य सुदर्शनस्य मूलादिभोग्यस्य यथैव बीजम् ।\n दत्वापि संरक्ष्यम् अकालभोगात् संबुद्धभैषज्यतरोस् तथैव ॥", "ground_truth": [["Title", "बोधिसत्त्वप्रातिमोक्षे"], ["Quote", "यस् तु खलु पुनः शारिपुत्र अभिनिष्क्रान्तगृहावासो बोधिसत्त्वो बोध्यङ्गैर् अभियुक्तः, तेन कथं दानं दातव्यम्, कतरं दानं दातव्यम्, कियद्रूपं दानं दातव्यम्? पेयालं। धर्मदायकेन भवितव्यम्। यश् च शारिपुत्र गृही बोधिसत्त्वो गङ्गानदीवालिकासमानि बुद्धक्षेत्राणि सप्तरत्नपरिपूर्णानि तथागतेभ्यो ऽर्हद्भयः सम्यक्संबुद्धेभ्यो दानं दद्यात्, यश् च शारिपुत्र प्रव्रज्यापर्यापन्नो बोधिसत्त्वः एकां चतुष्पदिकां गाथां प्रकाशयेत्, अयम् एव ततो बहुतरं पुण्यं प्रसवति। न शारिपुत्र तथागतेन प्रव्रजितस्यामिषदानमनुज्ञातम्। पेयालं। यस्य पुनः शारिपुत्र पात्रागतः पात्रपर्यापन्नो लाभो भवेद् धार्मिको धर्मलब्धः, तेन साधारणभाजिना भवितव्यं सार्धं सब्रह्मचारिभिः"], ["Quote", "यस् तु खलु पुनः शारिपुत्र अनभिनिष्क्रान्तगृहावासो बोधिसत्त्वः, तेन धर्म आसेवितव्यः। तत्र तेनाभियुक्तेन भवितव्यम् इति। अन्यथा हि एकसत्त्वार्थसंग्रहार्थं महतः सत्त्वराशेस् तस्य च सत्त्वस्य बोधिसत्त्वाशयपरिकर्मान्तरायान् महतो ऽर्थस्य हानिः कृता स्याद्।"], ["Quote", "भैषज्यवृक्षस्य सुदर्शनस्य मूलादिभोग्यस्य यथैव बीजम् ।\n दत्वापि संरक्ष्यम् अकालभोगात् संबुद्धभैषज्यतरोस् तथैव ॥"]], "txt_src": "prajñākaramati_bcap_c5.txt_14"}
{"id": 277, "text": "सद्गुरूपदेशलब्धेन लब्धश्रीगुरुसम्प्रदायेन। दुष्टसङ्गपरिवर्जितेन परिवर्जितपापमित्रेण। परिभावितधूमादिनिमित्तत्वाद् धूमादिनिमित्तपरिभावितेन बोधिचित्तस्थिरीकरणैकदक्षेण। प्रथमप्रवृत्तत्वाद् आदिकर्मिकेण। विशोधितमध्यमावाहत्वान् मध्यमाविशोधितेन। उक्तं च—\n\n धूमादीन् भावयित्वा तु चित्तं कृत्वा तु निश्चलम् ।\n मध्यमां शोधयित्वा तु भावयेत् परमाक्षरम् ॥\n\nइति। मठश् छात्त्रादिनिलयः। विहारो भिक्षुसाङ्घिकवासः। आकाशधातौ विश्वबिम्बे सर्वाकारशून्यतेव आदर्शस् तत्र प्रतिसेनावत् साधकचिन्तावत्। अनुत्पन्नधर्मावलोकितेन अवलोकिताविकल्पितधर्मेण। बालजनकल्पितबहिरर्थाभावात् स्वचित्तस्फरणप्रतिभासस्वप्नसदृशार्थचित्तेन। वैभाषिकसौत्रान्तिकयोगाचारमतानन्तःपातात् परमाणुसंदोहात्मकधर्मविचारशून्येन। चार्वाकमताप्रवेशाद् दूरीकृतोच्छेदवादत्वाद् उच्छेदशून्यतादूरीकृतेन। अध्यात्मसुखम् एव दिव्यमुद्रासुखम् एव स्वसंवेद्यो धर्मस् तदनुरक्तेन। कर्माङ्गनज्ञानाङ्गनोद्भूतसुखानासङ्गाद् बाह्येन्द्रियस्वसंवेद्यसुखधर्मपरिवर्जितेन। प्रज्ञोपायात्मकेन धूमादिनिमित्तोदयानन्तरं समाध्यङ्गस्फुटीभावाय सुशिषितकर्माङ्गनानुरागरसिकेन।", "ground_truth": [["Quote", "धूमादीन् भावयित्वा तु चित्तं कृत्वा तु निश्चलम् ।\n मध्यमां शोधयित्वा तु भावयेत् परमाक्षरम् ॥"]], "txt_src": "raviśrījñāna_guṇabharaṇī.txt_9"}
{"id": 284, "text": "सद्गुरुः श्रीगुरुस् तस्य लक्षणं परमार्त्नसेवायां विस्तरेणाख्यातं यथा—\n\n ध्यायी भवध्यानविमुक्तसङ्गः कामी महाकामनिबद्धचित्तः ।\n महाव्रती द्वीन्द्रियसौख्ययोगे मुद्राप्रसङ्गे ऽप्य् अविनष्टरागः ॥\n\n चन्द्रार्कमार्गप्रविनष्टयोगः प्रज्ञानले योगबलात् प्रविष्टः ।\n अनन्तसौख्यामृतसेक एव स श्रीगुरुर् वज्रधरो ऽघहन्ता ॥ इति विस्तरः।\n\nतस्य प्रसादस् तत्त्वोपदेशानुग्रहः। तस्माद् भवत्य् उत्पद्यते।", "ground_truth": [["Title", "परमार्त्नसेवायां"], ["Quote", "ध्यायी भवध्यानविमुक्तसङ्गः कामी महाकामनिबद्धचित्तः ।\n महाव्रती द्वीन्द्रियसौख्ययोगे मुद्राप्रसङ्गे ऽप्य् अविनष्टरागः ॥\n\n चन्द्रार्कमार्गप्रविनष्टयोगः प्रज्ञानले योगबलात् प्रविष्टः ।\n अनन्तसौख्यामृतसेक एव स श्रीगुरुर् वज्रधरो ऽघहन्ता ॥"]], "txt_src": "raviśrījñāna_guṇabharaṇī.txt_16"}
{"id": 11, "text": "अत्रोच्यते—न कर्मकर्तृभावेन वेद्यवेदकत्वं ज्ञाने वर्ण्यते। किं तर्हि? व्यवस्थाप्यव्यवस्थापकभावेन। यथा प्रदिप आत्मानं प्रकाशयति तथा ज्ञानम् अपि जडपदार्थविलक्षणं स्वहेतोर् एव प्रकाशस्वभावम् उपजायमानं स्वसंवेदनं व्यवस्थाप्यते। तथा चोक्तम्—\n\n विज्ञानं जडरूपेभ्यो व्यावृत्तम् उपजायते ।\n इयम् एवात्मसंवित्तिर् अस्य याजडरूपता ॥\n\nइति। अलङ्कारकारेणाप्य् उक्तम्—\n\n कल्पितः कर्मकर्त्रादिः परमार्थो न विद्यते ।\n आत्मानम् आत्मनैवात्मा निहन्तीति निरुच्यते ॥\n\nइति।", "ground_truth": [["Author", "अलङ्कारकारेणा"], ["Quote", "विज्ञानं जडरूपेभ्यो व्यावृत्तम् उपजायते ।\n इयम् एवात्मसंवित्तिर् अस्य याजडरूपता ॥"], ["Quote", "कल्पितः कर्मकर्त्रादिः परमार्थो न विद्यते ।\n आत्मानम् आत्मनैवात्मा निहन्तीति निरुच्यते ॥"]], "txt_src": "mokṣākaragupta_tarkabhāṣā.txt_12"}
{"id": 393, "text": "तत्र पृथिवीधातुसमूहो लोचना । स पुनः पञ्चाकारैर् भिद्यमानः पञ्चतथागतैर् अधिष्ठितः । यद् उत केशास्थिविट्प्लीहहृदयं वैरोचनस्य । रोमनखपूयहृदयं रत्नसम्भवस्य । दन्तत्वग्मांसहृदयम् अमिताभस्य । स्नायुमांसपार्श्वहृदयम् अमोघसिद्धेः । मलान्त्रपित्तहृदयम् अक्षोभ्यस्याधिष्ठानम् । यथोक्तं वज्रमालायाम् ।\n\n पञ्चहृदयम् आश्रित्य पञ्चतन्तुविनिर्गतम् ।\n पञ्चवायुसमायुक्तं पञ्चकामोपभोगकृत् ॥ \n\nइति ॥ एवं पुनः पृथिवीधातुर् बाह्ये ऽपि पञ्चाकारेण भिद्यते । चतुर्द्वीपाः सुमेरुश् च । तत्र सुमेरुर् महावैरोचनस्याधिष्ठानम् । पूर्वविदेहो ऽक्षोभ्यस्याधिष्ठानम् । जम्बूद्वीपो रत्नसम्भवस्याधिष्ठानम् । अपरगोदानीयो ऽमिताभस्याधिष्ठानम् । उत्तरकुरुर् अमोघसिद्धेर् अधिष्ठानम् इति ॥ उक्तः पञ्चधा पृथिवीधातुः ।", "ground_truth": [["Title", "वज्रमालायाम्"], ["Quote", "पञ्चहृदयम् आश्रित्य पञ्चतन्तुविनिर्गतम् ।\n पञ्चवायुसमायुक्तं पञ्चकामोपभोगकृत् ॥"]], "txt_src": "āryadeva_sūtaka.txt_13"}
{"id": 15, "text": "ननु सर्वज्ञानानां स्वसंवेदनप्रत्यक्षत्वे घटो ऽयम् इत्यादिविकल्पज्ञानस्य निर्विकल्पकत्वं पीतशङ्खादिज्ञानस्याभ्रान्तत्वं च कथं न भवेत्? उच्यते-विकल्पज्ञानम् अपि स्वात्मनि निर्विकल्पम् एव। घटो ऽयम् इत्य् अनेन बाह्यम् एवार्थ विकल्पयति, न त्व् आत्मानम्। तद् उक्तम्— \n\n\n शब्दार्थग्राहि यद् यत्र ज्ञानं तत् तत्र कल्पना ।\n स्वरूपं च न शब्दार्थस् तत्राध्यक्षम् अतो ऽखिलम् ॥\n\nइति।", "ground_truth": [["Quote", "शब्दार्थग्राहि यद् यत्र ज्ञानं तत् तत्र कल्पना ।\n स्वरूपं च न शब्दार्थस् तत्राध्यक्षम् अतो ऽखिलम् ॥"]], "txt_src": "mokṣākaragupta_tarkabhāṣā.txt_16"}
{"id": 290, "text": "प्रत्याहारादिफलं षडङ्गानुशंसालक्षणम्। बोधिसत्त्वो भवतीति स्वसन्ताने बुद्धगुणलाभात्। कथम् एवं व्यपदिश्यत इति चेत्, जातिबोधिधर्मचक्राद्यप्रवर्तनात्। तत्प्रवर्तनेन तु बुद्धक्षेत्रे संबुद्धव्यपदेशभाग् भवत्य् एवेत्य् आशयः। दशवशितादिकम् इति आयुष्कर्मविमुक्तिपरिष्कारप्रणिधानर्द्धिधर्मचित्तोपपत्तिज्ञानवशितादिकम्। ग्राह्यग्राहकचित्तं कर्ता। उक्तश् चान्यत्रानुशंसः—\n\n प्रत्याहारं समासाद्य सर्वमन्त्रैर् अधिष्ठिते ।\n ध्यानज्ञानं समापद्य पञ्चाभिज्ञत्वम् आप्नुयात् ॥\n प्राणायामेन नियतं बोधिसत्त्वैर् निरीक्ष्यते ।\n धारणार्थबलो नित्यं वज्रसत्त्वं समाविशेत् ॥\n अनुस्मृतिसमायोगात् प्रभामण्डल जायते ।\n समाधिवशितामात्रे निरावरणवान् भवेत् ॥\n\nइति। मृदुतया वामदक्षिणवाहाविच्छेदाद् अयन्त्रितप्राणतया। नादाभ्यासाज् ज्ञानसहजानन्दाभ्यासाद् धटेन हूंकारनादेन। प्रज्ञाब्जगतकुलिशमणौ बोधिचित्तबिन्दुरोधाद् इति यथोक्ताया अनुरागिताया वरकामिन्याः कक्कोले बोलं विधिवत् प्रक्षिप्य निष्कम्पतया विश्रम्य तस्याः किञ्जल्कमुखे वज्रमणिं निष्पीड्य निर्भरप्रीतिरसेन क्षणं न चालयेत्। ततस् तयोः क्षरद्द्रवोदये हूंकारोच्चारणपुरःसरं सद्गुरुपादप्रसादीक्ष्तम् आमुखयतश् चतुर्थसहजानन्दानुभवेन बोधिचित्तबिन्दुनिरोधस् ततो ऽक्षरणक्षणलाभ इत्य् अर्थः। अत्रैव श्रीकालचक्रसम्बन्धिनि।", "ground_truth": [["Quote", "प्रत्याहारं समासाद्य सर्वमन्त्रैर् अधिष्ठिते ।\n ध्यानज्ञानं समापद्य पञ्चाभिज्ञत्वम् आप्नुयात् ॥\n प्राणायामेन नियतं बोधिसत्त्वैर् निरीक्ष्यते ।\n धारणार्थबलो नित्यं वज्रसत्त्वं समाविशेत् ॥\n अनुस्मृतिसमायोगात् प्रभामण्डल जायते ।\n समाधिवशितामात्रे निरावरणवान् भवेत् ॥"]], "txt_src": "raviśrījñāna_guṇabharaṇī.txt_22"}
{"id": 132, "text": "रूपादि तत्त्वं प्रत्यक्षम् अपि यदि न प्रमाणाधिगतम्, कथं तत्प्रसिद्धिः? प्रसिद्धिश् चेत् कथं मृषेत्य् अत्राह—अशुच्यादिष्वित्यादि।\n\n अशुच्यादिषु शुच्यादिप्रसिद्धिरिव सा मृषा ॥\n\nयथा च परमार्थतो ऽशुचिनि स्त्रीकलेवरादौ तदासक्तिविपर्यस्तचेतसां शुचिबुद्धिर् उपजायते। आदिशब्दाद् अनित्यादौ नित्यादिबुद्धिर् गृह्यते। सा चातस्मिंस् तद्गहान् मृषा, वितथग्राहिणीत्य् अर्थः। तद्वद् इयं रूपादाव् अपीत्य् अविशेषः। \n\nयदि न प्रत्यक्षप्रमाणात् तत्सिद्धिः, आगमात् तर्हि भविष्यति। तथा हि स्कन्धधात्वायतनादिस्वभावतया भगवता भावाः सूत्रे देशिताः, क्षणिकादिस्वभावतया च। तत्रेदम् उक्तं भगवता—\n\n सर्वं सर्वम् इति ब्राह्मण यावद् एव पञ्च स्कन्धाः, द्वादशायतनानि, अष्टादशः धातवः।\n\nइति। तथा—\n\n क्षणिकाः सर्वसंस्कारा अस्थिराणां कुतः क्रिया ।\n भूतिर् यैषां क्रिया सैव कारकं सैव चोच्यते ॥\n\nइति।", "ground_truth": [["Author", "भगवता"], ["Quote", "सर्वं सर्वम् इति ब्राह्मण यावद् एव पञ्च स्कन्धाः, द्वादशायतनानि, अष्टादशः धातवः।"], ["Quote", "क्षणिकाः सर्वसंस्कारा अस्थिराणां कुतः क्रिया ।\n भूतिर् यैषां क्रिया सैव कारकं सैव चोच्यते ॥"]], "txt_src": "prajñākaramati_bcap_c9_1-20.txt_38"}
{"id": 0, "text": "यद्य् अविसंवादलक्षणं प्रामाण्यं, तदा श्रोत्रज्ञानस्याधिगतार्थाप्रापकत्वात् कथं प्रामाण्यम् इति चेत्। न। अर्थस्वरूपप्रतीतिर् हि प्रामाण्यम्। तच् च बाह्यार्थक्रियाप्राप्तिम् अन्तरेणापि सम्भवति। यद् उक्तम्—\n\n प्रमाणम् अविसंवादि ज्ञानम् अर्थक्रियास्थितिः ।\n अविसंवादनम् इति । \n\nशब्दस्य श्रुतिमात्रेणैव चरितार्थत्वात् श्रुतिर् एव तत्रार्थक्रियास्थितिः, यथा रविचन्द्राम्बुदचित्रादीनां दर्शनम् एवार्थक्रियास्थितिः। तद् उक्तम्—\n\n   ज्ञेयस्वरूपसंवित्तिर् इष्टा तत्र क्रियास्थितिः । \n\nइति ।", "ground_truth": [["Quote", "प्रमाणम् अविसंवादि ज्ञानम् अर्थक्रियास्थितिः ।\n अविसंवादनम् इति ।"], ["Quote", "ज्ञेयस्वरूपसंवित्तिर् इष्टा तत्र क्रियास्थितिः ।"]], "txt_src": "mokṣākaragupta_tarkabhāṣā.txt_1"}
{"id": 19, "text": "प्रत्यक्षस्य स्वलक्षणविषयप्रतिपादने परोक्ताः षट् पदार्था न विषया इत्य् उक्तम्, यथावयविद्रव्यं, गुणः, कर्म, सामान्यं, विशेषः, समवायश् चेति। न चैषां प्रत्यक्षे ज्ञाने प्रतिभासो ऽस्ति, न चाप्रतिभासमानो विषयो युज्यते, अतिप्रसङ्गात्। तथा हि घटादौ परिदृश्यमाने पूर्वापरादिभागं विहाय नान्यत् किञ्चिद् एकम् अवयविद्रव्यम् उपलभामहे, यद् आह न्यायपरमेश्वरः— \n\n भागा एव हि भासन्ते संनिविष्टास् तथा तथा ।\n तद्वान् नैव पुनः कश्चिद् विभागः संप्रतीयते ॥\n\nइति। एवं गुणकर्मादीनां च दुषणं प्रत्येतव्यम्।", "ground_truth": [["Author", "न्यायपरमेश्वरः"], ["Quote", "भागा एव हि भासन्ते संनिविष्टास् तथा तथा ।\n तद्वान् नैव पुनः कश्चिद् विभागः संप्रतीयते ॥"]], "txt_src": "mokṣākaragupta_tarkabhāṣā.txt_20"}
{"id": 286, "text": "तथा सत्पापकं हिंसादिपञ्चकम्। उपपापकपञ्चकम् द्यूतादिपञ्चकम्। गोहत्यादिपञ्चकं मित्रद्रोहादिपञ्चकम्। चक्षुरादीन्द्रियाभिसंसक्तिपञ्चकम् इति। पञ्च परिमाणम् अस्येति पञ्चकानां पञ्च तैर् एव चौरैर् इति। तथा—\n\n हिंसासत्यं परस्त्रीं त्यजस्व परधनं मद्यपानं तथैव\n संसारे वज्रपाशः स्वकुशलनिधनं पापम् एतानि पञ्च ।\n द्यूतं सावद्यभोज्यं कुवचनपठनं भूतदैत्येन्द्रधर्मं\n गोबालस्त्रीनराणां त्रिदशनरगुरोः पञ्चहत्यां न कुर्यात् ।\n द्रोहं मित्रप्रभूणां त्रिदशनरगुरोः संघविश्वासिनां च\n आसक्तिस् त्व् इन्द्रियाणाम् इति भुवनपतेः पञ्चविंशद् व्रतानि ॥ इति ।\n\nपापकं कर्म ख्यातम् अन्तरायकरम्। अत्र गृहीतं पञ्चानन्तर्यकारिणाम् अपीति।", "ground_truth": [["Quote", "हिंसासत्यं परस्त्रीं त्यजस्व परधनं मद्यपानं तथैव\n संसारे वज्रपाशः स्वकुशलनिधनं पापम् एतानि पञ्च ।\n द्यूतं सावद्यभोज्यं कुवचनपठनं भूतदैत्येन्द्रधर्मं\n गोबालस्त्रीनराणां त्रिदशनरगुरोः पञ्चहत्यां न कुर्यात् ।\n द्रोहं मित्रप्रभूणां त्रिदशनरगुरोः संघविश्वासिनां च\n आसक्तिस् त्व् इन्द्रियाणाम् इति भुवनपतेः पञ्चविंशद् व्रतानि ॥"]], "txt_src": "raviśrījñāna_guṇabharaṇī.txt_18"}
{"id": 361, "text": "एवम् आत्मभावादीनाम् उत्सर्गं रक्षां च प्रतिपाद्य पुनर् विस्तरेण रक्षाशोधनवर्धनानि प्रतिपादयितुम् उपक्रमते। उत्पादितबोधिचित्तेन हि बोधिसत्त्वेन उत्सृष्टस्यापि चात्मभावस्य रक्षाशोधनवर्धनानि कार्याणि। यस्मात्—\n\n परिभोगाय सत्त्वानाम् आत्मभावादि दीयते ।\n अरक्षिते कुतो भोगः किं दत्तं यन् न भुज्यते ॥\n\n तस्मात् सत्त्वोपभोगार्थम् आत्मभावादि पालयेत् ।\n कल्याणमित्रानुत्सर्गात् सूत्राणां च सदेक्षणात् ॥\n\nतच् च आत्मभावादिपरिपालनादि शिक्षारक्षणाद् एव स्यात्। अन्यथा नरकादिविनिपातगमनात् तन् न स्यात्। अत इदम् अभिधीयते।\n\nशिक्ष्यते उपादीयते गृहीतसंवरणेनेति विहितेषु करणीयता, प्रतिषिद्धेष्व् अकरणं शिक्षा, तां रक्षितुं परिपालयितुं कामेन इच्छता बोधिसत्त्वेन आत्मचित्तं रक्षितव्यं प्रयत्नत इति कथयिष्यमाणात्। अथ शिक्षारक्षणाधिकारे किम् इति चित्तं रक्ष्यत इत्य् आह—न शिक्षेति। अन्यथा शिक्षैव रक्षितुमशक्या चलम् अनायत्तं चित्तम् अरक्षता। चित्तस्य चलतायां शिक्षायाः स्थैर्यायोगात्।", "ground_truth": [["Quote", "परिभोगाय सत्त्वानाम् आत्मभावादि दीयते ।\n अरक्षिते कुतो भोगः किं दत्तं यन् न भुज्यते ॥\n\n तस्मात् सत्त्वोपभोगार्थम् आत्मभावादि पालयेत् ।\n कल्याणमित्रानुत्सर्गात् सूत्राणां च सदेक्षणात् ॥"]], "txt_src": "prajñākaramati_bcap_c5.txt_1"}
{"id": 56, "text": "तथा हि ताथागतम् एव प्रत्यक्षं केवलं प्रमाणम्। न च तैः किञ्चिद् अपि भाविकम् वस्तूपलब्धम्। यथोक्तं बोधिसत्त्वपिटके—\n\n किं पुनः धर्माणां यथावद्दर्शनं? यद् इदम् अदर्शनम्। \n\nइति। आर्यधर्मसंगीतौ चोक्तं—\n\n अदर्शनं सर्वधर्माणां परमं दर्शनम्। \n\nइति।", "ground_truth": [["Title", "बोधिसत्त्वपिटके"], ["Title", "आर्यधर्मसंगीतौ"], ["Quote", "किं पुनः धर्माणां यथावद्दर्शनं? यद् इदम् अदर्शनम्।"], ["Quote", "अदर्शनं सर्वधर्माणां परमं दर्शनम्।"]], "txt_src": "abhayākaragupta_munimatālaṅkāra.txt_9"}
{"id": 185, "text": "एतद् एव चान्ये मायोपमाद्वैतम् इति वर्णयन्ति । यथा स्वप्नानुभूतकामिनीरतिसंवेदनं तत्पृष्ठभाव्यपरस्वप्नसंवेदनेनानुभूयमानं नात्यन्तोच्छेदेन मृषानुभूतेः । नापि सज् जाग्रद्दशोपलब्धार्थक्रियाकारिस्वपरवेद्यवस्तुवद् अविसंवादाभावात् । तद् आहुः—\n\n स्वप्नात् स्वप्नं यदैव स्याच् चिच्चित्रालीकता तदा ।\n नैव सत्यम् असद्वित्तेर् न चोच्छेदः प्रकाशतः ॥\n\nइति ।", "ground_truth": [["Quote", "स्वप्नात् स्वप्नं यदैव स्याच् चिच्चित्रालीकता तदा ।\n नैव सत्यम् असद्वित्तेर् न चोच्छेदः प्रकाशतः ॥"]], "txt_src": "sekanirdeśapañjikā.txt_15"}
{"id": 434, "text": "अनेनानुपूर्वेण कायमण्डलस्थं तथागतव्यूहं मारयेत् तथतायां प्रवेशयेत् सुतरां सिद्धिम् आप्नुयाद् इति । प्रपञ्चतानिष्प्रपञ्चताचर्याम् अनपेक्ष्य शीघ्रतरम् अत्र स्वरूपपरिवर्तो भवतीत्य् अर्थः ॥ इमम् एवार्थम् आह सन्ध्याव्याकरणमहायोगतन्त्रे ॥\n\n रूपाद्याध्यात्मिकान् धर्मान् पश्येत् विपश्यनोच्यते ।\n अक्षोभ्यादियथासङ्ख्यं कल्पयेत् शमथो भवेत् ॥\n अनयोर् निःस्वभावत्वात् तथताशान्तसञ्ज्ञकम् ।\n तथतामण्डले योगी सर्वबुद्धान् प्रवेशयेद् ॥\n\nइति ॥ पुनश् चोक्तं सर्वदेवसमागमतन्त्रे ॥\n\n निर्वाणाग्निमहाघोरे भस्मशो ऽपि न मुच्यते ।\n ततस् तत्र विद्यते नेन्द्रियार्थो न च धातवः ॥\n\nइति । अनेनानुपूर्वेण युक्त्यागमाभ्याम् अधिगमरूपां सर्वबुद्धजननीं निश्चित्य सर्वारल्लिं विषयासक्तिं च प्रहाय । भुसुकुचर्यां आचरेद् अनेन क्रमेण ।", "ground_truth": [["Title", "सन्ध्याव्याकरणमहायोगतन्त्रे"], ["Title", "सर्वदेवसमागमतन्त्रे"], ["Quote", "रूपाद्याध्यात्मिकान् धर्मान् पश्येत् विपश्यनोच्यते ।\n अक्षोभ्यादियथासङ्ख्यं कल्पयेत् शमथो भवेत् ॥\n अनयोर् निःस्वभावत्वात् तथताशान्तसञ्ज्ञकम् ।\n तथतामण्डले योगी सर्वबुद्धान् प्रवेशयेद् ॥"], ["Quote", "निर्वाणाग्निमहाघोरे भस्मशो ऽपि न मुच्यते ।\n ततस् तत्र विद्यते नेन्द्रियार्थो न च धातवः ॥"]], "txt_src": "āryadeva_sūtaka.txt_54"}
{"id": 294, "text": "इदानीं संवरतन्त्रादिद्वारेण षडङ्गयोगक्रमम् आह—योगित्वम् इत्यादि। उक्तं च लघुतन्त्रे—\n\n योगित्वं परमं पुन्यं पवित्रं पापनाशनम् ।\n सिध्यते मन्त्रजापेन ध्यानेन च सुखेन च ॥\n\nइति। अनेन मन्त्रजापादिना। मध्यविलोमेनेति मन्त्रजापात् पूर्वं ध्यानपदं पठनीयम् इत्य् अर्थः। अनुक्ताङ्गं प्रत्याहारप्राणायामानुस्मृत्यङ्गत्रयम्। अयम् इति सूर्यः। अपर इति चन्द्रः। अस्मिन् तन्त्रे लघुतन्त्रे। अपरतन्त्रान्तरोक्तैः श्रीसमाजतन्त्रोक्तैर् अवगन्तव्य इति आर्यवज्रपानिपादाः प्राहुः। श्रीसमाजोत्तर इति अष्टादशपटले। नपुंसकजापो ऽवधूतीगतत्वेन प्राणप्रत्यवेक्षा। वज्रजापः परमार्थजाप ऊर्ध्वं नासाग्रे प्राणायामकल्पना। तद्भावनाप्रकर्षपर्यन्ते प्राणायामो निरोधः। उक्तं च विमलप्रभायां नाभेर् ऊर्ध्वं गच्छतीति चिन्तयेद् यथेच्छया अनुपलम्भपर्यन्तम्। उच्छ्वासः। नासिकायां चिन्तयेन्। निःश्वासः। तथैवाधरे ऽनुपलम्भं यावद् यथेच्छया। शब्दबोधः। परं गोपित आम्नायः।", "ground_truth": [["Author", "आर्यवज्रपानिपादाः"], ["Title", "संवरतन्त्रा"], ["Title", "लघुतन्त्रे"], ["Title", "लघुतन्त्रे"], ["Title", "श्रीसमाजतन्त्रो"], ["Title", "श्रीसमाजोत्तर"], ["Title", "विमलप्रभायां"], ["Quote", "योगित्वं परमं पुन्यं पवित्रं पापनाशनम् ।\n सिध्यते मन्त्रजापेन ध्यानेन च सुखेन च ॥"], ["Quote", "अपरतन्त्रान्तरोक्तैः"], ["Quote", "क्तैर् अवगन्तव्य"], ["Quote", "नाभेर् ऊर्ध्वं गच्छतीति चिन्तयेद् यथेच्छया अनुपलम्भपर्यन्तम्।"]], "txt_src": "raviśrījñāna_guṇabharaṇī.txt_26"}
{"id": 231, "text": "भगवताप्य् उक्तम्—\n\n या सुभूते पृथग्जनतथता या च तथागततथतैकैव।\n\nइत्यादिविस्तरः।", "ground_truth": [["Quote", "या सुभूते पृथग्जनतथता या च तथागततथतैकैव।"]], "txt_src": "samantabhadra_sāramañjarī.txt_14"}
{"id": 278, "text": "उक्तं च—\n\n वज्रं पद्मे प्रतिष्ठाप्य प्राणं बिन्दौ निवेशयेत् ।\n बिन्दून् चक्रेषु बिन्दूनां स्पन्दं वज्रे निरोधयेत् ॥\n\nइति। अनवरतं महामुद्रालीनचित्तेन वा।", "ground_truth": [["Quote", "वज्रं पद्मे प्रतिष्ठाप्य प्राणं बिन्दौ निवेशयेत् ।\n बिन्दून् चक्रेषु बिन्दूनां स्पन्दं वज्रे निरोधयेत् ॥"]], "txt_src": "raviśrījñāna_guṇabharaṇī.txt_10"}
{"id": 380, "text": "नियमेन शिक्षादर्शने ऽपि साकल्येन सर्वेषाम् उपयोगम् आह।\n\nयतो हेयाद् अकरणीयान् निवार्यते, न करणीयम् एतद् इति प्रतिषिध्यते यत्र शिक्शासमुच्चये सूत्रसमुच्चये वा। यद् एव कर्म कर्तव्यतया नियुज्यते विधीयते, तत् प्रसिद्धं विहितं वा। लोकानां चित्तम् आशयः तस्य रक्षार्थम्, तद्यथा विकोपितं न स्यात्। शिक्षां दृष्ट्वा शिक्षासमुच्चयादिषु। प्रतिपादं समाचरेत्, यत्र यद् यथा युज्यते, तत्र तथा व्यवहरेत्। अन्यथा अर्थसंमूढव्यवहारस्यापत्तिकश्मलता स्यात्।\n\nएतावता आत्मभावस्य शुद्धिर् आख्याता। यद् आह—\n\n आत्मभावस्य का शुद्धिः पापक्लेशविशोधनम् ।\n संबुद्धोक्त्यनुसारेण यत्नाभावे त्वपायगः ॥", "ground_truth": [["Quote", "आत्मभावस्य का शुद्धिः पापक्लेशविशोधनम् ।\n संबुद्धोक्त्यनुसारेण यत्नाभावे त्वपायगः ॥"]], "txt_src": "prajñākaramati_bcap_c5.txt_20"}
{"id": 25, "text": "यच् च त्रिलोचनेनोक्तम्—यथा स्वाभाविकः सम्बन्धो धूमादीनां वह्नयादिभिः सह, तथा कार्यत्वस्य बुद्धिमता सार्धम्, तदुपाधेर् अनुपलभ्यमानत्वात्, क्वचिद् व्यभिचारस्यादर्शनाद् इति। तन् न युक्तम्, यतो ऽर्थान्तरं किञ्चिद् अपेक्षणीयम् उपाधिशब्देनाभिधीयते। न चार्थान्तरम् अवश्यं दृश्यं स्यात्। अदृश्यम् अपि देशकालस्वभावविप्रकृस्टम् सम्भाव्यते। अतो धूमस्य दहनेन सह सम्बन्धे भविष्यत्य् उपाधिः। न चोपलभ्यत इति कथम् अदर्शनमात्रेण नास्त्य् एवेत्य् उच्यते।", "ground_truth": [["Author", "त्रिलोचनेनोक्तम्"], ["Quote", "यथा स्वाभाविकः सम्बन्धो धूमादीनां वह्नयादिभिः सह, तथा कार्यत्वस्य बुद्धिमता सार्धम्, तदुपाधेर् अनुपलभ्यमानत्वात्, क्वचिद् व्यभिचारस्यादर्शनाद्"]], "txt_src": "mokṣākaragupta_tarkabhāṣā.txt_26"}
{"id": 352, "text": "एवं करुणायाः कालत्रये ऽपि जिनसस्यसम्पदुपयोगित्वं द्योतयति । कारुणिको हि परदुःखदुःखितया नियतम् एव दुःखिताशेषसत्त्वपरित्राणाय बोधिचित्तम् उत्पादयति—सकल एवायं लोको ऽवश्यं मया दुःखाद् उद्धृत्यं बुद्धत्वे नियोजनीय इति । इयं च प्रतिज्ञा न तिरस्कृताद्वयज्ञानेन शक्या साधयितुम् इत्य् अद्वयज्ञाने ऽपि नियोगत एव प्रवर्तते । इतः करुणैव बीजं सर्वबुद्धधर्माणाम् । यथोक्तम्—\n\n करुणापूर्वकाः सर्वे विस्पन्दा ज्ञाननिर्मलाः ।\n उक्ता यत्र महायाने कस् तन् निन्देत् सचेतनः ॥\n\nउत्पादितबोधिचित्तो ऽपि यद्य् उत्तरकालं करुणासलिलपरिषेकं न मुहुर्मुहुर् आसादयेत्, नियतम् अयम् अनुपचितविपुलफलसञ्चयः श्रावकप्रत्येकबुद्धपरिनिर्वाणेन निर्वृतः स्यात् । समासादितानन्तफलावस्थो ऽपि यदि कारुण्यपरिपाकरहितः स्यात्, नायं चिरकालम् उपभुज्येत । न च पारम्पर्याविच्छिन्नक्रमो महानार्यफलप्रचयश् चिरम् अभिवर्धेत ॥", "ground_truth": [["Quote", "करुणापूर्वकाः सर्वे विस्पन्दा ज्ञाननिर्मलाः ।\n उक्ता यत्र महायाने कस् तन् निन्देत् सचेतनः ॥"]], "txt_src": "candrakīrti_madhyamakāvatāra_1-5.txt_3"}
{"id": 196, "text": "तर्हि तत्त्वं कुत्र ज्ञेयम् । तत्त्वं वित्तौ गुरोर् मुखाद् इति । अनेन षोडशार्धार्धबिन्दुधृग्भगवतो यत्रावस्थानं तद् आम्नायते । तद् आहुः—\n\n बेण्णि वि गल्ले बेण्णि वि तुल्ले ।\n वाज्ज पडन्ते पंमु अच्छ्üअन्ते ॥\n वाज्ज पडन्ता अखोब्भडा पंमु अच्छ्üअन्ता वाज्ज ।\n काज्जे कारण मुद्द्ïअ एहु सो महासुहराज्ज ॥\n\nएतयोर् वज्ररूपसत्त्वरूपयोर् वज्रसत्त्वशून्यताकरुणाप्रज्ञोपायनिर्वाणभवादिव्यपदेशो बोद्धव्यः । अयम् एव चार्थ उत्पत्तिक्रमे महारागाद् द्रुतापत्तौ चन्द्रार्कमध्यस्थबिन्दुद्वयरूपेणोर्ध्वाधोवर्तिना तत्र तत्र भगवता दर्शितः । उत्पन्नस् तु यथोक्तः सेकार्थः । परिनिष्पन्नस् तु द्रवाद् बोलरूपसूर्यस्थः प्रज्ञोपायात्मकः शून्यताकरुणारूपो धर्मधातुस्वभाव उत्थितो भगवान् । एकपादाङ्गुष्ठासनलग्नता तु स्खलदवस्थाकालाकलिततां सूचयितुम् ॥", "ground_truth": [["Quote", "बेण्णि वि गल्ले बेण्णि वि तुल्ले ।\n वाज्ज पडन्ते पंमु अच्छ्üअन्ते ॥\n वाज्ज पडन्ता अखोब्भडा पंमु अच्छ्üअन्ता वाज्ज ।\n काज्जे कारण मुद्द्ïअ एहु सो महासुहराज्ज ॥"]], "txt_src": "sekanirdeśapañjikā.txt_26"}
{"id": 275, "text": "पुनस् तन्त्राधिराजमाहात्म्यम् आदर्शयति—सर्वेति। सर्वज्ञेयगणस्य सकलबाह्याध्यात्मिकविद्यास्थाननिवहस्य आस्पदे आधारे। उक्तं च—तन् नास्ति यन् नोदितम् आदिबुद्धे। यत्र तन्त्रराजे। भगवतो बुद्धस्य। सर्वज्ञसंज्ञा सर्वज्ञ इत्य् अभिधानम्। अन्विता अनुगतार्थ आसीत्। यत्र च सत्तत्त्वरत्नाकार ईश्वरादिगदितं तृणवत् प्लावमानत्वेनासारत्वात् तृणम् आसीत्। प्रज्ञापारमितापि सर्वधर्मशून्यताप्रतिपत्तिर् अपि। सकलाश् च ते उन्मीलन्तो बहलीभवन्तो ये विकल्पद्रुमास् तेसां प्रध्वंसः परमाक्षरसमरसीभावो यस्यां सा तथा। गगनोद्भवस्य विश्वबिम्बोद्भवस्य बुद्धस्य जननी माता शुद्धात्मनः सकलविकल्पानङ्कितमूर्तेः।", "ground_truth": [["Title", "तन्त्राधिराज"], ["Title", "आदिबुद्धे"], ["Title", "तन्त्रराजे"], ["Quote", "तन् नास्ति यन् नोदितम्"]], "txt_src": "raviśrījñāna_guṇabharaṇī.txt_7"}
{"id": 42, "text": "माध्यमिकानां तु दर्शने तद् अपि विज्ञानं न परमार्थसत्, विचारासहत्वात्। स्वभावेन हि युक्तं पारमार्थिकम् उच्यते लोके। न चास्य विचारतः कश्चित् स्वभावो घटते, एको वानेको वा पूर्वविचारासहत्वात्, यथोक्तम्—\n\n नेष्टं तद् अपि धीराणां विज्ञानं पारमार्थिकम् ।\n एकानेकस्वभावेन वियोगाद् गगनाब्जवत् ॥ \n\nइति। कीर्तिपादैर् अप्य् उक्तम्-\n\n भावा येन निरूप्यन्ते तद्रूपं नास्ति तत्त्वतः ।\n यस्माद् एकमनेकं वा रूपं तेषु न विद्यते ॥\n\nइति।", "ground_truth": [["Author", "कीर्तिपादैर्"], ["Quote", "नेष्टं तद् अपि धीराणां विज्ञानं पारमार्थिकम् ।\n एकानेकस्वभावेन वियोगाद् गगनाब्जवत् ॥"], ["Quote", "भावा येन निरूप्यन्ते तद्रूपं नास्ति तत्त्वतः ।\n यस्माद् एकमनेकं वा रूपं तेषु न विद्यते ॥"]], "txt_src": "mokṣākaragupta_tarkabhāṣā.txt_43"}
{"id": 173, "text": "ननु किम् अनया नमस्कृतया । अत आह—यश् चतुःक्षणकारणम् इति । चतुःक्षणानां विचित्रविपाकविमर्दविलक्षणानां कारणं हेतुः । हेतुता च विचित्रस्यापि घृष्टिपर्यन्तत्वात् । तत्र च प्रवचनविस्तर इति वक्ष्यामः । हेतौ च नमस्क्रिया फलाधिमोक्षतः । तद् उक्तम्—\n\n हेतुतत्त्वं यथा दृष्टं फलतत्त्वं तद् एव हि ।\n\nइति । अपरं च नमस्कारकारणम् आह—आनन्दा यत्र जायन्ते भेदत इति । आनन्दपरमविरमसहजाख्या आनन्दा भेदतः परस्परम् असङ्कीर्णा यस्मिन् जायन्ते । जनिकर्तुः प्रकृतिर् इति पञ्चमीप्राप्तौ यत्रेति सप्तमीनिर्देशाद् आधारत्वं विवक्षितम् । ततो जायन्ते यत्र प्रतिष्ठिता भवन्ति । तथा हि—\n\n क्षणज्ञानात् सुखं ज्ञानम् एवंकारे प्रतिष्ठितम् ॥\n\nतथा—\n\n संवरं सर्वबुद्धानाम् एवंकारे प्रतिष्ठितम् ।\n\nतथा—\n\n ॐ पद्म सुखाधार महारागसुखंदद ।\n चतुरानन्दभाग् विश्व हूं हूं हूं कार्यं कुरुष्व मे ॥\n\nइति ।", "ground_truth": [["Quote", "हेतुतत्त्वं यथा दृष्टं फलतत्त्वं तद् एव हि ।"], ["Quote", "जनिकर्तुः प्रकृतिर्"], ["Quote", "क्षणज्ञानात् सुखं ज्ञानम् एवंकारे प्रतिष्ठितम् ॥"], ["Quote", "संवरं सर्वबुद्धानाम् एवंकारे प्रतिष्ठितम् ।"], ["Quote", "ॐ पद्म सुखाधार महारागसुखंदद ।\n चतुरानन्दभाग् विश्व हूं हूं हूं कार्यं कुरुष्व मे ॥"]], "txt_src": "sekanirdeśapañjikā.txt_3"}
{"id": 409, "text": "भट्टारकपादो ऽपीमम् अर्थं द्योतयन्न् आह ॥\n\n यदि शून्यम् इदं सर्वम् अनुत्पन्नस्वभावकम् ।\n कथं कर्मात्र संसारे सुखदुःखं प्रवर्तते ॥\n अहङ्कारममकारैस् तथा रागादिभिर् मलैः ।\n कल्पितपरतन्त्रेण दुःखात् क्लिश्यन्ति बालिशाः ॥\n चित्तमात्रम् इदं सर्वं मायाकारसमुत्थितम् ।\n ततः शुभाशुभं कर्म ततो जन्म शुभाशुभम् ॥\n\nइति ॥", "ground_truth": [["Author", "भट्टारकपादो"], ["Quote", "यदि शून्यम् इदं सर्वम् अनुत्पन्नस्वभावकम् ।\n कथं कर्मात्र संसारे सुखदुःखं प्रवर्तते ॥\n अहङ्कारममकारैस् तथा रागादिभिर् मलैः ।\n कल्पितपरतन्त्रेण दुःखात् क्लिश्यन्ति बालिशाः ॥\n चित्तमात्रम् इदं सर्वं मायाकारसमुत्थितम् ।\n ततः शुभाशुभं कर्म ततो जन्म शुभाशुभम् ॥"]], "txt_src": "āryadeva_sūtaka.txt_29"}
{"id": 220, "text": "अथ स्यात् स्वप्नादाव् अपि देशान्तरदृष्टं बाह्यम् एव निमित्तम्। यद् आह—\n\n स्वप्नादिप्रत्यये बाह्यं सर्वथा न हि नेष्यते ।\n सर्वत्रालम्बनं बाह्यं देशकालान्यथात्मकम् ॥\n\nतत् कथं स्वप्नादिदृष्टान्तेन जाग्रद्दशाभाविविज्ञानस्य देशादिनियमो वर्ण्यत इति?\n\nतद् असत्, स्वप्नादिज्ञानस्यालम्बनानुपपत्तेः। तद् धि ग्रहणरूपं वा स्यात् स्मरणरूपं वा। तत्र न तावद् ग्रहणम्, ग्रहणस्य हि पूर्वग्रहणानपेक्षत्वान् न पूर्वदर्शनविषयग्राहिताप्रतिनियमः स्यात्, दर्शनान्तरवत्। स्मरणरूपताप्य् अस्य निर्विकल्पत्वात्, वर्तमानविषयत्वात्, स्फुटाभत्वाच् च नोपपद्यते। ततः कथम् अस्य देशान्तरादिदृष्टवस्तुविषयत्वम् इति न प्रतीमः।", "ground_truth": [["Quote", "स्वप्नादिप्रत्यये बाह्यं सर्वथा न हि नेष्यते ।\n सर्वत्रालम्बनं बाह्यं देशकालान्यथात्मकम् ॥"]], "txt_src": "samantabhadra_sāramañjarī.txt_3"}
{"id": 261, "text": "आर्यदेवपादैर् अपीमम् एवार्थम् अभिसंधायोक्तं सूतके—\n\n अस्मद्विधाः पृथग्जना अनाद्यबाह्यविचित्रभावाभिनिवेशेन नास्तित्वास्तित्वैकत्वानेकत्वोभयानुभयनैवास्तिननास्तिनित्यानित्यस्वभाववासनाहेतुविकल्पाभिनिवेशे ऽभिन्निविष्टा निष्पन्नक्रमसमाधौ शिक्षमाणा यथानुक्रमेण शिक्षन्ते, उताहो गुरूपदेशमात्रेण झटिति प्रतिभासते। वज्रगुरुर् आह—क्रमवृत्त्या शिक्षन्ते, न युगपत्।\n\nइत्यादि। एतेनापगतभावाभावादिविकल्पस्यैव बाहुल्येनार्यभूमिप्राप्तस्योत्पन्नक्रमाभ्यासो न्याय्य इति गम्यते।", "ground_truth": [["Author", "आर्यदेवपादैर्"], ["Title", "सूतके"], ["Quote", "अस्मद्विधाः पृथग्जना अनाद्यबाह्यविचित्रभावाभिनिवेशेन नास्तित्वास्तित्वैकत्वानेकत्वोभयानुभयनैवास्तिननास्तिनित्यानित्यस्वभाववासनाहेतुविकल्पाभिनिवेशे ऽभिन्निविष्टा निष्पन्नक्रमसमाधौ शिक्षमाणा यथानुक्रमेण शिक्षन्ते, उताहो गुरूपदेशमात्रेण झटिति प्रतिभासते। वज्रगुरुर् आह—क्रमवृत्त्या शिक्षन्ते, न युगपत्।"]], "txt_src": "ratnarakṣita_padminī.txt_14"}
{"id": 287, "text": "ननु बोधिचित्तं शुक्रधातुर् इहोच्यते। तत् कथम् अजडस्य बुद्धत्वस्य परमाक्षरज्ञानस्य साधनम् उक्तम्। सत्यम् उक्तम्।\n\n शुक्राक्षरस्वभावेन साधयेत् परमाक्षरम् ।\n\nइति वचनात्। अत एवास्य तत्त्वस्य योगचित्तस्य परमाक्षररूपेण षोडशचतुःप्रभेदं प्रकटयन्न् आह—अद्वयम् इत्यादि।", "ground_truth": [["Quote", "शुक्राक्षरस्वभावेन साधयेत् परमाक्षरम् ।"]], "txt_src": "raviśrījñāna_guṇabharaṇī.txt_19"}
{"id": 336, "text": "सहावें शुद्धेति । यदि स्वरूपेण शुद्धं जगत् तदा सर्व एवायत्नतो महामुद्रां प्राप्नुयुः किं योगाभ्यासेन । ननूक्तं वियप्पें णासिआ इति । अत एवोक्तं ज्ञानपादैः—\n\n   प्राकृतविकल्पवृत्तेर् अपरं न हि किंचिद् अस्ति भवदुःखम् ।\n   तस्य विरुद्धं चैतत् साक्षाद् अवगम्यते चेतः ॥\n\nइति ।", "ground_truth": [["Author", "ज्ञानपादैः"], ["Quote", "प्राकृतविकल्पवृत्तेर् अपरं न हि किंचिद् अस्ति भवदुःखम् ।\n   तस्य विरुद्धं चैतत् साक्षाद् अवगम्यते चेतः ॥"]], "txt_src": "abhayākaragupta_abhayapaddhati.txt_28"}
{"id": 22, "text": "संप्रति लिङ्गस्य त्रिरूपत्वम् उच्यते—अनुमेये सत्वम् एव निश्चितम्। अनुमेये पर्वतादौ धर्मिणि लिङ्गस्यास्तित्वम् एव निश्चितम्। तद् एकं रूपं पक्षधर्मतासंज्ञकम्। अत्र सत्त्वग्रहणेनासिद्धस्य निरासः, यथा अनित्यः शब्दश् चाक्षुषत्वात्। चाक्षुषत्वं चक्षुर्विज्ञानग्राह्यत्वम् उच्यते। तच् च शब्दे धर्मिणि नास्ति। एवकारेण पक्षैकदेशासिद्धस्य निरासः, यथा दिगम्बरप्रयोगः—चेतनास् तरवः स्वापात्। पत्रसङ्कोचलक्षणो हि स्वापः। स च सर्वेषु तरुष्व् असिद्धः। निश्चितग्रहणेन सन्दिग्धासिद्धस्य निरासः, यथाग्निर् अत्र बाष्पादित्वेन सन्दिह्यमानाद् भूतसंघातात्। सत्वशब्दात् पश्चाद् एवकारेण असाधारणस्य निरासः, यथानित्यः शब्दः श्रावणत्वात् घटवत्।", "ground_truth": [["Quote", "अनुमेये सत्वम् एव निश्चितम्"]], "txt_src": "mokṣākaragupta_tarkabhāṣā.txt_23"}
{"id": 46, "text": "प्रपञ्चरूपत्वाद् इति चेत्। प्रपञ्चाप्रपञ्चयोर् भावनावस्थायां को विशेषः? नन्व् अप्रपञ्चं शीघ्रम् एव स्थिरीभवतीत्य् अयं विशेषः। यत्रैवालम्बने चित्तं पुनः पुनः प्रेर्यते निरन्तरं दीर्घकालं च तत्रैव स्थिरीभवतीत्य् आगमो युक्तिश् चात्रास्ति। तथा चोक्तम्—\n\n तस्माद् भूतम् अभूतं वा यद् यद् एवाभिभाव्यते ।\n भावनाबलनिष्पत्तौ तत् स्फुटाकल्पधीफलम् ॥\n\nपुनश् चोक्तम्—\n\n अहो कुसीदत्वम् अहो विमूढता\n अहो जनस्यास्य सदर्थवक्रता ।\n स्वचित्तमात्रप्रतिबद्धबुद्धता\n अदूरवर्तिन्य् अपि यन् न सेव्यते ॥\n\nइति। तस्मान् नायं विशेषः।\n\nभ्रान्तिरूपत्वेनापरमार्थत्वम् अपि सर्वत्रैव भावनाविषये वस्तुनि सम्भवतीति न किञ्चिद् अपि भावनीयं स्यात्। ततश् च सर्वत्रैव मोक्षमार्गे भावनाया वैयर्थ्यं स्यात्। मायोपमाकारानुप्रवेशेन भ्रान्तिरूपम् अप्य् अप्रपञ्चं भाव्यमानम् अदुष्टं भवतीति चेत्। नन्व् अयं मायाकारानुप्रवेशः प्रपञ्चे ऽपि समान इति तत्रापि को दोषस्यावकाशः? तस्मात् प्रपञ्चम् अप्रपञ्चं वा यद् एव रोचते प्रमाणसंगतम् इतरद् वा, तद् एवालस्यं विहाय महामुद्रार्थिभिर् भावयितव्यम् इत्य् अलम् अतिप्रसङ्गेनेति।", "ground_truth": [["Quote", "तस्माद् भूतम् अभूतं वा यद् यद् एवाभिभाव्यते ।\n भावनाबलनिष्पत्तौ तत् स्फुटाकल्पधीफलम् ॥"], ["Quote", "अहो कुसीदत्वम् अहो विमूढता\n अहो जनस्यास्य सदर्थवक्रता ।\n स्वचित्तमात्रप्रतिबद्धबुद्धता\n अदूरवर्तिन्य् अपि यन् न सेव्यते ॥"]], "txt_src": "taraa.txt_3"}
{"id": 428, "text": "अधुना प्रपञ्चता चर्या श्रीसर्वबुद्धसमायोगडाकिनीजालसंवरमहायोगतन्त्राद् अवतार्यते ॥\n\n अथातः सम्प्रवक्ष्यामि सर्वतो विश्वम् उत्तमम् ।\n सर्वबुद्धसमायोगडाकिनीजालसंवरम् ॥\n रहस्ये परमे रम्ये सर्वात्मनि सदा स्थितः ।\n सर्वबुद्धमयः श्रीमान् वज्रसत्त्वोदयः सुखम् ॥\n तथागतमहादिव्यरत्नजालाद्यलङ्कृतम् ।\n ततो घण्टावसंसक्ते वितानविततोज्ज्वले ॥\n प्रसाधयन्ति भवने सोद्यानादिषु वा पुनः ।\n सर्वबुद्धसमायोगडाकिनीजालसंवरम् ॥\n तत्रासनं निवेश्यादौ मृदुसंस्पर्शजं सुखम् ।\n विश्वपद्मपटच्छन्नं सर्वबुद्धासनं हि तत् ॥\n श्रीवज्रसत्त्वरूपास् तु विकुर्वन्ति हि यत्र वै ।\n सर्वधातुमयी वापि जीवमूलमयस् तथा ॥\n\n स्वाधिदैवं प्रतिमुखैः चिह्नमुद्राप्रवर्तनम् ॥\n निषिक्तां घटितां वापि संस्कृतां वा सुचित्रिताम् ।\n विचित्रप्रतिबिम्बां च चिह्नमुद्रां प्रकल्पयेत् ॥\n स्वाधिदैवं प्रतिमुखैः सुप्रसाधितयोषितम् ।\n स्वमुद्राचिह्नसुभगां कल्पयेद् गणमण्डलम् ॥\n\nइति । एषां सूत्राणाम् अर्थं विस्तरेण विवृणोमि ।", "ground_truth": [["Title", "श्रीसर्वबुद्धसमायोगडाकिनीजालसंवरमहायोगतन्त्राद्"], ["Quote", "अथातः सम्प्रवक्ष्यामि सर्वतो विश्वम् उत्तमम् ।\n सर्वबुद्धसमायोगडाकिनीजालसंवरम् ॥\n रहस्ये परमे रम्ये सर्वात्मनि सदा स्थितः ।\n सर्वबुद्धमयः श्रीमान् वज्रसत्त्वोदयः सुखम् ॥\n तथागतमहादिव्यरत्नजालाद्यलङ्कृतम् ।\n ततो घण्टावसंसक्ते वितानविततोज्ज्वले ॥\n प्रसाधयन्ति भवने सोद्यानादिषु वा पुनः ।\n सर्वबुद्धसमायोगडाकिनीजालसंवरम् ॥\n तत्रासनं निवेश्यादौ मृदुसंस्पर्शजं सुखम् ।\n विश्वपद्मपटच्छन्नं सर्वबुद्धासनं हि तत् ॥\n श्रीवज्रसत्त्वरूपास् तु विकुर्वन्ति हि यत्र वै ।\n सर्वधातुमयी वापि जीवमूलमयस् तथा ॥\n\n स्वाधिदैवं प्रतिमुखैः चिह्नमुद्राप्रवर्तनम् ॥\n निषिक्तां घटितां वापि संस्कृतां वा सुचित्रिताम् ।\n विचित्रप्रतिबिम्बां च चिह्नमुद्रां प्रकल्पयेत् ॥\n स्वाधिदैवं प्रतिमुखैः सुप्रसाधितयोषितम् ।\n स्वमुद्राचिह्नसुभगां कल्पयेद् गणमण्डलम् ॥"]], "txt_src": "āryadeva_sūtaka.txt_48"}
{"id": 444, "text": "ननु च पणिनस्यापत्यं पणिनो युवा पाणिनिअः, तेन प्रोक्तम् उपज्ञातं वेत्य् अर्थविवक्षायां यूनि लुक् इति इञो लुकि प्रत्ययलक्षणेन इञश् च इत्य् अण् स्यात्। मैवम्—इञश् च इत्य् अत्र कण्वादिभ्यो गोत्रे इत्य् अतो गोत्र इत्य् अनुवर्तते। अतो गोत्रे य इञ् विहितस् तदन्ताद् अण् स्याद् इत्य् अर्थः। तत्र च पारिभाषिकं गोत्रं गृह्यते। अयं च यूनीञ् तेनाण् न।", "ground_truth": [["Quote", "यूनि लुक्"], ["Quote", "इञश् च"], ["Quote", "इञश् च"], ["Quote", "कण्वादिभ्यो गोत्रे"]], "txt_src": "viṭṭhalācārya_prasāda.txt_8"}
{"id": 440, "text": "गुरून्। गृणन्त्य् उपदिशन्तीति गुरवः। कृग्रोर् उच् च इति गॄशब्दे अस्मात् कुर् उकारश् चान्तादेशः। ते च गुरवो मातृपितृपत्याचार्यविद्यादातृज्येष्टभ्रातर ऋत्विजो भयत्रातान्नदाता चेति व्यासोक्ताः श्रीमद्गोपालप्रसादश्रीकृष्णाचार्यादयः। तान् श्रीगुरून् आनम्य भक्तिश्रद्धातिशयपूर्वकं नत्वा,", "ground_truth": [["Author", "व्यासो"], ["Quote", "कृग्रोर् उच् च"], ["Quote", "मातृपितृपत्याचार्यविद्यादातृज्येष्टभ्रातर ऋत्विजो भयत्रातान्नदाता चे"]], "txt_src": "viṭṭhalācārya_prasāda.txt_4"}
{"id": 368, "text": "प्रज्ञा तु निर्विवादा चित्तम् एवेत्य् आह।\n\nपञ्चगतिसंसारजात्यादिदुःखं प्रहातुं तत्प्रहाणे निर्वाणसुखम् अधिगन्तुं ते सत्त्वा मुधा निरर्थका एव भ्रमन्त्य् अम्बरे कासीपुष्पम् इव निष्फलं संसारे। यद् अनुष्ठितं क्वचिद् अपि न लग्नम् इति तद् एव मम् इधीयते पञ्चाग्निसेवाशिरोलुञ्चनादिव्रतम्। के पुनर् एवं भ्रमन्ति? यैः संसारभयभीरुभिः सुखार्थिभिश् च धर्मसर्वस्वं सर्वलौकिकलोकोत्तरकर्मनिदानभूतं चित्तं बालानाम् अगोचरस्वभावतया गुह्यं न भावितं तत्त्वचित्ततया पुनः पुनः स्थिरीकृतम्। तस्माद् इयम् अतितरां चित्तम् एव। यथोपवर्णितम् आर्यगण्डव्यूहे—\n\n स्वचित्ताधिष्ठानं सर्वबोधिसत्त्वचर्या। स्वचित्ताधिष्ठानं सर्वसत्त्वपरिपाकविनयः। पेयालम्। तस्य मम कुलपुत्र एवं भवति—स्वचित्तम् एवोपस्तम्भयितव्यं सर्वकुशलमूलैः। स्वचित्तम् एव परिस्यन्दयितव्यं धर्ममेघैः। स्वचित्तम् एव परिशोधयितव्यम् आवरणीयधर्मेभ्यः। स्वचित्तम् एव दृढीकर्तव्यं वीर्येण ।", "ground_truth": [["Title", "आर्यगण्डव्यूहे"], ["Quote", "स्वचित्ताधिष्ठानं सर्वबोधिसत्त्वचर्या। स्वचित्ताधिष्ठानं सर्वसत्त्वपरिपाकविनयः। पेयालम्। तस्य मम कुलपुत्र एवं भवति—स्वचित्तम् एवोपस्तम्भयितव्यं सर्वकुशलमूलैः। स्वचित्तम् एव परिस्यन्दयितव्यं धर्ममेघैः। स्वचित्तम् एव परिशोधयितव्यम् आवरणीयधर्मेभ्यः। स्वचित्तम् एव दृढीकर्तव्यं वीर्येण ।"]], "txt_src": "prajñākaramati_bcap_c5.txt_8"}
{"id": 57, "text": "तथा चोक्तं भगवता—\n\n बोधिसत्त्वेन महामते मायास्वप्नवत्सर्वधर्मोपदेशः करणीयः, दृश्यादृश्यलक्षणत्वात्। \n\nइति। तथा दृश्यलक्षणत्वं व्यवहारतो ऽदृश्यलक्षणत्वं तु परमार्थत एवेति सूत्रार्थः। एतद् एवाभिसन्धायोक्तम् आर्यनागार्जुनपादैः—\n\n निर्वाणं च भवश् चैव द्वयम् एतन् न विद्यते । \n परिज्ञानं भवस्यैव निर्वाणम् इति कथ्यते ॥ \n\nइति।", "ground_truth": [["Author", "भगवता"], ["Author", "आर्यनागार्जुनपादैः"], ["Quote", "बोधिसत्त्वेन महामते मायास्वप्नवत्सर्वधर्मोपदेशः करणीयः, दृश्यादृश्यलक्षणत्वात्।"], ["Quote", "निर्वाणं च भवश् चैव द्वयम् एतन् न विद्यते । \n परिज्ञानं भवस्यैव निर्वाणम् इति कथ्यते ॥"]], "txt_src": "abhayākaragupta_munimatālaṅkāra.txt_10"}
{"id": 430, "text": "इमम् अर्थं द्योतयन्न् आह मूलतन्त्रे ॥\n\n सेवयन् कामगुणान् पञ्च ज्ञानार्थिरागिणः सदा ॥\n\nइति ॥ यदि रूपवज्रादयो ऽपि न संविद्यन्ते । तदैकैकस्पर्शवज्रया सह सम्पुटयोगेनापि साधयितव्यम् । यस्मात् सर्वतथागताः साधकस्य कायमण्डले ऽन्तर्भूताः । सर्वदेव्यः स्पर्शवज्रायाः कायमण्डले ऽन्तर्भूताः । तस्माद् अभिन्नाहङ्कारिणाविकल्पेनाभ्यसनीयम् इति ॥ मूलसूत्रे प्रतिपादयन्न् आह ॥\n\n अथ वज्रपाणिः सर्वतथागताधिपतिः सर्वतथागतकायवाक्चित्तवज्रविद्याव्रतसमादानचर्यां स्वकायवाक्चित्तवज्रेभ्यो निश्चारयेत् ॥\n कायवाक्चित्तवज्राणां कायवाक्चित्तभावनम् ।\n स्वरूपेणैव तत् कार्यं लघु सिद्धिर् अवाप्यते ॥\n\n तत्रेदं कायवाक्चित्तविद्याव्रतम् ॥\n जटामुकुटधरं बिम्बं सितवर्णनिभं महत् ।\n कारयेद् विधिवत् सर्वं मन्त्रसंवरसंवृतेः ॥\n षोडशाब्दिकां गृह्य सर्वालङ्कारभूषिताम् ।\n चारुवक्त्रां विशालाक्षीं प्राप्य विद्याव्रतम् चरेत् ॥\n लोचनापदसम्भोगैर् वज्रचिह्नैस् तु भावयेत् ॥\n मुद्रामन्त्रविधानज्ञां मन्त्रतन्त्रसुशिक्षिताम् ।\n कुर्यात् ताथागतीं भार्यां बुद्धबोधिप्रतिष्ठिताम् ॥\n\n गुह्यपूजां प्रकुर्वीत चतुःसन्ध्यां महाव्रती ।\n कन्दमूलफलैः सर्वं भोज्यं भक्ष्यं समाचरेत् ॥\n एवं बुद्धो भवेच् छीघ्रं महाज्ञानोदधिः प्रभुः ।\n षण्मासेनैव तत् सर्वं प्राप्नुयान् नात्र संशयः ॥\n वने भिक्षां भ्रमेन् नित्यं साधको दृढनिश्चयः ।\n ददन्ति ते भयत्रस्ता भोजनं दिव्यमण्डितम् ॥\n अतिक्रमेद् यदि वज्रात्मा नाशं वज्राक्षरं भवेत् ।\n सुरीं नागीं महायक्षीम् असुरीं मानुषीम् अपि ॥\n प्राप्य विद्याव्रतं कार्यं त्रिवज्रज्ञानसेवितुम् ॥\n\nइति ॥ एवं षट्कामावचरा द्वन्द्वालिङ्गनपाण्याप्तिहसितेक्षितमैथुनाः परमानन्दसुखं क्षणं क्षणम् अनुभवन्ति । परिनिष्पन्नावस्थायां चासंसारं यावत् सततानन्दमूर्तयो भवन्ति ।", "ground_truth": [["Title", "मूलतन्त्रे"], ["Title", "मूलसूत्रे"], ["Quote", "सेवयन् कामगुणान् पञ्च ज्ञानार्थिरागिणः सदा ॥"], ["Quote", "अथ वज्रपाणिः सर्वतथागताधिपतिः सर्वतथागतकायवाक्चित्तवज्रविद्याव्रतसमादानचर्यां स्वकायवाक्चित्तवज्रेभ्यो निश्चारयेत् ॥\n कायवाक्चित्तवज्राणां कायवाक्चित्तभावनम् ।\n स्वरूपेणैव तत् कार्यं लघु सिद्धिर् अवाप्यते ॥\n\n तत्रेदं कायवाक्चित्तविद्याव्रतम् ॥\n जटामुकुटधरं बिम्बं सितवर्णनिभं महत् ।\n कारयेद् विधिवत् सर्वं मन्त्रसंवरसंवृतेः ॥\n षोडशाब्दिकां गृह्य सर्वालङ्कारभूषिताम् ।\n चारुवक्त्रां विशालाक्षीं प्राप्य विद्याव्रतम् चरेत् ॥\n लोचनापदसम्भोगैर् वज्रचिह्नैस् तु भावयेत् ॥\n मुद्रामन्त्रविधानज्ञां मन्त्रतन्त्रसुशिक्षिताम् ।\n कुर्यात् ताथागतीं भार्यां बुद्धबोधिप्रतिष्ठिताम् ॥\n\n गुह्यपूजां प्रकुर्वीत चतुःसन्ध्यां महाव्रती ।\n कन्दमूलफलैः सर्वं भोज्यं भक्ष्यं समाचरेत् ॥\n एवं बुद्धो भवेच् छीघ्रं महाज्ञानोदधिः प्रभुः ।\n षण्मासेनैव तत् सर्वं प्राप्नुयान् नात्र संशयः ॥\n वने भिक्षां भ्रमेन् नित्यं साधको दृढनिश्चयः ।\n ददन्ति ते भयत्रस्ता भोजनं दिव्यमण्डितम् ॥\n अतिक्रमेद् यदि वज्रात्मा नाशं वज्राक्षरं भवेत् ।\n सुरीं नागीं महायक्षीम् असुरीं मानुषीम् अपि ॥\n प्राप्य विद्याव्रतं कार्यं त्रिवज्रज्ञानसेवितुम् ॥"]], "txt_src": "āryadeva_sūtaka.txt_50"}
{"id": 24, "text": "अथ दृश्यशरीरेण बुद्धिमन्मात्रेण वा व्याप्तिर् अवगम्यते, तदा अदृश्यस्य बुद्धिमन्मात्रस्य वा साध्यस्य दृश्यानुपलम्भेन व्यतिरेकासिद्धेः, सन्दिग्धविपक्षव्यावृत्तिको ऽयं हेतुः, साध्याभावप्रयुक्तस्य साधानाभावस्य काशदाव सिद्धत्वेन व्याप्तेर् अभावात्। तथा चोक्तम् ज्ञानश्रीमित्रपादैः—\n\n कार्यत्वस्य विपक्षवृत्तिहतये सम्भाव्यते ऽतीन्द्रियः  \n कर्ता चेद् व्यतिरेकसिद्धिविधुरा व्याप्तिः कथं सिध्यति ।  \n दृश्यो ऽथ व्यतिरेकसिद्धिमनसा कर्ता समाश्रीयते  \n तद्योगेन् विना तृणादिकम् इति व्यक्तं विपक्षेक्षणम् ॥", "ground_truth": [["Author", "ज्ञानश्रीमित्रपादैः"], ["Quote", "कार्यत्वस्य विपक्षवृत्तिहतये सम्भाव्यते ऽतीन्द्रियः  \n कर्ता चेद् व्यतिरेकसिद्धिविधुरा व्याप्तिः कथं सिध्यति ।  \n दृश्यो ऽथ व्यतिरेकसिद्धिमनसा कर्ता समाश्रीयते  \n तद्योगेन् विना तृणादिकम् इति व्यक्तं विपक्षेक्षणम् ॥"]], "txt_src": "mokṣākaragupta_tarkabhāṣā.txt_25"}
{"id": 17, "text": "भूतार्थभावनाप्रकर्षपर्यन्तजं योगिज्ञानं चेति योगः समाधिः, चित्तैकाग्रतालक्षणः। निःशेषवस्तुतत्त्वविवेचिका प्रज्ञा। योगो ऽस्यास्तीति योगी। योगिनो यत् ज्ञानं तत् प्रत्यक्षम्। कीदृशं तद् इति चेत्? भूतार्थभावनाप्रकर्षपर्यन्तजम्। भूतार्थः प्रमाणोपपन्नार्थः। भावना पुनः पुनश् चेतसि समारोपः। भूतार्थभावनाप्रकर्षपर्यन्ताज् जातं यद् विज्ञानं तत् कल्पनापोढभ्रान्तम्। भूतार्थश् चतुरार्यसत्यम् दुःखसमुदयनिरोधमार्गसंज्ञकम् पञ्चस्कन्धस्वभावं क्षणिकशून्यनिरात्मकदुःखादिरूपतया प्रतिपत्तव्यम्। यत् सत् तत् क्षणिकम् इत्याद्यनुमानेन प्रमाणोपपन्नम् उपगन्तव्यम् इति।", "ground_truth": [["Quote", "भूतार्थभावनाप्रकर्षपर्यन्तजं योगिज्ञानं चे"]], "txt_src": "mokṣākaragupta_tarkabhāṣā.txt_18"}
{"id": 66, "text": "परीत्तसंभारता चाप्रमाणसंभारता च व्यवस्थापिता। न तु यानभेदः, असंभेदत्वाद् धर्मधातोः। अवतारमुखम् एतत् सूचितम्। यद् उक्तम् आर्येण\n\n धर्मधातोर् असंभेदाद् यानभेदो ऽस्ति न प्रभो ।\n यानत्रितयम् आख्यातं त्वया सत्त्वावतारतः ॥ \n\nइति ।", "ground_truth": [["Author", "आर्येण"], ["Quote", "धर्मधातोर् असंभेदाद् यानभेदो ऽस्ति न प्रभो ।\n यानत्रितयम् आख्यातं त्वया सत्त्वावतारतः ॥"]], "txt_src": "abhayākaragupta_munimatālaṅkāra.txt_19"}
{"id": 176, "text": "इदं निराकारवादिमतेन रत्नानुभूतं शरदमलमध्याह्नगगनायमानं समतलं सातसंविन्मात्रं सर्वनीलाद्याकारचक्रकलङ्कापगमाद् अवतिष्ठते । आकारबाधकं त्व् एकानेकवियोगादिप्रमाणं विस्तरभयान् न विपञ्चितम् । यद् आहुः—\n\n तस्मान् नार्थेषु न ज्ञाने स्थूलाभासस् तदात्मनः ।\n एकत्र प्रतिषिद्धत्वाद् बहुष्व् अपि न सम्भवः ॥\n\n परिच्छेदो ऽन्तरन्यो ऽयं भागो बहिर् इव स्थितः ।\n ज्ञानस्याभेदिनो भेदप्रतिभासो ह्य् उपप्लवः ॥\n\nइति । इदम् एव धर्मकायः । तत्पृष्ठे मण्डलचक्राद्याकारं ज्ञानं सम्भोगः । भूतभौतिकः शाक्यमुन्याद्याकारो निर्माणम् । एषाम् एकस्वभावता स्वाभाविकः कायः । एवं विमर्दो धर्मः । विपाकः सम्भोगः । विचित्रं निर्माणम् । विलक्षणः स्वाभाविकः कायः । यद् उक्तम्—रूपकायौ तु पश्चिमौ इति ।", "ground_truth": [["Quote", "तस्मान् नार्थेषु न ज्ञाने स्थूलाभासस् तदात्मनः ।\n एकत्र प्रतिषिद्धत्वाद् बहुष्व् अपि न सम्भवः ॥\n\n परिच्छेदो ऽन्तरन्यो ऽयं भागो बहिर् इव स्थितः ।\n ज्ञानस्याभेदिनो भेदप्रतिभासो ह्य् उपप्लवः ॥"], ["Quote", "रूपकायौ तु पश्चिमौ"]], "txt_src": "sekanirdeśapañjikā.txt_6"}
{"id": 247, "text": "भवति च चतुष्प्रकारः पुरुषः—अज्ञः सन्दिग्धो विपर्यस्तो निश्चितमतिश् चेति। तत्र निश्चितमतिर् एष मुनिर् अमुना शास्त्रेणाज्ञस्य ज्ञानम् उपजनयति, संशयानस्य संशयम् अपहन्ति, विपर्यस्तस्य विपर्यासं व्युदस्यतीति तान् प्रति युक्तः शास्त्रारम्भः।\n\nकथं पुनर् अस्य र्षेर् अपि निश्चितमतित्वं जातम्? उच्यते। भवति तावद् एष निश्चितमतिः। स तु तपःप्रभावाद् वा देवताराधनाद् वा शास्त्रान्तराभ्यासाद् वा भवतु। किम् अनेन? \n\nतत्रैतत् स्यात्। तत एव शास्त्रान्तराद् अस्मदादेर् अपि तत्त्वाधिगमो भविष्यतीति किम् अनेनाक्षपादप्रणीतेन शास्त्रेण? परिहृतम् एतत्, संक्षेपविस्तरविवक्षया शास्त्रकरणसाफल्यात्। विचित्रचेतसश् च भवन्ति पुमांस इत्य् उक्तम्। येषाम् इत एवाज्ञानसंशयविपर्यया विनिवर्तन्ते, तान् प्रत्य् एतत् प्रणयनं सफलम् इतीदं प्रणीतवान् आचार्यः।", "ground_truth": [["Author", "आक्षपाद"]], "txt_src": "jayanta_nyāyamañjarī_śāstrārambha.txt_13"}
{"id": 31, "text": "अन्यथा यदि गोशब्दाद् अर्थप्रतिपत्तिकाले नावगतः परापोहः, कथं तर्हि अन्यपरिहारेण प्रतिपत्ता गवि वर्तताम्। ततो गां बधानेति चोदितो ऽश्वान् अपि बध्नीयाद् इति। तस्मात् स्थितम् एतत्—बाह्यार्थो ऽध्यवसायाद् एव शब्दवाच्ये व्यवस्थाप्यते, न तु स्वलक्षणपरिस्फूर्त्या, प्रत्यक्षवद् देशकालाकारावस्थानियतप्रव्यक्तस्वलक्षणास्फुरणात्, यद् आह न्यायपरमेश्वरः—शब्देनाव्यापृताक्षस्य बुद्धाव् अप्रतिभासनात् । अर्थस्य दृष्टाव् इव इति।", "ground_truth": [["Author", "न्यायपरमेश्वरः"], ["Quote", "शब्देनाव्यापृताक्षस्य बुद्धाव् अप्रतिभासनात् । अर्थस्य दृष्टाव् इव"]], "txt_src": "mokṣākaragupta_tarkabhāṣā.txt_32"}
{"id": 84, "text": "तथार्यब्रह्मपरिपृच्छायाम्—\n\n न दुःखं न दुःखसमुदयो न निरोधो न मार्ग आर्याणां सत्यम्। अपि तु ब्रह्मन् यो दुःखस्यानुत्पाद इदम् आर्याणां सत्यम्। यः समुदयस्यासमुदाचार इदम् आर्याणां सत्यम् । यो ऽत्यन्तनिरुद्धेष्व् अनुत्पादो ऽनिरोध इदम् आर्याणां सत्यम्। या समता सर्वधर्मेषु दयया च मार्गभावना, इदम् आर्याणां सत्यम्।\n\nइति ।\n\nअतो न परमार्थतो दुःखादिसत्यम् अस्ति। केवलम् उद्वेजनार्थं संसाराच् छ्रावकान् अधिकृत्य पुद्गलनैरात्म्यतत्त्वमात्रप्रवेशायानित्यादिरूपतस् तद् उपदिष्टम्। न तूभयनैरात्म्यदेशनाधिकारत इत्य् अवसेयम्।", "ground_truth": [["Title", "आर्यब्रह्मपरिपृच्छायाम्"], ["Quote", "न दुःखं न दुःखसमुदयो न निरोधो न मार्ग आर्याणां सत्यम्। अपि तु ब्रह्मन् यो दुःखस्यानुत्पाद इदम् आर्याणां सत्यम्। यः समुदयस्यासमुदाचार इदम् आर्याणां सत्यम् । यो ऽत्यन्तनिरुद्धेष्व् अनुत्पादो ऽनिरोध इदम् आर्याणां सत्यम्। या समता सर्वधर्मेषु दयया च मार्गभावना, इदम् आर्याणां सत्यम्।"]], "txt_src": "abhayākaragupta_munimatālaṅkāra.txt_37"}
{"id": 402, "text": "वज्रगुरुर् आह ॥ तथ्यं विज्ञानत्रयम् अमूलम् अप्रतिष्ठितम् अनालयम् अलिङ्गम् अवर्णम् असंस्थानम् अतीन्द्रियम् । किन्तु साभासं तेन वायुधातुसहितं जागर्ति । यस्माद् वायुधातुर् अरूपी चलनस्पन्दनादिक्रियादर्शनाद् अनुमानगम्यः । तथैव विज्ञानाभासो ऽप्य्  अरूपी रागविरागमध्यरागादिप्रकृतिभिर् अनुमेयत्वाद् अनुमानेन गम्यत इति । यथोक्तं विज्ञानसङ्क्रान्तिसूत्रे ॥\n\n तद्यथा भद्रपाले वायुधातुर् अरूपी अनिदर्शन उपादानाद् रूपी सन्दृश्यते । तत्र निदर्शनं वृक्षस्पन्दनसमुदीरणरवरभसतटतटाजनितनिर्घोषः । शीतोष्णस्पर्शजनितवेदी । न चास्य करचरणनयनवक्त्रोपलब्धिर् भवति । न च वर्णाधिक्येनोपलक्ष्यते । श्यामो वा गौरो वेति । एवम् एव भद्रपाले अयं विज्ञानधातुर् न रूपेणोपलक्ष्यते । न रूपावभासम् आगच्छति । कारणविशेषैस् त्व् अयं विज्ञानधातुर् अवगन्तव्यः ॥\n\nइति ॥", "ground_truth": [["Title", "विज्ञानसङ्क्रान्तिसूत्रे"], ["Quote", "तद्यथा भद्रपाले वायुधातुर् अरूपी अनिदर्शन उपादानाद् रूपी सन्दृश्यते । तत्र निदर्शनं वृक्षस्पन्दनसमुदीरणरवरभसतटतटाजनितनिर्घोषः । शीतोष्णस्पर्शजनितवेदी । न चास्य करचरणनयनवक्त्रोपलब्धिर् भवति । न च वर्णाधिक्येनोपलक्ष्यते । श्यामो वा गौरो वेति । एवम् एव भद्रपाले अयं विज्ञानधातुर् न रूपेणोपलक्ष्यते । न रूपावभासम् आगच्छति । कारणविशेषैस् त्व् अयं विज्ञानधातुर् अवगन्तव्यः ॥"]], "txt_src": "āryadeva_sūtaka.txt_22"}
{"id": 354, "text": "न त्व् अस्य स्वरूपातिशयकृतो भेदो ऽस्ति । यथोक्तम्\n\n यथान्तरीक्षे शकुनेः पदं बुधैर् वक्तुं न शक्यं न च दर्शनाय ।\n तथैव सर्वा जिनपुत्रभूमयो वक्तुं न शक्याः कुत एव श्रोतुम् ॥\n\nतत्र प्रमुदिता बोधिसत्त्वभूमिर् आद्यचित्तोत्पादो बोधिसत्त्वानां यावद् धर्ममेघा दशमश् चित्तोत्पाद इति । तत्र यथोक्तेन न्यायेन जगन्नैःस्वाभाव्यं पश्यतो बोधिसत्त्वस्य करुणाविशेषणत्वेनोपात्तस्य यच् चित्तं करुणास्वतन्त्रं समन्तभद्रबोधिसत्त्वप्रणिधिपरिणामितं प्रमुदिताभिधानाद्वयज्ञानं तन्निमित्तफलोपलक्षितं च । तत् प्रथमम् इत्य् उच्यते । बोधिसत्त्वस्य तत्र दशमहाप्रणिधानप्रमुखानि दश प्रणिधानासङ्ख्येयशतसहस्राणि यानि बोधिसत्त्वः प्रथमचित्तोत्पादिक उत्पादयति । तानि समन्तभद्रबोधिसत्त्वप्रणिधाने ऽन्तर्गतानि ।", "ground_truth": [["Quote", "यथान्तरीक्षे शकुनेः पदं बुधैर् वक्तुं न शक्यं न च दर्शनाय ।\n तथैव सर्वा जिनपुत्रभूमयो वक्तुं न शक्याः कुत एव श्रोतुम् ॥"]], "txt_src": "candrakīrti_madhyamakāvatāra_1-5.txt_5"}
{"id": 181, "text": "यद् वालम् अनेन सप्ताङ्गयोगिना साधनेन । अनियम एवात्र । यतो नैरात्म्यायोगिनीचक्रं भाव्यमानं बुद्धत्वहेतुः । अथ चात्र सप्ताङ्गयोगि साधनं न भवति । सम्पुटाभावात् । तद् उक्तम्—\n\n साध्यं सप्ताङ्गसंयुक्तं तद् एव यदि साधनम् । \n नैरात्म्यायोगिनीचक्रं बोधये किं न सम्मतम् ॥\n\nइति ।", "ground_truth": [["Quote", "साध्यं सप्ताङ्गसंयुक्तं तद् एव यदि साधनम् । \n नैरात्म्यायोगिनीचक्रं बोधये किं न सम्मतम् ॥"]], "txt_src": "sekanirdeśapañjikā.txt_11"}
{"id": 281, "text": "एतद् एव दर्शयन्न् आह—यत एवं तस्माद् इत्यादि मुक्तकेन यद् उक्तं प्रत्याहारादिपञ्चाङ्गलाभिनां समाध्यङ्गस्फुटीभावाय बोधिचित्तस्थिरीकरणैकदक्षेणेति तद् एवाह—धूमेत्यादि। धूम एवादिर् यस्य निमित्तस्य तेन। निमित्तं प्रत्ययो येन सूच्यते ऽभिमतं तद् इति। प्राणायामः कुम्भक ऊर्ध्वाधस् त्रिनाडीनिरोधात्मा। मध्यवाहेन चित्तनाड्यां वाहो ऽनुप्रवेशः प्राणवायोः। विद्याव्रतेन विद्याप्रधानं व्रतं ब्रह्मचर्यम्। विद्या स्वजिनाभिषिक्ता गुणवती ग्राह्या। गुरुणा अभिधानोत्तरे ऽपि—\n\n संप्राप्य पुक्कसीं चान्यां रूपयौवनमण्डिताम् ।\n एकयोगकृताभ्यासां समयज्ञां दृढव्रताम् ॥\n निर्लज्जां निःस्पृहां धीरां वितृष्णां निरहंकृताम् ।\n विद्याव्रतं तया सार्धम् आचरेन् मन्त्रवित् स्वयम् ॥ इति।\n\nततो वज्रापातेन। वज्रस्यापतनं स्ताब्ध्यं तेनेति। ऊर्ध्वशूक्रेणेति मणिपद्मात् प्रतीपगत्या ललाटं गतेन।", "ground_truth": [["Title", "अभिधानोत्तरे"], ["Quote", "संप्राप्य पुक्कसीं चान्यां रूपयौवनमण्डिताम् ।\n एकयोगकृताभ्यासां समयज्ञां दृढव्रताम् ॥\n निर्लज्जां निःस्पृहां धीरां वितृष्णां निरहंकृताम् ।\n विद्याव्रतं तया सार्धम् आचरेन् मन्त्रवित् स्वयम् ॥"]], "txt_src": "raviśrījñāna_guṇabharaṇī.txt_13"}
{"id": 94, "text": "यद् उक्तम् आर्यदशभूमके—\n\n चित्तमात्रम् इदं भो जिनपुत्रा—यद् उत त्रैधातुकम्।\n\nइति तस्य सविस्तरं सूत्रान्तरेषु निःस्वभावत्वदेशनात् पारमार्थिकत्वम् मा ग्रहीः। केवलं क्रमेण परमार्थनयपयोनिधेर् अवतारणाय सा चित्तमात्रता देशितेति गृह्यताम्। तथा हि यः सकृद् अशेषधर्मनैःस्वाभाव्यं प्रतिपत्तुम् असमर्थः स क्रमेण चित्तमात्रतां समाश्रित्य बाह्यार्थनिःस्वभावतां तावद् अवतरति। अत एवोक्तम्—\n\n एवं विपश्यमानानां ग्राह्यग्राहो निरुध्यते ॥ \n\nइति। ततः पश्चात् क्रमेण चित्तमात्रस्वभावप्रत्यवेक्षणम्। तस्यापि निरात्मताम् अवगम्य गम्भीरनयं प्रविष्टो भवेत्।", "ground_truth": [["Title", "आर्यदशभूमके"], ["Quote", "चित्तमात्रम् इदं भो जिनपुत्रा—यद् उत त्रैधातुकम्।"], ["Quote", "एवं विपश्यमानानां ग्राह्यग्राहो निरुध्यते ॥"]], "txt_src": "abhayākaragupta_munimatālaṅkāra.txt_47"}
{"id": 239, "text": "विचारम् अन्तरेणाव्यवस्थितवेदवाक्यार्थानवधारणात्, मीमांसा वेदवाक्यार्थविचारात्मिका वेदाख्यस्य करणस्येतिकर्तव्यतारूपम् अनुभवन्ती विद्यास्थानतां प्रतिपद्यते। तथा च भट्टः—\n\n धर्मे प्रमीयमाणे तु वेदेन करणात्मना ।\n इतिकर्तव्यताभागं मीमांसा पूरयिष्यति ॥\n\nइति।", "ground_truth": [["Author", "भट्टः"], ["Quote", "धर्मे प्रमीयमाणे तु वेदेन करणात्मना ।\n इतिकर्तव्यताभागं मीमांसा पूरयिष्यति ॥"]], "txt_src": "jayanta_nyāyamañjarī_śāstrārambha.txt_5"}
{"id": 208, "text": "नन्व् अत्र कथं न चतुःक्षणरूपता । आह—विमलत्वात् स्वसंवित्तेर् निर्मलतया विचित्रादेः क्षणत्रयस्य समलस्य नात्र सम्भवः । ततो नानन्दत्रयसम्भवः ।", "ground_truth": [], "txt_src": "sekanirdeśapañjikā.txt_38"}
{"id": 392, "text": "अमोघसिद्धिसमाधिम् अधिकृत्याह ॥ संस्कारस्कन्धसमूहो ऽमोघसिद्धिः । स पुनः पञ्चतथागतैर् अधिष्ठितः ॥ तत्र कायसंस्कारो वैरोचनस्य । वाक्संस्कारो ऽमिताभस्य । चित्तसंस्कारो  ऽक्षोभ्यस्य । भूर्भुवःस्वःसंस्कारो रत्नसम्भवस्य । मोक्षसंस्कारो ऽमोघसिद्धेर् अधिष्ठनम् इति । उक्तः पञ्चधा संस्कारस्कन्धः ॥\n\nअक्षोभ्यसमाधिम् अधिकृत्याह ॥ यद् अर्थग्रहणम् अर्थं परिच्छिनत्ति । अर्थावबोधस् तद् विज्ञानम् । विज्ञानारूढेन चाकारेण बाह्यार्थः प्रज्ञप्यते । बाह्येनार्थेन विज्ञानं प्रज्ञप्यत इति । एवम् अन्योन्यापेक्षया ज्ञानज्ञेययोः सिद्धिः । तत् पुनर् विज्ञानं पञ्चधा भिद्यमानं पञ्चतथागतैर् अधिष्ठितम् इति । तत्र विज्ञानस्कन्धसमूहो ऽक्षोभ्यः । चक्षुर्विज्ञानं वैरोचनस्य । श्रोत्रविज्ञानं रत्नसम्भवस्य । घ्राणविज्ञानम् अमिताभस्य । जिह्वाविज्ञानम् अमोघसिद्धेः । कायविज्ञानम् अक्षोभ्यस्याधिष्ठानम् इति ॥ उक्तः पञ्चधा विज्ञानस्कन्धः ॥\n\n पञ्च स्कन्धाः समासेन पञ्च बुद्धाः प्रकीर्तिता ।\n\nइत्य् अस्य सूत्रस्यार्थः ॥", "ground_truth": [["Quote", "पञ्च स्कन्धाः समासेन पञ्च बुद्धाः प्रकीर्तिता ।"]], "txt_src": "āryadeva_sūtaka.txt_12"}
{"id": 318, "text": "निर्मूलितसकलविपक्षत्वाद् वीरः। अध्यात्मं मण्डले च देवीनां वक्ष्यमाणानां चतुर्विंशतेर् महासुखरसपानाद् धर्मवाचा पालनाच् चाधिपः। निरवधिविविधकायस्फरणेन परार्थं प्रति प्रभविष्णुत्वात् प्रभुः। गारुडं विषशमनोपायः परमः शून्यतैव। यद् वक्ष्यति—\n\n शून्येषु सर्वधर्मेषु सर्पो विषं कथं ततः। \n\nइति।\n\nशून्यतानधिमुक्तानां भयहेतुत्वाद् घोरम्। दैत्यसाधनम् इति। न हि तद् अस्ति यन् न तथा ज्ञानयोगिनो वशीभवति। श्मशानम् इत्य् उत्पत्तिक्रमे श्वसतीति शवानां वसतिर् इति नैरुक्तेन विधिना नैरात्म्यलक्षणधर्मधातुद्योतकशवानाम् आवासः श्मशानम् अष्टसंख्यावच्छिन्नं वक्ष्यामः। इह तु धर्मधातुरूपं शरीरम् एवाष्टाङ्गं श्मशानम्।", "ground_truth": [["Quote", "शून्येषु सर्वधर्मेषु सर्पो विषं कथं ततः।"]], "txt_src": "abhayākaragupta_abhayapaddhati.txt_10"}
{"id": 175, "text": "ननु तन्त्रोक्तक्रमम् उल्लङ्घ्य किम् इति तृतीये विलक्षणम् इष्यते । तदर्थम् आह—हठयोगनिराकृतेः । तत्रायं हठयोगः—विचित्रं विविधं ग्राह्यग्राहकभावाद् आलिङ्गनादौ । विपाकस् तद्विपरीतो ऽविचित्रो ग्राह्याभावात् सुखो ज्ञानभोगो घृष्टौ । विमर्दो निर्विकल्पं दर्शनं सुखं रत्नं व्याप्याग्रं यावत् । अन्यद् विलक्षणं रागवर्जितं निर्भरसुखाभावात् । अरागवर्जितं सुखानुभवस्मरणेन विरागाभावात् पाते । यद् उक्तम्—\n\n विचित्रं विविधं ख्यातम् आलिङ्गनचुम्बनादिकम् ।\n विपाकं तद्विपर्यासं सुखं ज्ञानस्य भुञ्जनम् ॥\n\n विमर्दम् आलोचनं प्रोक्तं सुखं भुक्तं मयेति च ।\n विलक्षणं त्रिभ्यो ऽन्यद् रागारागविवर्जितम् ॥\n\nइति ।", "ground_truth": [["Quote", "विचित्रं विविधं ख्यातम् आलिङ्गनचुम्बनादिकम् ।\n विपाकं तद्विपर्यासं सुखं ज्ञानस्य भुञ्जनम् ॥\n\n विमर्दम् आलोचनं प्रोक्तं सुखं भुक्तं मयेति च ।\n विलक्षणं त्रिभ्यो ऽन्यद् रागारागविवर्जितम् ॥"]], "txt_src": "sekanirdeśapañjikā.txt_5"}
{"id": 104, "text": "एवम् अस्य केवलस्य महतो दुःखस्कन्धस्य निरोधो भवति। तत्र अविद्या तृष्णोपादानं च क्लेशवर्त्मनो व्यवच्छेदः। संस्कारा भवश् च कर्मवर्त्मनो व्यवच्छेदः। परिशिष्टान्यङ्गानि दुःखवर्त्मनो व्यवच्छेदः। पूर्वान्तापरान्तनिरोधो निरोधवर्त्मनो व्यवच्छेदः। एवम् एव त्रिवर्त्म निरात्मकम् आत्मात्मीयरहितं संभवति च संभवयोगेन, विभवति च विभवयोगेन, स्वभावान् नडकलापसदृश इति। एतच् च उत्तरत्र विस्तरेण युक्तयागमाभ्यां प्रतिपादयिष्यते।\n\nतद् एवं प्रज्ञया स्वप्नमायादिस्वभावं संस्कृतं प्रत्यवेक्षमाणस्य सर्वधर्माणां निःस्वभावतया प्रतिपत्तेः परमार्थाधिगमात् सवासननिःशेषदोषराशिविनिवृत्तिर् भवतीति सर्वदुःखोपशमहेतुः प्रज्ञोपपद्यते।", "ground_truth": [], "txt_src": "prajñākaramati_bcap_c9_1-20.txt_10"}
{"id": 367, "text": "स्याद् एतत्—दानपारमितादिषु कथम् इव चित्तं प्रधानम्? सा हि सर्वसत्त्वानां दारिद्र्यापनयनलक्षणेत्य् आह।\n\nदारिद्र्यं हि नाम सास्रवसुखभोगबुभुक्षया चित्तकार्पण्यम् उपकरणवैकल्यं वा। तद् अपनीय जगतो यदि दानपारमितापरिपूरिर् भवतीत्य् उच्यते, तदा सा कथम्? न कथंचिद् अपि पूर्वतायिनां पूर्वम् अभिसंबुद्धानां भगवतां युज्यते। कुतः? जगद्दरिद्रम् अद्यापि, नाद्यापि यावज् जगद्दारिद्यम् उपशाम्यति।", "ground_truth": [], "txt_src": "prajñākaramati_bcap_c5.txt_7"}
{"id": 5, "text": "भ्रान्तम् अपि ज्ञानं नार्थसाक्षात्कारि। भ्रान्तं ह्य् अर्थक्रियासमर्थे वस्तुनि विपर्यस्तम् उच्यते। अर्थक्रियाक्षमं च वस्तुस्वरूपं देशकालाकारनियतम्। तत् कथं विपरीतप्रतिभासिना भ्रान्तेन ज्ञानेन साक्षात्क्रियते? यद् आह आचार्यः—तिमिराशुभ्रमणनौयानसंक्षोभाद्यनाहितविभ्रमं ज्ञानं प्रत्यक्षम्", "ground_truth": [["Author", "आचार्यः"], ["Quote", "तिमिराशुभ्रमणनौयानसंक्षोभाद्यनाहितविभ्रमं ज्ञानं प्रत्यक्षम्"]], "txt_src": "mokṣākaragupta_tarkabhāṣā.txt_6"}
{"id": 45, "text": "नन्व् अनेन न्यायेन सकलसाकारनिराकारविज्ञानस्यालीकत्वप्रसाधनान् न किञ्चिद् अपि पारमार्थिकं वस्तुतत्त्वम् अस्ति। तत् कथं लक्ष्यस्य स्वरूपं प्रमाणत उपलक्षयितव्यम्? नैष दोषः, मध्यमकमते प्रमाणतो ऽलीकतासिद्धाव् अपि मायोपमप्रतिभासमात्रस्यैकानेकस्वभावरहितस्य धर्मिरूपस्याप्रतिषेधात्। तत्रैव चालीके प्रतिभासमात्रे लक्ष्यलक्षणसंसारनिर्वाणमण्डलचक्रादिभावनासकलजगदर्थक्रियादीनाम् अव्याहता व्यवस्था सिध्यतीति। तथा चोक्तम्—\n\n बुद्धत्वं वज्रसत्त्वत्वं संवृत्यैव प्रसाधयेत् ।\n\nइति।\n\nननु सर्वम् एव वस्तुजातम् अलीकरूपतया निःसारम्, तदा किमर्थं मण्डलचक्रादिभावनाप्रयासः क्रियते? असद् एतत्,\n\n मिथ्याध्यारोपहानार्थं यत्नो ऽसत्य् अपि मोक्तरि ।\n\nइति वचनात्। यद्य् अपि विचार्यमाणं पारमार्थिकं वस्तुरूपं नास्ति, तथाप्य् अहं सुखी भवेयं दुःखी वा मा भूवम् इति तृष्णा सकलप्राणभृताम् अस्ति। यथा तुल्ये ऽपि मिथ्यात्वे शुभाशुभस्वप्नयोः शुभस्वप्नदर्शनात् सौमनस्यम्, अशुभस्वप्नदर्शनाच् च दौर्मनस्यम्, तदपनयनाय च सद्धर्मपाठमन्त्रजापादौ प्रवृत्तिर् भवति, तथा मिथ्यात्वाविशेषे ऽपि दुःखादिप्राकृतविकल्पहानाय सम्यक्संबोधिलक्षणप्राप्तये च प्रेक्षावताम् अर्थिनां प्रवृत्तिर् भविष्यतीति।", "ground_truth": [["Quote", "बुद्धत्वं वज्रसत्त्वत्वं संवृत्यैव प्रसाधयेत् ।"], ["Quote", "मिथ्याध्यारोपहानार्थं यत्नो ऽसत्य् अपि मोक्तरि ।"]], "txt_src": "taraa.txt_2"}
{"id": 154, "text": "एतद् असहमानः परः पुनर् अन्यथा प्रसञ्जयन्न् आह—निर्वृत इति।\n\n निर्वृतः परमार्थेन संवृत्या यदि संसरेत् ॥ ब्च_९।१३ ॥\n\nनिर्वृतः स्वभावशून्यत्वाद् उत्पादनिरोधरहितः। परमार्थेन परमार्थसत्यतः प्रकृतिनिर्वाणतयादिशान्तत्वात्। यदि संवृत्या संवृतिसत्येन काल्पनिकत्वेन संसरेत्, जातिजरामरणयोगी भवेत्, तदा अयं महान् विरोधः स्याद् इत्य् आह—बुद्धो ऽपि संसरेदेवम् इत्यादि।\n\n बुद्धो ऽपि संसरेद् एवं ततः किं बोधिचर्यया । \n\nएवम् अभ्युपगम्यमाने बुद्धो ऽपि सर्वावरणप्रहाणतो निर्वृतो ऽपि संसरेत् जन्मादिभाग् भवेत्। यत एवम्, ततः तस्मात् कारणात् किं बोधिचर्यया? बोधये बुद्धत्वाय चर्या करचरणशिरःप्रदानाद्यनेकदुष्करशतलक्षणा, तया किम्? न किंचित् प्रयोजनम्, उक्तक्रमेण वैफल्यात्। सा हि सर्वसांसारिकधर्मनिवृत्तये सर्वगुणसमुच्चयाश्रितबुद्धत्वप्राप्तये च समाश्रीयते, तथापि न सांसारिकधर्मनिवृत्तिश् चेत्, किं तत्समाश्रयेण संसाधितम् इति भावः।", "ground_truth": [["Author", "बुद्धो"]], "txt_src": "prajñākaramati_bcap_c9_1-20.txt_60"}
{"id": 307, "text": "चिह्नविशुद्धिर् उच्यते चक्रम् इत्यादिना। त्रिभव इति समन्तान् मोहितानां पाचनाय वैरोचनस्य स्वच्छं चक्रम्। अस्यैव त्रिभवस्य सुखार्थं रत्नसंभवस्य रत्नम्। निरावरणसंज्ञाधर्मेण रागिणां महारागहेतोर् अमिताभस्य पद्मम्। क्लेशक्षय इति अमोघसिद्धेर् असिः। अभेद्यकाय इति अक्षोभ्यस्य कुलिशम्। अज्ञानस्य च्छेद इति षष्ठकुलस्य कर्त्री। एभिह् षट्कुलैः खम् इव समरसा निर्विकाररूपदिस्वरूपः उक्तं च।\n\n एको ऽसौ वज्रसत्त्वः प्रलयघननिभो हेरुको वै बभूव\n रौद्राणां पाचनार्थं स च समयजिनो मोहितानां सुखार्थम् ।\n रत्नेशो दुःखितानां स च कमलधरो रागिणां रागहेतोर्\n विघ्नानां ध्वंसनार्थं त्व् असिकरकमलो ऽमोघसिद्धिर् बभूव ॥\n\n द्वेषाद् या विश्वमाता प्रलयशिखिनिभा डाकिनी सा बभूव\n मोहात् सा लोचनाख्या परमकरुणया मामकी मानहेतोः ।\n रागात् सा पाण्डराख्या सकलगुणनिधिस् तारिणी चेर्ष्यया सा\n एतौ द्वौ विश्वरूपौ विषयविषयिनो ऽन्ये च सर्वे बभूवुः ॥\n\nइति।", "ground_truth": [["Quote", "एको ऽसौ वज्रसत्त्वः प्रलयघननिभो हेरुको वै बभूव\n रौद्राणां पाचनार्थं स च समयजिनो मोहितानां सुखार्थम् ।\n रत्नेशो दुःखितानां स च कमलधरो रागिणां रागहेतोर्\n विघ्नानां ध्वंसनार्थं त्व् असिकरकमलो ऽमोघसिद्धिर् बभूव ॥\n\n द्वेषाद् या विश्वमाता प्रलयशिखिनिभा डाकिनी सा बभूव\n मोहात् सा लोचनाख्या परमकरुणया मामकी मानहेतोः ।\n रागात् सा पाण्डराख्या सकलगुणनिधिस् तारिणी चेर्ष्यया सा\n एतौ द्वौ विश्वरूपौ विषयविषयिनो ऽन्ये च सर्वे बभूवुः ॥"]], "txt_src": "raviśrījñāna_guṇabharaṇī.txt_39"}
{"id": 386, "text": "इमम् एवानुक्रमं शूरङ्गमसूत्रे विस्पष्टेन दर्शयन्न् आह—\n\n अथ खलु दृढमतिर् बोधिसत्त्वो महासत्त्वो भगवन्तम् एतद् अवोचत्—कथं शिक्षमाणो भगवन् बोधिसत्त्वो महासत्त्वः शिक्षते, इह शूरङ्गमे समाधौ सर्वशिक्षामननतया?\n\n एवम् उक्ते भगवान् दृढमतिं बोधिसत्त्वम् एतद् अवोचत्—स्याद् यथा ऽपि नाम दृढमते इष्वस्त्राचार्यान्तेवसी पूर्वं गोकिलिङ्गे विध्यति। यदा गोकिलिङ्गे शिक्षितो भवति तदा फलके विध्यति। यदा फलके शिक्षितो भवति तदा लक्षे विध्यति। यदा लक्षे शिक्षितो भवति तदा दण्डे विध्यति। यदा दण्डे शिक्षितो भवति तदा शतबाले विध्यति। यदा शतबाले शिक्षितो भवति तदा दशबाले विध्यति। यदा दशबाले शिक्षितो भवति तदा बाले विध्यति। यदा बाले शिक्षितो भवति तदा शब्दवेधे विध्यति। यदा शब्दवेधे शिक्षितो भवति तदा अक्षूणवेधे विध्यति। यदा अक्षूणवेधे शिक्षितो भवति तदा निर्यातो भवति इष्वस्त्रशिक्षायाम्। स आकाङ्क्षमाणो रात्र्याम् अन्धकारतमिस्रायां यस्य यस्यैव शब्दं शृणोति मनुष्यस्य वामनुष्यस्य वा, तस्य तस्यैवान्तिके अनाभोगेनाक्षूण इव शरो गच्छति। शब्दवेधे स्थितो न क्वचिच् छिक्षते। तत् कस्य हेतोः? पूर्वं सुशिक्षितत्वात्। तस्य ते पूर्वावेधा आमुखीभवन्ति। \n\n एवम् एव दृढमते इह शूरङ्गमे समाधौ प्रतिष्ठितस्य बोधिसत्त्वस्य न भूयः क्वचिद् धर्मे शिक्षितव्यं भवति। तत् कस्य हेतोः? पूर्वं सुशिक्षितत्वाद् एव। समाधेः सर्वबोधिसत्त्वगुणधर्मा आमुखीभवन्ति।\n\nअनेन न्यायेन वज्रयानम् आश्रित्य शूरङ्गमसमाधौ शिक्षितुकामेनानेन क्रमेण शिक्षितव्यम्।", "ground_truth": [["Title", "शूरङ्गमसूत्रे"], ["Quote", "अथ खलु दृढमतिर् बोधिसत्त्वो महासत्त्वो भगवन्तम् एतद् अवोचत्—कथं शिक्षमाणो भगवन् बोधिसत्त्वो महासत्त्वः शिक्षते, इह शूरङ्गमे समाधौ सर्वशिक्षामननतया?\n\n एवम् उक्ते भगवान् दृढमतिं बोधिसत्त्वम् एतद् अवोचत्—स्याद् यथा ऽपि नाम दृढमते इष्वस्त्राचार्यान्तेवसी पूर्वं गोकिलिङ्गे विध्यति। यदा गोकिलिङ्गे शिक्षितो भवति तदा फलके विध्यति। यदा फलके शिक्षितो भवति तदा लक्षे विध्यति। यदा लक्षे शिक्षितो भवति तदा दण्डे विध्यति। यदा दण्डे शिक्षितो भवति तदा शतबाले विध्यति। यदा शतबाले शिक्षितो भवति तदा दशबाले विध्यति। यदा दशबाले शिक्षितो भवति तदा बाले विध्यति। यदा बाले शिक्षितो भवति तदा शब्दवेधे विध्यति। यदा शब्दवेधे शिक्षितो भवति तदा अक्षूणवेधे विध्यति। यदा अक्षूणवेधे शिक्षितो भवति तदा निर्यातो भवति इष्वस्त्रशिक्षायाम्। स आकाङ्क्षमाणो रात्र्याम् अन्धकारतमिस्रायां यस्य यस्यैव शब्दं शृणोति मनुष्यस्य वामनुष्यस्य वा, तस्य तस्यैवान्तिके अनाभोगेनाक्षूण इव शरो गच्छति। शब्दवेधे स्थितो न क्वचिच् छिक्षते। तत् कस्य हेतोः? पूर्वं सुशिक्षितत्वात्। तस्य ते पूर्वावेधा आमुखीभवन्ति। \n\n एवम् एव दृढमते इह शूरङ्गमे समाधौ प्रतिष्ठितस्य बोधिसत्त्वस्य न भूयः क्वचिद् धर्मे शिक्षितव्यं भवति। तत् कस्य हेतोः? पूर्वं सुशिक्षितत्वाद् एव। समाधेः सर्वबोधिसत्त्वगुणधर्मा आमुखीभवन्ति।"]], "txt_src": "āryadeva_sūtaka.txt_6"}
{"id": 280, "text": "स इव तद्वत्। चित्तस्याभासश् चित्ताभासस् त्रैधातुकदर्शनं न दृश्यते कल्पभावनोपायैर् विकल्पाभीक्ष्णाभिमुखीकरणद्वारैः। असौ चित्ताभासो दृश्यते ललनारसनैकयोगेनेति। करणे तृतीया। एकयोगो ऽद्वययोगस् तत्रैव स्वचित्त एवेति। उक्तं परमार्थसेवायाम् अपि—\n\n काष्ठाद् धविस् तोयम् अपीन्दुकान्ताद्\n दध्ना घृतं लोहकुलं शिलाभ्यः ।\n स्त्रीयोनिसङ्गाद् अविनष्टसौख्यं\n गृह्णन्तु योग्यस् तदुपाययोगैः ॥\n\n चित्ते न कश्चिद् भवतापनीयो\n न क्षेपणीयो न च हानिवृद्धी ।\n चित्ते स्वचित्तप्रतिभासमात्रं\n त्रैधातुकं तोयगतो यथार्कः ॥ इति ।\n\nएकम् एव चित्तं प्रज्ञाबिम्बगतम् अनेकम् इति भावः।", "ground_truth": [["Title", "परमार्थसेवायाम्"], ["Quote", "काष्ठाद् धविस् तोयम् अपीन्दुकान्ताद्\n दध्ना घृतं लोहकुलं शिलाभ्यः ।\n स्त्रीयोनिसङ्गाद् अविनष्टसौख्यं\n गृह्णन्तु योग्यस् तदुपाययोगैः ॥\n\n चित्ते न कश्चिद् भवतापनीयो\n न क्षेपणीयो न च हानिवृद्धी ।\n चित्ते स्वचित्तप्रतिभासमात्रं\n त्रैधातुकं तोयगतो यथार्कः ॥"]], "txt_src": "raviśrījñāna_guṇabharaṇī.txt_12"}
{"id": 16, "text": "भ्रान्तम् अप्य् आत्मन्य् अभ्रान्तम्, स्वप्रकाशरूपेणैवावभासनात्। असद्विषयत्वाच् च भ्रान्तिर् उच्यते। तद् उक्तम्—\n\n स्वरूपे सर्वम् अभ्रान्तं पररूपे विपर्ययः ॥\n\nइति। तस्माद् अन्यथा प्रकाशासिद्धेः यद्य् अमी प्रकाशन्ते, तदा स्वहेतोर् एव प्रकाशस्वभावाद् उत्पन्नाः सन्तः प्रकाशन्त इति स्वीकर्तव्यम्।", "ground_truth": [["Quote", "स्वरूपे सर्वम् अभ्रान्तं पररूपे विपर्ययः ॥"]], "txt_src": "mokṣākaragupta_tarkabhāṣā.txt_17"}
{"id": 415, "text": "तथैव श्रीगुह्यसमाजमहायोगतन्त्रे अभाव इत्यादिषड्बोधिचित्तगाथाभिर् अभिसम्बोधिलक्षणम् उक्तम् । अन्यत्रापि योगतन्त्रे ऽप्य् आह ॥\n\n सर्वाङ्गभावनातीतं कल्पनाकल्पवर्जितम् ।\n मात्राबिन्दुसमातीतम् एतन् मण्डलम् उत्तमम् इति ॥\n विशतीयः सर्वभावानां रूपारूपेषु निर्मलम् ।\n बोधितं चोदितं चित्तं मण्डलं मण्डलाकृतिम् ॥\n अस्तीति नास्तीति उभे ऽप्य् अन्ता शुद्धी अशुद्धीति इमे ऽपि अन्ता ।\n तस्माद् उभे ऽन्तविवर्जयित्वा मध्ये ऽपि स्थानं न करोति पण्डित इति ॥\n आकाशानन्तनित्यार्थं सर्वभूतमहालयम् ।\n विभूतिः श्रीविभो राजा सर्वाशापरिपूरकः ॥\n\nइति ॥ किम् अनेन बहुतरसन्ध्यावचनेन नामपर्यायमेलापकेन यावच् चतुरशीतिसाहस्रैर् धर्मस्कन्धैः कष्टशब्दार्थैर् अनियतलिङ्गवाच्यैर् एतैः परमार्थसत्याश्रयो ऽभिकीर्त्यत इति ॥", "ground_truth": [["Title", "श्रीगुह्यसमाजमहायोगतन्त्रे"], ["Title", "योगतन्त्रे"], ["Quote", "सर्वाङ्गभावनातीतं कल्पनाकल्पवर्जितम् ।\n मात्राबिन्दुसमातीतम् एतन् मण्डलम् उत्तमम् इति ॥\n विशतीयः सर्वभावानां रूपारूपेषु निर्मलम् ।\n बोधितं चोदितं चित्तं मण्डलं मण्डलाकृतिम् ॥\n अस्तीति नास्तीति उभे ऽप्य् अन्ता शुद्धी अशुद्धीति इमे ऽपि अन्ता ।\n तस्माद् उभे ऽन्तविवर्जयित्वा मध्ये ऽपि स्थानं न करोति पण्डित इति ॥\n आकाशानन्तनित्यार्थं सर्वभूतमहालयम् ।\n विभूतिः श्रीविभो राजा सर्वाशापरिपूरकः ॥"]], "txt_src": "āryadeva_sūtaka.txt_35"}
{"id": 124, "text": "अत एव तद् अविषयः सर्वकल्पनानां यद् भावाभावस्वपरभावसत्यासत्यशाश्वतोच्छेदनित्यानित्यसुखदुःखशुच्यशुच्यात्मानात्मशून्याशून्यलक्ष्यलक्षणैकत्वान्यत्वोत्पादनिरोधादयो विशेषास् तत्त्वस्य न संभवन्ति, अमीषां सांवृतधर्मत्वात्। एतद् उक्तं भगवता पितापुत्रसमागमे—\n\n एतावच् चैव ज्ञेयम्—यद् उत संवृतिः परमार्थश् च। तच् च भगवता शून्यतः सुदृष्टं सुविदितं सुसाक्षात्कृतम्। तेन सर्वज्ञ इत्य् उच्यते। तत्र संवृतिर् लोकप्रचारतस् तथागतेन दृष्टा। यः पुनः परमार्थः, सो ऽनभिलाप्यः, अनाज्ञेयः, अपरिज्ञेयः, अविज्ञेयः, अदेशितः, अप्रकाशितः, यावद् अक्रियः, अकरणः, यावन् न लाभो नालभो न सुखं न दुःखं न यशो नायशो न रूपं नारूपम् इत्यादि।\n\nइति प्रत्यस्तमितसमस्तसांवृतवस्तुविशेषम् अशेषोपाधिविविक्तमुक्तम् अनन्तवस्तुविस्तरव्यापिज्ञानालोकावभासितान्तरात्मना भगवता परमार्थसत्यम् इति। तद् एतद् आर्याणाम् एव स्वसंविदित स्वभावतया प्रत्यात्मवेद्यम्। अतस् तद् एवात्र प्रमाणम्। संवृतिसत्यं तु लोकव्यवहारम् आश्रित्य प्रकाशितम्। तद् एवं यथावद् विभागतः सत्यद्वयपरिज्ञानाद् अविपरीतो धर्मप्रविचय उपजायते।", "ground_truth": [["Author", "भगवता"], ["Title", "पितापुत्रसमागमे"], ["Quote", "एतावच् चैव ज्ञेयम्—यद् उत संवृतिः परमार्थश् च। तच् च भगवता शून्यतः सुदृष्टं सुविदितं सुसाक्षात्कृतम्। तेन सर्वज्ञ इत्य् उच्यते। तत्र संवृतिर् लोकप्रचारतस् तथागतेन दृष्टा। यः पुनः परमार्थः, सो ऽनभिलाप्यः, अनाज्ञेयः, अपरिज्ञेयः, अविज्ञेयः, अदेशितः, अप्रकाशितः, यावद् अक्रियः, अकरणः, यावन् न लाभो नालभो न सुखं न दुःखं न यशो नायशो न रूपं नारूपम् इत्यादि।"]], "txt_src": "prajñākaramati_bcap_c9_1-20.txt_30"}
{"id": 404, "text": "अतः सूक्ष्मधातुप्रवेशात् क्षणलवमुहूर्तनिमिषमात्राभासो भवति । ततः क्षणलवमुहूर्तनिमिषमात्रप्रकृतिर्  अनुभूयते । का निश्चिन्ता । अविद्या । अत एव निखिला सम्भवन्ति । ततो वायुधातुहेतोः प्रकृतयः परस्परान्योन्यानुगता अस्तव्यस्तसमस्तविषयविभागाद् अहर्निशं स्वपरेषाम् अनुभूयन्ते । एवं प्रकृत्याभासवायुवाहनप्रभेदाधिगतो महायोगी अतीतानागतप्रत्युत्पन्नानि सर्वसत्त्वचित्तचरितसंस्पन्दितानि प्रजानाति ।\n\nयथोक्तं भगवता किन्नरराजपरिपृच्छासूत्रे ॥\n\n असङ्गज्ञानसमन्वागतो हि सम्यक्सम्बुद्धः । तत् कस्य हेतोः । कुलपुत्र सर्वसत्त्वानाम् अतीताश् चित्तधाराः । क्षीणा निरुद्धा विगता विपरिणताः । सर्वास् तास् तथागतः प्रजानाति । यैर् हेतुभिस् ताश् चित्तधाराः समुत्पन्ना येषां हेतूनां विगमात् क्षीणाः साकाराः सोद्देशाः सनिदर्शनाः । कुशला वा अकुशला वा व्याकृता अव्याकृता वा ।\n\n ये ऽप्य् एतर्हि प्रत्युत्पन्ने ऽध्वनि सर्वसत्त्वानां चित्तधाराः प्रवर्तन्ते । ता अपि सर्वास् तथागतः प्रजानाति । यस्य चित्तस्यानन्तरं यच् चित्तम् उत्पद्यते । कुशलं वा अकुशलं वा व्याकृतं वा अव्याकृतं वा साकारं सोद्देशं सनिदर्शनम् ।\n\n याश् च सर्वसत्त्वानाम् अनागताश् चित्तधाराश् चैतसिका धर्मास् तान् अपि सर्वांस् तथागतः प्रजानाति । यस्य चित्तस्यानन्तरं यच् चित्तम् उत्पद्यते । कुशलं वा अकुशलं वा व्याकृतं वा अव्याकृतं वा साकारं सोद्देशं सनिदर्शनम् ।\n\n एवम् असङ्गज्ञानसमन्वागतो हि कुलपुत्र तथागतो ऽर्हन् सम्यक्सम्बुद्धः ॥\n\nइति ॥ अनेन न्यायेन चित्तवज्रसमाधिस्थो ज्ञानी प्रणिधायकप्रणिधेयप्रणिधानादिबाह्यविचित्रभावाभिनिवेशम् अपनीय स्वाधिष्ठानक्रमाभिमुखो भवति । प्रतिपद्यस्व कुलपुत्र स्वचित्तप्रत्यवेक्षणसमाधानेनैति मूलतन्त्रे वचनात् ।", "ground_truth": [["Author", "भगवता"], ["Title", "किन्नरराजपरिपृच्छासूत्रे"], ["Title", "मूलतन्त्रे"], ["Quote", "असङ्गज्ञानसमन्वागतो हि सम्यक्सम्बुद्धः । तत् कस्य हेतोः । कुलपुत्र सर्वसत्त्वानाम् अतीताश् चित्तधाराः । क्षीणा निरुद्धा विगता विपरिणताः । सर्वास् तास् तथागतः प्रजानाति । यैर् हेतुभिस् ताश् चित्तधाराः समुत्पन्ना येषां हेतूनां विगमात् क्षीणाः साकाराः सोद्देशाः सनिदर्शनाः । कुशला वा अकुशला वा व्याकृता अव्याकृता वा ।\n\n ये ऽप्य् एतर्हि प्रत्युत्पन्ने ऽध्वनि सर्वसत्त्वानां चित्तधाराः प्रवर्तन्ते । ता अपि सर्वास् तथागतः प्रजानाति । यस्य चित्तस्यानन्तरं यच् चित्तम् उत्पद्यते । कुशलं वा अकुशलं वा व्याकृतं वा अव्याकृतं वा साकारं सोद्देशं सनिदर्शनम् ।\n\n याश् च सर्वसत्त्वानाम् अनागताश् चित्तधाराश् चैतसिका धर्मास् तान् अपि सर्वांस् तथागतः प्रजानाति । यस्य चित्तस्यानन्तरं यच् चित्तम् उत्पद्यते । कुशलं वा अकुशलं वा व्याकृतं वा अव्याकृतं वा साकारं सोद्देशं सनिदर्शनम् ।\n\n एवम् असङ्गज्ञानसमन्वागतो हि कुलपुत्र तथागतो ऽर्हन् सम्यक्सम्बुद्धः ॥"], ["Quote", "प्रतिपद्यस्व कुलपुत्र स्वचित्तप्रत्यवेक्षणसमाधानेन"]], "txt_src": "āryadeva_sūtaka.txt_24"}
{"id": 3, "text": "किं पुनः कारणं कल्पनाविभ्रमात्मकं च ज्ञानं प्रत्यक्षं न स्याद् इति चेत्। न। अर्थस्वरूपसाक्षाकारि हि ज्ञानं प्रत्यक्षम् इति सर्वेषां प्रसिद्धम्। न च कल्पनाविभ्रमाव् अर्थरूपं साक्षात्कर्तुं समर्थौ। तथा हि अर्थग्राहकं ज्ञानम् अर्थस्य कार्यम्, अर्थो हि ग्राह्यत्वात् ज्ञानस्य कारणम्। यथोक्तम्—\n\n भिन्नकालं कथं ग्राह्यम् इति चेद् ग्राह्यतां विदुः ।  \n हेतुत्वम् एव युक्तिज्ञा ज्ञानाकारार्पणक्षमम् ॥\n\nइति। कल्पनाज्ञानम् अर्थम् अन्तरेण वासनामात्राद् एवोपजायमानं कथम् अर्थस्य कार्यं स्यात्, अर्थेन सह अन्वयव्यतिरेकाभावात्। न हि यद् अन्तरेणापि यद् भवति तत् तस्य कार्यम्, अतिप्रसङ्गात्। यदि पुनः कल्पनाज्ञानम् अर्थाद् उपजायेत, तेनापि तदा घटादिर् अर्थो दृश्येत। ततश् चान्धस्यापि रूपदर्शनप्रसङ्गः। न चास्ति। अत एवोक्तम्—\n\n शाब्द्यां बुद्धाव् अर्थस्य प्रत्यक्ष इव प्रतिभासाभावाद् नास्ति कल्पनाया अर्थसाक्षात्कारित्वम्।\n\nइति।", "ground_truth": [["Quote", "भिन्नकालं कथं ग्राह्यम् इति चेद् ग्राह्यतां विदुः ।  \n हेतुत्वम् एव युक्तिज्ञा ज्ञानाकारार्पणक्षमम् ॥"], ["Quote", "शाब्द्यां बुद्धाव् अर्थस्य प्रत्यक्ष इव प्रतिभासाभावाद् नास्ति कल्पनाया अर्थसाक्षात्कारित्वम्।"]], "txt_src": "mokṣākaragupta_tarkabhāṣā.txt_4"}
{"id": 18, "text": "ननु भावना विकल्पः। विकल्पश् चावस्तुविषयः। तत् कथं वस्तुनः स्फुटीभावो भवतु? कथं वा विकल्पो निर्विकल्पतां व्रजेत्? क्षणिकं च चित्तम् कथम् एकाग्रीभवति? विशेषश् च कस्य केन वा क्रियताम्? शरीरी च रागादिविरहान् मुक्तश् चेति सर्वम् असंगतम्।\n\nअत्रोच्यते-अवस्तुविषयो ऽपि विकल्पो वस्त्व् अध्यवस्यतीति भावनातो वस्तुन एवात्र स्फुटीभावः। न च विकल्प एव निर्विकल्पकः, किं तु विकल्पान् निर्विकल्पकस्योदयः। अनुभवसिद्धं चैतद् भावयतां निर्विकल्पकप्रतिभासनं कामशोकादिवत्। न हि दृष्टे किञ्चिद् अनुपपन्नं नाम। क्षणिकम् अपि चित्तं सजातीयक्षणेषु ग्रहणप्रवीणत्वाद् एकाग्रम् उच्यते। क्षणिकत्वेनैव विशेषोत्पत्तिः, न तु नित्यत्वेन, नित्यस्यानाधेयातिशयत्वात्, यद् उक्तम्— \n\n नित्यं तम् आहुर् विद्वांसो यः स्वभावो न नश्यति ।\n तस्य शक्तिर् अशक्तिर् वा या स्वभावेन संस्थिता ।\n नित्यत्वाद् अचिकित्सस्य कस् तां क्षपयितुं क्षमः ॥\n\nइति। यत् तु शरीरित्वे सुखदुःखयोर् भावाद् अनुग्रहनिग्रहात्, शरीरी रागादिविरहान् मुक्तश् चेति विघटनम् उक्तं तद् अयुक्तम्। न हि शरीरं रागादिहेतुः, किं तु अविद्या। अनित्ये नित्यम् इति, अनात्मन्य् आत्मेति, दुःखे सुखम् इति, अशुचौ शुचितेति चतुर्विपर्यासस्वभावा मिथ्योपलब्धिः। अत एव विषयसुखतृष्णा स्यात्, आत्मानं नित्यं पश्यत एव सुखाभिकाङ्क्षणादिसुखहेतुर् आत्मीयः स्यात्, एषु चासङ्गो रागः, एतत्प्रतिबन्धाश् च द्वेषादयः। तस्माद् अविद्यैव मूलं रागादेर्, न तु शरीरम्। सत्य् अपि शरीरे यद्य् अविद्या न स्यात्, कुत एव रागादियोगाः? तस्माज् जीवच्छरीरे सत्य् अपि अविद्याविरहात् सर्वसङ्गविरहलक्षणा मुक्तिर् वीतरागाणां भवतीति सर्वं सुस्थितम्।", "ground_truth": [["Quote", "नित्यं तम् आहुर् विद्वांसो यः स्वभावो न नश्यति ।\n तस्य शक्तिर् अशक्तिर् वा या स्वभावेन संस्थिता ।\n नित्यत्वाद् अचिकित्सस्य कस् तां क्षपयितुं क्षमः ॥"]], "txt_src": "mokṣākaragupta_tarkabhāṣā.txt_19"}
{"id": 246, "text": "नन्व् अक्षपादात् पूर्वं कुतो वेदप्रामाण्यनिश्चय आसित्? अत्यल्पम् इदम् उच्यते। जैमिनेः पूर्वं केन वेदार्थो व्याख्यातः? पाणिनेः पूर्वं केन पदानि व्युत्पादितानि? आदिसर्गात् प्रभृति वेदवद् इमा विद्याः प्रवृत्ताः। संक्षेपविस्तरविवक्षया तु तांस् तांस् तत्र तत्र कर्तॄनाचक्षते।\n\nननु वेदप्रामाण्यं निर्विचारसिद्धम् एव साधवो मन्यन्त इति किम् अत्र विचारयत्नेन? न, संशयविपर्यासनिरासार्थत्वात्। यस्य हि वेदप्रामाण्ये संशयाना विपर्यस्ता वा मतिः, तं प्रति शास्त्रारम्भः। न हि विदितवेदार्थं प्रति मीमांसा प्रस्तूयते। तद् उक्तम्- \n\n नान्यतो वेदविद्भ्यश् च सूत्रवृत्तिक्रियेष्यते ।\n\nइति।", "ground_truth": [["Author", "अक्षपादात्"], ["Author", "जैमिनेः"], ["Author", "पाणिनेः"], ["Quote", "नान्यतो वेदविद्भ्यश् च सूत्रवृत्तिक्रियेष्यते ।"]], "txt_src": "jayanta_nyāyamañjarī_śāstrārambha.txt_12"}
{"id": 60, "text": "तत्र व्यावहारिकाध्यक्षगोचरे ऽर्थे स्वप्नादिवद् अलीकावभासे ऽपि भावतो यत् समारोपितं पारमार्थिकरूपतादि बालैः, तद् अनुमया बाध्यते। तद्बाधने सिद्धं सर्वधर्माणां परमार्थतो निःस्वभावत्वम्। तद्बाधसिद्ध्यर्थं च प्रमाणम् अनुमानं भगवतैव भणितम् अनवतप्तनागराजपरिपृच्छायाम्—\n\n यः प्रत्ययैर् जायति स ह्य् अजातो न तस्य उत्पादु स्वभावतो ऽस्ति ।\n यः प्रत्ययाधीन स शून्य उक्तो यः शून्यतां जानति सो ऽप्रमत्तः ॥ \n\nइति। सागरमतिनिर्देशे च—\n\n ये प्रतीत्यसमुत्पन्ना न ते केचित् स्वभावतः । \n ये स्वभावान् न विद्यन्ते न तेषां संभवः क्वचित् ॥\n\nइति। तथा—\n\n यथैव दर्पणे रूपम् एकत्वान्यत्ववर्जितम् । \n दृश्यते न च तत्रास्ति तथा भावेषु भावता ॥ \n\nइति।", "ground_truth": [["Author", "भगवतै"], ["Title", "अनवतप्तनागराजपरिपृच्छायाम्"], ["Title", "सागरमतिनिर्देशे"], ["Quote", "यः प्रत्ययैर् जायति स ह्य् अजातो न तस्य उत्पादु स्वभावतो ऽस्ति ।\n यः प्रत्ययाधीन स शून्य उक्तो यः शून्यतां जानति सो ऽप्रमत्तः ॥"], ["Quote", "ये प्रतीत्यसमुत्पन्ना न ते केचित् स्वभावतः । \n ये स्वभावान् न विद्यन्ते न तेषां संभवः क्वचित् ॥"], ["Quote", "यथैव दर्पणे रूपम् एकत्वान्यत्ववर्जितम् । \n दृश्यते न च तत्रास्ति तथा भावेषु भावता ॥"]], "txt_src": "abhayākaragupta_munimatālaṅkāra.txt_13"}
{"id": 225, "text": "तस्माद् अवश्यं तयोः स्वभावयोर् भेदो ऽभ्युपगन्तव्यः। यथा चानयोस् तथाधरोत्तरदक्षिणोत्तरपरमाणुप्रत्यासन्नानां स्वभावानां भेद इति षडंशतैव परमाणोर् बलाद् आपतति। तद् आह—\n\n षट्केन युगपद् योगात् परमाणोः षडंशता ।\n षण्णां समानदेशत्वात् पिण्डः स्याद् अणुमात्रकः ॥", "ground_truth": [["Quote", "षट्केन युगपद् योगात् परमाणोः षडंशता ।\n षण्णां समानदेशत्वात् पिण्डः स्याद् अणुमात्रकः ॥"]], "txt_src": "samantabhadra_sāramañjarī.txt_8"}
{"id": 140, "text": "एवम् उपदर्शितप्रत्ययानाम् अनुच्छेदे संसारो ऽविकलः प्रवर्तते, द्वादशाङ्गप्रतीत्यसमुत्पादस्यैव संसारत्वात्। यदाहुर् आचार्यपादाः—\n\n यथाक्षेपं क्रमाद् वृद्धः संतानः क्लेशकर्मभिः ।\n परलोकं पुनर् यातीत्य् अनादि भवचक्रकम् ॥\n स प्रतीत्यसमुत्पादो द्वादशाङ्गस् त्रिकाण्डकः ।\n\nइति। प्रत्ययानां पुनर् उच्छेदे सर्वथैव संसरणं न स्यात्, कारणवैकल्यात्। ततश् च \"बुद्धो ऽपि संसरेद् एवम्\" इत्य् एतन् न प्रसज्यते इति।", "ground_truth": [["Author", "आचार्यपादाः"], ["Author", "बुद्धो"], ["Quote", "यथाक्षेपं क्रमाद् वृद्धः संतानः क्लेशकर्मभिः ।\n परलोकं पुनर् यातीत्य् अनादि भवचक्रकम् ॥\n स प्रतीत्यसमुत्पादो द्वादशाङ्गस् त्रिकाण्डकः ।"]], "txt_src": "prajñākaramati_bcap_c9_1-20.txt_46"}
{"id": 63, "text": "नापि सर्वदैवानुपलम्भः, असमाध्यवस्थायां मायावत् तदुपलभ्यमानत्वात्। आधिमोक्षिकस् तु तदानीम् अनुपलम्भो व्यवस्थाप्यते। समाहितावस्थायां त्व् अनुपलम्भ एव दानादीनाम्। न च तदानीं तेषां प्रवृत्तिर् आश्रिता, दानाद्युपेक्षणस्य विहितत्वात्। किं तु प्रयोगपृष्ठावस्थायां तेषां प्रवृत्तिः। अत एव शून्यताधिमुक्तस्यानुपलम्भसन्निश्रितानां दानादीनां महाफलत्वं परिशुद्धिश् चोक्तार्यप्रज्ञापारमितादिषु—\n\n यः सुभूते बोधिसत्त्वो ऽप्रतिष्ठितो दानं ददाति, तस्य पुण्यस्कन्धस्य न सुकरं प्रमाणम् उद्गृहीतुम्।\n\nइत्यादिना।", "ground_truth": [["Title", "आर्यप्रज्ञापारमितादिषु"], ["Quote", "यः सुभूते बोधिसत्त्वो ऽप्रतिष्ठितो दानं ददाति, तस्य पुण्यस्कन्धस्य न सुकरं प्रमाणम् उद्गृहीतुम्।"]], "txt_src": "abhayākaragupta_munimatālaṅkāra.txt_16"}
{"id": 110, "text": "उक्तं च—\n\n यः प्रत्ययैर्जायति स ह्यजातो न तस्य उत्पादु सभावतो ऽस्ति ।\n यः प्रत्ययाधीनु स शून्य उक्तो यः शून्यतां जानति सो ऽप्रमत्तः ॥\n\nइति। इति शून्येभ्य एव शून्या धर्माः प्रभवन्ति धर्मेभ्य इति।", "ground_truth": [["Quote", "यः प्रत्ययैर्जायति स ह्यजातो न तस्य उत्पादु सभावतो ऽस्ति ।\n यः प्रत्ययाधीनु स शून्य उक्तो यः शून्यतां जानति सो ऽप्रमत्तः"]], "txt_src": "prajñākaramati_bcap_c9_1-20.txt_16"}
{"id": 311, "text": "निदानानुरूपां भगवतो देशनां संगीतिकृद् अथेत्यादिना प्रस्तौति। वज्रं शून्यतास्वरूपाणि पञ्च ज्ञानानि धरतीति शून्यताकरुणाभिन्नः सहजमहासुखस्वभावो वज्रधरः। महामुद्रा महासुखैकरसा जगदुपकारिणी शून्यता। सैव वज्रं सर्वावरणभेदनात्, पदं च प्रतिष्ठा स्वपरार्थसम्पदः। तद् एव सर्वैस् तन्त्रैर् मन्त्रैश् च प्रमाणोपपन्नत्वात् परमोपादेयत्वेन सुष्ठु देशितम्। तेन सर्वतथागतानां वैरोचनादीनां स्वामिनेति स्वामी। स्वामित्वेन निरुत्तरो ऽसौ शास्तेति सूचयति। वज्रम् आत्मनः पद्मं चित्रसेनायास् तयोः समायोगेन। योषिच् चित्रसेना तस्या भगो धर्मोदया। अध्यात्मं तु वज्रं बोधिचित्तम्, पद्मान्य् उष्णीषादीनि तान्य् एव योषितो ऽवधूत्या भगानि। परिनिर्वृतो बोधिचित्तरूपो द्रवीभूत इत्य् अर्थः। परमार्थतस् तु योषित् प्रज्ञा चित्रसेना समन्तभद्रापरनामका, तस्या भगः शून्यता। बहुवचनं सर्वयोषित्संहाररूपत्वाच् चित्रसेनायाः। भगवांस् तत्र महामुद्रावज्रपदेन\n\n प्रज्ञया न भवे स्थानं कृपया न शमे स्थितिः ।\n\nइत्य् अप्रतिष्ठितनिर्वाणेन परिनिर्वृतः। तदात्मको भूत्वैकलोलीस्वभावेन समस्तभेदापरामर्षाद् आसंसारम् अपरिमिततथागतबोधिसत्त्वयोगिनीवीतरागमुद्रामण्डलमन्त्रकोटिभिः सार्धम् अविकल्पको ऽपि सन् पूर्वावेधवशात् सर्वसत्त्वेषु किंकरवाणिन्यायेनावस्थित इत्य् अर्थः। तथापि परमगम्भीरो ऽयं मयाधिगतो धर्मः, सत्त्वाश् च प्रायशो मन्दपुण्या दुष्प्रज्ञा हीनयानाधिमुक्तिकाः, तत् क एनम् अधिमोक्षयिष्यत्य् अपीत्य् अधिमात्रविनेयानाम् आदरेण त्वरणार्थं निर्वृतो ऽधिगमधर्मं देशयितुं निर्व्यापारो ऽनुत्साह इति यावत्। तम् इति भवशमानवस्थानम् अनुत्साहं च। परमकृपाप्रज्ञायोगे किंकरवाणिन्याये नावस्थितः कथम् अनुत्साह इत्य् अद्भुतप्राप्ताः। चित्रसेनाम् इति चित्रं विचित्रम् अद्भुतं च सेना महासुखं यस्यास् ताम्।", "ground_truth": [["Quote", "प्रज्ञया न भवे स्थानं कृपया न शमे स्थितिः ।"]], "txt_src": "abhayākaragupta_abhayapaddhati.txt_3"}
{"id": 218, "text": "किं तु रूपाद्याकारम् एव स्वसंविद्रूपम् अविकल्पकम् अभ्रान्तं प्रत्यक्षं प्रकाशते। ग्राह्यादिरूपं तु विकल्पशिल्पिकल्पितम् एवेति भावः। यद् उक्तम्—\n\n नान्यो ऽनुभाव्यो बुद्ध्यास्ति तस्या नानुभवो ऽपरः ।\n ग्राह्यग्राहकवैधुर्यात् स्वयं सैव प्रकाशते ॥\n\nतथा—\n\n अविभागो ऽपि बुद्ध्यात्मा विपर्यासितदर्शनैः ।\n ग्राह्यग्राहकसंवित्तिभेदवान् इव लक्ष्यते ॥", "ground_truth": [["Quote", "नान्यो ऽनुभाव्यो बुद्ध्यास्ति तस्या नानुभवो ऽपरः ।\n ग्राह्यग्राहकवैधुर्यात् स्वयं सैव प्रकाशते ॥"], ["Quote", "अविभागो ऽपि बुद्ध्यात्मा विपर्यासितदर्शनैः ।\n ग्राह्यग्राहकसंवित्तिभेदवान् इव लक्ष्यते ॥"]], "txt_src": "samantabhadra_sāramañjarī.txt_1"}
{"id": 29, "text": "वादिना साधन उपन्यस्ते प्रतिवादिना तत्र दूषणं वक्तव्यम् इति न्यायः। असिद्धविरुद्धानैकान्तिकानाम् अन्यतमस्योद्भावनं दूषणम्, यथोक्तम्—दूषणानि न्यूनताद्युक्तिर् इति।\n\nनन्व् एषाम् एवोद्भावनं यदि दूषणं, क्व तर्हि वैयर्थ्यासामर्थ्यातिप्रसङ्गादीनाम् अन्तर्भावः? अत्रैव त्रिषु। तत्र वैयर्थ्यं तावद् असिद्धे ऽन्तर्भवति। सन्दिग्धसाध्यधर्मो हि हेतुर् उच्यते। वैयर्थ्यं तु यत्रोपन्यस्यते तत्र सन्दिग्धसाध्यधर्मकत्वं हेतोर् लक्षणं हेतौ न सम्भवतीति असिद्ध उच्यते। हेतोर्लक्षणस्यासिद्धेः यद् उक्तम्—सन्दिग्धे हेतुवचनात् व्यस्तो हेतोर् अनाश्रय इति।", "ground_truth": [["Quote", "दूषणानि न्यूनताद्युक्तिर्"], ["Quote", "सन्दिग्धे हेतुवचनात् व्यस्तो हेतोर् अनाश्रय"]], "txt_src": "mokṣākaragupta_tarkabhāṣā.txt_30"}
{"id": 153, "text": "एतदेवोपदर्शयन्न् आह—नैकस्येति।\n\n नैकस्य सर्वसामर्थ्यं प्रत्ययस्यास्ति कुत्रचित् ॥\n\nनैकस्य क्वचिद् उपलब्धसामर्थ्यस्य प्रत्ययस्य कारणस्य हेतोः सर्वसामर्थ्यं सर्वस्मिन् कार्ये सामर्थ्यं शक्तिर् अस्ति संभवति। क्वचिद् दृष्टम् इति कृत्वा कुत्रचिद् इति कस्मिंश्चित् समये देशे काले वा दृष्टम् इष्टं वा। ततश् च काचिन् माया मन्त्रादिसामर्थ्यप्रतिलब्धस्वभावा, काचित् पुनर् अनादिसंसारप्रवृत्तमाहात्म्याऽविद्यादिप्रभावप्रवर्तिता। तस्मान् न सर्वासु मन्त्रादिसामर्थ्यम् इति। एतत् सर्वं लोकव्यवहारानुगतं कल्पनानिर्मितं सांवृतं वस्तुतत्त्वम् उपादय समुत्थितं न तु परमार्थतः, परमार्थदशायां जननमरणोत्पादनिरोधहेतुफलभावाभावादिकल्पनाया अभावात्, प्रकृतिनिर्वृतत्वात् सर्वधर्माणाम् इति।", "ground_truth": [], "txt_src": "prajñākaramati_bcap_c9_1-20.txt_59"}
{"id": 131, "text": "अथापि स्यात्—यद् एतत् समस्तजनसाधारणम् अर्थक्रियाक्षमं प्रत्यक्षप्रमाणप्रतीतं वस्तुरूपम्, तत् कथम् अपह्रोतुं शक्यत इति परस्य हृदयम् आशङ्क्याह—प्रत्यक्षम् अपीत्यादि।\n\n प्रत्यक्षम् अपि रूपादि प्रसिद्ध्या न प्रमाणतः ।\n\nयद् अपि च प्रत्यक्षम् अभिधीयते रूपादि। आदिशब्देन शब्दादि वेदनादि गृह्यते। तद् अपि प्रसिद्ध्या रूढ्या लोकप्रवादेन। न प्रमाणतः न प्रमाणेनाधिगतं सत् प्रत्यक्षं रूपादीति संबन्धः। सांव्यवहारिकप्रमाणत्वात् प्रत्यक्षादीनाम्, तदधिगतं सांवृतम् एव रूपादि। न च लौकिकप्रमाणसमधिगम्यं तात्त्विकं रूपम्, सर्वजनानां तत्त्ववेदित्वप्रसङ्गात्। यद् आह—\n\n इन्द्रियैर् उपलब्धं यत् तत् तत्त्वेन भवेद् यदि ।\n जातास् तत्त्वविदो बालास् तत्त्वज्ञानेन किं तदा ॥\n\nइति। \n\nतस्मात् प्रत्यक्षम् अपि न प्रमाणेनाधिगतम्।", "ground_truth": [["Quote", "इन्द्रियैर् उपलब्धं यत् तत् तत्त्वेन भवेद् यदि ।\n जातास् तत्त्वविदो बालास् तत्त्वज्ञानेन किं तदा ॥"]], "txt_src": "prajñākaramati_bcap_c9_1-20.txt_37"}
{"id": 26, "text": "यद् अप्य् उक्तं व्यभिचारस्यादर्शनाद् इति साधनं, तद् अपि सन्दिग्धासिद्धम्, प्रत्ययान्तरवैकल्येनाहत्य व्यभिचारस्यादर्शने ऽपि सर्वत्र निषेद्धुम् अशक्यत्वात्। न चैतावता प्रामाणिकलोकयात्रातिक्रमः, प्रामाणिकैर् एव साधकबाधकप्रमाणाभावे संशयस्य विहितत्वात्। न च चैवं संशयेन सर्वत्राप्रवृत्तिप्रसङ्गः, प्रमाणाद् अर्थसन्देहाच् च प्रवृत्तेर् उपपत्तेः।", "ground_truth": [], "txt_src": "mokṣākaragupta_tarkabhāṣā.txt_27"}
{"id": 7, "text": "तच् चतुर्विधं—इन्द्रियज्ञानं मानसं स्वसंवेदनं योगिज्ञानं चेति ।\n\nचक्षुरादीन्द्रियपञ्चकाश्रयेणोत्पद्यमानं बाह्यरूपादिपञ्चविषयालम्बनम् इन्द्रियप्रत्यक्षम्। तत्र चक्षुर्विज्ञानं रूपविषयम्, श्रोत्रविज्ञानं च शब्दविषयम्, घ्राणविज्ञानं गन्धविषयम्, जिह्वाविज्ञानं रसविषयम्, कायविज्ञानं स्पर्शविषयम्।", "ground_truth": [], "txt_src": "mokṣākaragupta_tarkabhāṣā.txt_8"}
{"id": 408, "text": "तथा सर्वकर्मावरणविशुद्धिसूत्रे ऽप्य् उक्तम् ॥\n\n तत् किं मन्यसे भिक्षो । अपि चानुत्पाद उत्पद्यते वा निरुध्यते वा सङ्क्लिश्यते वा व्यवदायते वा ॥\n\n आह ॥ नो हीदं भगवन् ॥\n\n भगवान् आह ॥ तत् किं मन्यसे भिक्षो । अपि चानुत्पन्ना धर्मा नरकं वा गच्छन्ति तिर्यग्योनिं वा यमलोकं वा गच्छन्ति ॥\n\n आह ॥ उत्पाद एव तावद् भगवन् नास्ति । कुतः पुनर् दुर्गतिगमनम् ॥\n\n आह ॥ एवं प्रभास्वरा भिक्षो सर्वधर्मा बालपृथग्जना अभूतं कल्पयित्वा वितथं कल्पयित्वा रिक्तं तुच्छं शून्यं कल्पयित्वा तिर्यग्योनिं वा यमलोकं वा गच्छन्ति । तत् किं भिक्षवो न मया धर्मो देशितश् चित्तसङ्क्लेशात् सत्त्वाः सङ्क्लिश्यन्ते चित्तविशुद्ध्या विशुद्ध्यन्ते ॥\n\nइति ॥ तथागतगुह्यकोषसूत्रे ऽप्य् उक्तम् ।\n\n आदिशुद्धान् सर्वधर्मान् इति श्रद्धातव्यान् अधिमुच्यते । न तस्य सत्त्वस्यापायगमनं  वदामि । तत् कस्य हेतोः । नास्ति क्लेशानां राशीभावः । विलीना हि सर्वक्लेशा हेतुप्रत्ययसामग्रीसंयोगाद् उत्पद्यन्ते । उत्पन्नमात्राश् च निरुध्यन्ते । यश् चित्तोत्पादभङ्गः स एव क्लेशानां भङ्गः ॥\n\nइति ॥", "ground_truth": [["Title", "सर्वकर्मावरणविशुद्धिसूत्रे"], ["Title", "तथागतगुह्यकोषसूत्रे"], ["Quote", "तत् किं मन्यसे भिक्षो । अपि चानुत्पाद उत्पद्यते वा निरुध्यते वा सङ्क्लिश्यते वा व्यवदायते वा ॥\n\n आह ॥ नो हीदं भगवन् ॥\n\n भगवान् आह ॥ तत् किं मन्यसे भिक्षो । अपि चानुत्पन्ना धर्मा नरकं वा गच्छन्ति तिर्यग्योनिं वा यमलोकं वा गच्छन्ति ॥\n\n आह ॥ उत्पाद एव तावद् भगवन् नास्ति । कुतः पुनर् दुर्गतिगमनम् ॥\n\n आह ॥ एवं प्रभास्वरा भिक्षो सर्वधर्मा बालपृथग्जना अभूतं कल्पयित्वा वितथं कल्पयित्वा रिक्तं तुच्छं शून्यं कल्पयित्वा तिर्यग्योनिं वा यमलोकं वा गच्छन्ति । तत् किं भिक्षवो न मया धर्मो देशितश् चित्तसङ्क्लेशात् सत्त्वाः सङ्क्लिश्यन्ते चित्तविशुद्ध्या विशुद्ध्यन्ते ॥"], ["Quote", "आदिशुद्धान् सर्वधर्मान् इति श्रद्धातव्यान् अधिमुच्यते । न तस्य सत्त्वस्यापायगमनं  वदामि । तत् कस्य हेतोः । नास्ति क्लेशानां राशीभावः । विलीना हि सर्वक्लेशा हेतुप्रत्ययसामग्रीसंयोगाद् उत्पद्यन्ते । उत्पन्नमात्राश् च निरुध्यन्ते । यश् चित्तोत्पादभङ्गः स एव क्लेशानां भङ्गः ॥"]], "txt_src": "āryadeva_sūtaka.txt_28"}
{"id": 108, "text": "परमः उत्तमो ऽर्थः परमार्थः, अकृत्रिमं वस्तुरूपम्, यदधिगमात् सर्वावृतिवासनानु संधिक्लेशप्रहाणं भवति। सर्वधर्माणां निःस्वभावता शून्यता तथता भूतकोटिर् धर्मधातुर् इत्यादिपर्यायाः। सर्वस्य हि प्रतीत्यसमुत्पन्नस्य पदार्थस्य निःस्वभावता पारमार्थिकं रूपम्, यथाप्रतिभासं सांवृतस्यानुपपन्नत्वात्। तथा हि न तावत् यथापरिदृश्यमानरूपेण सत्स्वभावो भावः, तस्य उत्तरकालम् अनवस्थानात्, स्वभावस्य च सर्वदानागन्तुकतयाविचलितरूपत्वात्। यो हि यस्य स्वभावः, स कथं कदाचिद् अपि निवर्तेत? अन्यथा तस्य स्वभावताहानिप्रसङ्गान् निःस्वभावतैव स्यात्। नापि स उत्पद्यमानः सत्स्वभावरूपेण कुतश्चिद् आगच्छति, निरुध्यमानो वा क्वचित् संनिचयं गच्छति। अपि तु हेतुप्रत्ययसामग्रीं प्रतीत्य मायावद् उत्पद्यते तद्वैकल्यतो निरुध्यते च। हेतुप्रत्ययसामग्रीं प्रतीत्य जातस्य परायत्तात्मलाभस्यप्रतिबिम्बस्य् एव कुतः सत्स्वभावता? न च कस्यचित् पदार्थस्य परमार्थतो हेतुप्रत्ययसामग्रीतः समुत्पत्तिः संभवति, तस्या अपि अपरसामग्रीजनितात्मतया परायत्तात्मलाभाया निःस्वभावत्वात्। एवम् अन्यस्याः पूर्वपूर्वायाः स्वस्वकारणसामग्रीजन्यतया निःस्वभावता द्रष्टव्या।", "ground_truth": [], "txt_src": "prajñākaramati_bcap_c9_1-20.txt_14"}
{"id": 227, "text": "तत् स्थितम् एतत्—एतद् विज्ञानम् अपि न सद्व्यवहारम् अर्हतीति। तर्हि ज्ञानज्ञेययोर् असत्त्वाद् असद्रूपं तत्त्वम् इति स्यात्। न। संवृत्या स्याद् विज्ञानम्, संवृतेर् अशक्यापह्नवत्वात्।\n\nअस्तित्वनिषेधान् नास्तित्वं बलाद् आयातम् इति चेत्, न, अस्तित्वपूर्वकत्वान् नास्तित्वस्य, तदसिद्धौ तस्याप्य् असिद्धेः। यद् आह—\n\n अस्तित्वपूर्वकं नास्ति अस्ति नास्तित्वपूर्वकम् ।\n अतो नास्ति न वक्तव्यम् अस्तित्वं न च कल्पयेत् ॥", "ground_truth": [["Quote", "अस्तित्वपूर्वकं नास्ति अस्ति नास्तित्वपूर्वकम् ।\n अतो नास्ति न वक्तव्यम् अस्तित्वं न च कल्पयेत् ॥"]], "txt_src": "samantabhadra_sāramañjarī.txt_10"}
{"id": 419, "text": "तस्मात् तामसाभासालोकोपलब्धोदयो भवति । आलोकोपलब्धात् स्वच्छादित्यरश्म्याभासातपःस्वभाव आलोकाभासोदयो भवति । तस्मात् स्वच्छचन्द्ररश्म्याभासशीतलस्वभावो व्याप्तप्रज्ञाज्ञानोदयो भवति । परमाद्ये ऽप्य् आह ॥\n\n आकाशाद् आकाशसम्भूतं सर्वाकाशं महानभः ।\n\nइति ॥ अतश् चतुःशून्यैकीभूतम् आलोकं पुञ्जवत् खद्योतकाकारं सर्वलोकधात्ववभासि सूक्ष्मधातुसहितं छायाकारम् अच्छेद्याभेद्यवज्रकायस्वभावम् अच्युतम् अनास्रवं सर्वक्लेशवासनाविनिर्मुक्तम् इच्छावशिताप्राप्तम् । जलान् मीनम् इव सुप्तप्रबुद्धम् इव परमानन्दमूर्तिस्वरूपं निष्पद्यते । यन् नामरूपात्मको महावज्रधर इति । संसारबन्धनान् निर्मुक्तत्वान् मोक्ष इत्य् उच्यते ॥", "ground_truth": [["Title", "परमाद्ये"], ["Quote", "आकाशाद् आकाशसम्भूतं सर्वाकाशं महानभः ।"]], "txt_src": "āryadeva_sūtaka.txt_39"}
{"id": 118, "text": "ननु चत्वार्य् आर्यसत्यानि दुःखसमुदयनिरोधमार्गलक्षणान्य् अभिधर्मे कथितानि भगवता। तत् कथं द्वे एव सत्ये इति? सत्यम्, किं तर्हि वैनेयजनाशयानुशयवशाद् एते द्वे एव चत्वारि कृत्वा कथितानि, अमीषां द्वयोर् एवान्तर्भावात्। तथा हि दुःखसमुदयमार्गसत्यानि संवृतिस्वभावतया संवृतिसत्ये ऽन्तर्भवन्ति। निरोधसत्यं तु परमार्थसत्ये। इति न कश्चिद् विरोधः।", "ground_truth": [["Author", "भगवता"]], "txt_src": "prajñākaramati_bcap_c9_1-20.txt_24"}
{"id": 114, "text": "एकानेकस्वभावविचारणयापि सर्वभावानां स्वभावविकलत्वान् न सत्स्वभावत्वम्। तस्मात् स्वप्नमायाप्रतिबिम्बादिवद् इदंप्रत्ययतामात्रम् एव अविचारमनोहरम् अस्तु। किम् इह सर्वदुःखहेतुना भावाभिनिवेशेन प्रयोजनम्? अतः इदम् अर्थस्य तत्त्वम्—\n\n निःस्वभावा अमी भावास् तत्त्वतः स्वपरोदिताः ।\n एकानेकस्वभावेन वियोगात् प्रतिबिम्बवत् ॥ \n\nएवं निःस्वभावतैव सर्वभावानां निजं पारमार्थिकं रूपम् अवतिष्ठते। तद् एव प्रधानपुरुषार्थतया परमार्थ उत्कृष्टं प्रयोजनम् अभिधीयते।", "ground_truth": [["Quote", "निःस्वभावा अमी भावास् तत्त्वतः स्वपरोदिताः ।\n एकानेकस्वभावेन वियोगात् प्रतिबिम्बवत् ॥"]], "txt_src": "prajñākaramati_bcap_c9_1-20.txt_20"}
{"id": 168, "text": "ननु कथमिव ज्ञानसंवेदनाहितस्मृतिवासनाबीजमन्तरेण स्मृतिरुत्तरकालं स्याद् इत्य् आहआखुविषं यथेति। आखुविषं मूषिकविषं यथा संबन्धात् कालान्तरेण जायते, तथा स्मृतिरपीत्य् अर्थः। तथा हि मूषिकविषमेकस्मिन् क्षणे शरीरसंक्रान्तं पुनः कालान्तरेण मेघस्तनितमधिगम्य विनापि स्वसंवेदनाहितस्मृतिवासनाबीजम् इदंप्रत्ययतामात्रायतवृत्तित्वात् अन्यस्मिन् क्षणे विकृतिमुपयाति, तथा प्रकृते ऽपि न दुष्यतीति भावः।\n\nपुनर् अपि विज्ञानवादी ज्ञानसंवेदनसिद्धये प्रकारान्तरम् उपदर्शयितुम्—आह प्रत्ययान्तरेति।\n\n प्रत्ययान्तरयुक्तस्य दर्शनात्स्वं प्रकाशते ।\n\nप्रत्ययान्तरं कारणान्तरम्। ईक्षणिकादिविद्या परचित्तादिज्ञानाभिज्ञा च ताभ्यां युक्तस्य तत्सामग्रीसंबद्धस्य चित्तस्य दर्शनात् प्रतिभासनात् विज्ञानस्य खं प्रकाशते स्वरूपं प्रतिभासते, संवेदनम् अस्तीति यावत्। यदि हि तत् सर्वदा परोक्षरूपं कथं कदाचित् सामग्रीविशेषाद् उपलभ्येत। ततो यथा सामग्रीविशेषात् परचित्तम् उपलभ्यते, तथा समनन्तरालम्बनादिप्रत्ययात् स्वचित्तम् अप्य् उपलभ्यत इति भावः।", "ground_truth": [], "txt_src": "prajñākaramati_bcap_c9_1-20.txt_74"}
{"id": 423, "text": "यथोक्तं श्रीसमाजे ॥\n\n वज्रसत्त्वो महाराजा चोदनीयो मुहुर् मुहुः ॥\n\nइति ॥ तथा चोक्तं श्रीगुह्यसिद्धौ ॥\n\n पादप्रसारिकं मुक्त्वा त्यक्त्वा संसारपेटकम् ।\n साधयेद् वज्रसत्त्वाग्रं नित्यम् उद्युक्तमानसः ॥\n कौकृत्यस्त्यानमिद्धादीन् परित्यज्य प्रयत्नतः ।\n अन्यथा नैव सिद्धिः स्यात् कल्पकोटिशतैर् अपि ॥\n\nइति ॥ तस्माद् अनिमित्तसमाधिसमापन्नेनानादिक्लेशवासनामलम् अप्य् अपहाय अनाभोगफलम् आवाहयितुकामेन चर्यां चरामि न चरामीति मननाम् अपनीयाष्टलोकधर्मान् अभिभूय यथोक्तयोगचर्यायां चरितव्यम् । अतस् तां व्रतचर्यां गुरुपादप्रसादेन यथाशक्तितो विवृणोमि ।", "ground_truth": [["Title", "श्रीसमाजे"], ["Title", "श्रीगुह्यसिद्धौ"], ["Quote", "वज्रसत्त्वो महाराजा चोदनीयो मुहुर् मुहुः ॥"], ["Quote", "पादप्रसारिकं मुक्त्वा त्यक्त्वा संसारपेटकम् ।\n साधयेद् वज्रसत्त्वाग्रं नित्यम् उद्युक्तमानसः ॥\n कौकृत्यस्त्यानमिद्धादीन् परित्यज्य प्रयत्नतः ।\n अन्यथा नैव सिद्धिः स्यात् कल्पकोटिशतैर् अपि ॥"]], "txt_src": "āryadeva_sūtaka.txt_43"}
{"id": 331, "text": "इदानीं येषाम् आन्तरं विषं नास्ति तेषां सर्पादिविषम् अपीति वक्तुम् आह—रागेत्यादि। रागः सास्रवे वस्तुन्य् आसङ्गः। मोहो ऽविद्या भावाभावाद्यभिनिवेशः। महायशे इति चित्रसेनासम्बोधनम्। प्राकृतविषया इति। प्रकृतिर् अत्राविद्या, तयाध्यारोपिताः प्राकृताः। प्रकृतिविषयसुनिर्मलम् इति। प्रकृतिर् इह शून्यता, तया रूपादिपञ्चविषयाश् चित्तविठपिताः सुष्ठु सवासनं निर्मूलिता मला रागादयः शून्यतास्वभावा येषां ते तथा। बहुत्व एकवचनम् आर्षत्वात्। नैर्मल्यं चैषां चित्तनैर्मल्यात्। चित्तं च प्रकृतिनिर्मलम्। तद् उक्तं प्रमाणवार्त्तिके—\n\n प्रभास्वरम् इदं चित्तं प्रकृत्यागन्तवो मलाः ॥\n\nइति। प्रकृते योजयति—मलेत्यादि।", "ground_truth": [["Title", "प्रमाणवार्त्तिके"], ["Quote", "प्रभास्वरम् इदं चित्तं प्रकृत्यागन्तवो मलाः ॥"]], "txt_src": "abhayākaragupta_abhayapaddhati.txt_23"}
{"id": 341, "text": "तर्हि विचारकं चित्तं पारमार्थिकम् अस्तीत्य् आह—विचारम् इति विचारयतीत्य् अचा विचारं विचारकं विज्ञानं तत्रोभयविचारणे सति न विद्यते, तद् उक्तम् आचार्यशान्तिदेवपादैः —\n\n   विचारिते विचार्ये तु विचारस्यास्ति नाश्रयः ।\n   निराश्रयत्वान् नोदेति तच् च निर्वाणम् उच्यते ॥\n\nतथा—\n\n   यदा न भावो नाभावो मतेः संतिष्ठते पुरः ।\n   तदान्यगत्यभावेन निरालम्बा प्रशाम्यति ॥\n\nइति ।\n\nराजरत्नावल्यां चोक्तम्—\n\n   विज्ञानाग्नेर् जगद्धर्माः सर्व एवेन्धनं मताः ।\n   तान् यथावत्प्रविचयज्वालैर् दग्ध्वोपशाम्यति ॥\n\nइति ।", "ground_truth": [["Author", "आचार्यशान्तिदेवपादैः"], ["Title", "राजरत्नावल्यां"], ["Quote", "विचारिते विचार्ये तु विचारस्यास्ति नाश्रयः ।\n   निराश्रयत्वान् नोदेति तच् च निर्वाणम् उच्यते ॥"], ["Quote", "यदा न भावो नाभावो मतेः संतिष्ठते पुरः ।\n   तदान्यगत्यभावेन निरालम्बा प्रशाम्यति ॥"], ["Quote", "विज्ञानाग्नेर् जगद्धर्माः सर्व एवेन्धनं मताः ।\n   तान् यथावत्प्रविचयज्वालैर् दग्ध्वोपशाम्यति ॥"]], "txt_src": "abhayākaragupta_abhayapaddhati.txt_33"}
{"id": 155, "text": "तत् प्रत्युक्तम् एव यावत् प्रत्ययसामग्रीत्यादिना, पुनर् अपि विस्पष्टयन्न् आह—प्रत्ययानाम् इत्यादि।\n\n प्रत्ययानाम् अनुच्छेदे मायाप्य् उच्छिद्यते न हि ।\n प्रत्ययानां तु विच्छेदात् संवृत्यापि न संभवः ॥ ब्च_९।१४ ॥\n\nप्रत्ययानां कारणानाम्। अनुच्छेदे अविनाशे। हिर् यस्मात्। मायापि न केवलं संसार इति समुच्चये अपिशब्दः। नैवोच्छिद्यते न निवर्तते। प्रत्ययानां कारणानां तु विच्छेदान् निवृत्तेः, संवृत्त्यापि काल्पनिकव्यवहारेणापि न संभवो न संसरणम्। प्रत्ययानां समुच्छेदः पुनस् तत्त्वाभ्यासाद् अविद्यादिनिरोधक्रमेण वेदितव्यः। तद् यथोक्तम् आर्यशालिस्तम्बसूत्रे—\n\n एवम् उक्ते मैत्रेयो बोधिसत्त्वो महासत्त्व आयुष्मन्तं शारिपुत्रम् एतद् अवोचत्—यद् उक्तं भगवता धर्मस्वामिना सर्वज्ञेन—यो भिक्षवः प्रतीत्यसमुत्पादं पश्यति, स धर्मं पश्यति। यो धर्मं पश्यति, स बुद्धं पश्यति। तत्र कतमः प्रतीत्यसमुत्पादो नाम? यद् इदम्—अविद्याप्रत्ययाः संस्काराः। संस्कारप्रत्ययं विज्ञानम्। विज्ञानप्रत्ययं नामरूपम्। नामरूपप्रत्ययं षडायतनम्। षडायतनप्रत्ययः स्पर्शः। स्पर्शप्रत्यया वेदना। वेदनाप्रत्यया तृष्णा। तृष्णाप्रत्ययम् उपादानम्। उपादानप्रत्ययो भवः। भवप्रत्यया जातिः। जातिप्रत्यया जरामरणशोकपरिदेवदुःखदौर्मनस्योपायासाः। एवम् अस्य केवलस्य महतो दुःखस्कन्धस्य समुदयो भवति। तत्राविद्यानिरोधात् संस्कारा निरुध्यन्ते। पेयालं। एवम् अस्य केवलस्य महतो दुःखस्कन्धस्य निरोधो भवति। अयम् उच्यते प्रतीत्यसमुत्पादः। पेयालं। य इमं प्रतीत्यसमुत्पादं सततसमितं निर्जीवं यथावद् अविपरीतम् अजातम् अभूतम् असंस्कृतम् अप्रतिघम् अनालम्बनं शिवम् अभयम् अहार्यम् अव्युपशम् अस्वभावं पश्यति, स धर्मं पश्यति। यस् तु एवं सततसमितं यावद् अव्युपशम् अस्वभावं धर्मं पश्यति, सो ऽनुत्तरं धर्मशरीरं बुद्धं पश्यति। पेयालम्। तत्राविद्या कतमा? एतेषाम् एव षण्णां धातूनां या एकसंज्ञा पिण्डसंज्ञा नित्यसंज्ञा ध्रुवसंज्ञा शाश्वतसंज्ञा सुखसंज्ञाऽत्मसंज्ञा सत्त्वसंज्ञा जीवसंज्ञा जन्तुसंज्ञा मनुजसंज्ञा मानवसंज्ञा अहंकारममकारसंज्ञा। एवमादि विविधमज्ञानम्, इयम् उच्यते ऽविद्या। एवम् अविद्यायां सत्यां विषयेषु रागद्वेषमोहाः प्रवर्तन्ते। तत्र ये रागद्वेषमोहा विषयेषु, अम्य् अविद्याप्रत्ययाः संस्कारा इत्य् उच्यन्ते। वस्तुप्रतिविज्ञप्तिर्विज्ञानम्। चत्वारि महाभूतानि चोपादाय रूपम् ऐकध्यरूपम्। विज्ञानसहजाश् चत्वारो ऽरूपिण उपादानस्कन्धा नाम, तन्नामरूपम्। नामरूपसंनिश्रितानिईन्द्रियाणि षडायतनम्। त्रयाणां धर्माणां संनिपातः स्पर्शः। स्पर्शानुभवो वेदना। वेदनाध्यवसानं तृष्णा। तृष्णावैपुल्यमुपादानम्। उपादाननिर्जातं पुनर् भवजनकं कर्म भवः। भवहेतुकः स्कन्धप्रादुर्भावो जातिः। जात्यभिनिर्वृत्तानां स्कन्धानां परिपाको जरा। स्कन्धविनाशो मरणम्। म्रियमाणस्य संमूढस्य साभिष्वङ्गस्यान्तर्दाहः शोकः। शोकोत्थलपनं परिदेवः। पञ्चविज्ञानसंप्रयुक्तम् आघातानुभवनं दुःखम्। दुःखमनसिकारसंप्रयुक्तं मानसं दुःखं दौर्मनस्यम्। ये चान्ये एवम् आदाय उपक्लेशाः, इमे उपायासा इत्य् उच्यन्ते।\n\n तत्र महान्धकारार्थेन अविद्या। अभिसंस्कारार्थेन संस्काराः। विअज्ञाननार्थेन विज्ञानम्। मननार्थेन नामरूपम्। आयद्वारार्थेन षडायतनम्। स्पर्शनार्थेन स्पर्शः। अनुभवनार्थेन वेदना। परितर्षणार्थेन तृष्णा। उपादानार्थेन उपादानम्। पुनर्भवजननार्थेन भवः। स्कन्धप्रादुर्भावार्थेन जातिः। स्कन्धपरिपाकार्थेन जरा। विनाशार्थेन मरणम्। शोचनार्थेन शोकः। वचनपरिदेवनार्थेन परिदेवः। कायसंपीडनार्थेन दुःखम्। चित्तसंपीडनार्थेन दौर्मनस्यम्। उपक्लेशार्थेन उपायासाः।\n\nइति विस्तरः ॥", "ground_truth": [["Title", "आर्यशालिस्तम्बसूत्रे"], ["Quote", "एवम् उक्ते मैत्रेयो बोधिसत्त्वो महासत्त्व आयुष्मन्तं शारिपुत्रम् एतद् अवोचत्—यद् उक्तं भगवता धर्मस्वामिना सर्वज्ञेन—यो भिक्षवः प्रतीत्यसमुत्पादं पश्यति, स धर्मं पश्यति। यो धर्मं पश्यति, स बुद्धं पश्यति। तत्र कतमः प्रतीत्यसमुत्पादो नाम? यद् इदम्—अविद्याप्रत्ययाः संस्काराः। संस्कारप्रत्ययं विज्ञानम्। विज्ञानप्रत्ययं नामरूपम्। नामरूपप्रत्ययं षडायतनम्। षडायतनप्रत्ययः स्पर्शः। स्पर्शप्रत्यया वेदना। वेदनाप्रत्यया तृष्णा। तृष्णाप्रत्ययम् उपादानम्। उपादानप्रत्ययो भवः। भवप्रत्यया जातिः। जातिप्रत्यया जरामरणशोकपरिदेवदुःखदौर्मनस्योपायासाः। एवम् अस्य केवलस्य महतो दुःखस्कन्धस्य समुदयो भवति। तत्राविद्यानिरोधात् संस्कारा निरुध्यन्ते। पेयालं। एवम् अस्य केवलस्य महतो दुःखस्कन्धस्य निरोधो भवति। अयम् उच्यते प्रतीत्यसमुत्पादः। पेयालं। य इमं प्रतीत्यसमुत्पादं सततसमितं निर्जीवं यथावद् अविपरीतम् अजातम् अभूतम् असंस्कृतम् अप्रतिघम् अनालम्बनं शिवम् अभयम् अहार्यम् अव्युपशम् अस्वभावं पश्यति, स धर्मं पश्यति। यस् तु एवं सततसमितं यावद् अव्युपशम् अस्वभावं धर्मं पश्यति, सो ऽनुत्तरं धर्मशरीरं बुद्धं पश्यति। पेयालम्। तत्राविद्या कतमा? एतेषाम् एव षण्णां धातूनां या एकसंज्ञा पिण्डसंज्ञा नित्यसंज्ञा ध्रुवसंज्ञा शाश्वतसंज्ञा सुखसंज्ञाऽत्मसंज्ञा सत्त्वसंज्ञा जीवसंज्ञा जन्तुसंज्ञा मनुजसंज्ञा मानवसंज्ञा अहंकारममकारसंज्ञा। एवमादि विविधमज्ञानम्, इयम् उच्यते ऽविद्या। एवम् अविद्यायां सत्यां विषयेषु रागद्वेषमोहाः प्रवर्तन्ते। तत्र ये रागद्वेषमोहा विषयेषु, अम्य् अविद्याप्रत्ययाः संस्कारा इत्य् उच्यन्ते। वस्तुप्रतिविज्ञप्तिर्विज्ञानम्। चत्वारि महाभूतानि चोपादाय रूपम् ऐकध्यरूपम्। विज्ञानसहजाश् चत्वारो ऽरूपिण उपादानस्कन्धा नाम, तन्नामरूपम्। नामरूपसंनिश्रितानिईन्द्रियाणि षडायतनम्। त्रयाणां धर्माणां संनिपातः स्पर्शः। स्पर्शानुभवो वेदना। वेदनाध्यवसानं तृष्णा। तृष्णावैपुल्यमुपादानम्। उपादाननिर्जातं पुनर् भवजनकं कर्म भवः। भवहेतुकः स्कन्धप्रादुर्भावो जातिः। जात्यभिनिर्वृत्तानां स्कन्धानां परिपाको जरा। स्कन्धविनाशो मरणम्। म्रियमाणस्य संमूढस्य साभिष्वङ्गस्यान्तर्दाहः शोकः। शोकोत्थलपनं परिदेवः। पञ्चविज्ञानसंप्रयुक्तम् आघातानुभवनं दुःखम्। दुःखमनसिकारसंप्रयुक्तं मानसं दुःखं दौर्मनस्यम्। ये चान्ये एवम् आदाय उपक्लेशाः, इमे उपायासा इत्य् उच्यन्ते।\n\n तत्र महान्धकारार्थेन अविद्या। अभिसंस्कारार्थेन संस्काराः। विअज्ञाननार्थेन विज्ञानम्। मननार्थेन नामरूपम्। आयद्वारार्थेन षडायतनम्। स्पर्शनार्थेन स्पर्शः। अनुभवनार्थेन वेदना। परितर्षणार्थेन तृष्णा। उपादानार्थेन उपादानम्। पुनर्भवजननार्थेन भवः। स्कन्धप्रादुर्भावार्थेन जातिः। स्कन्धपरिपाकार्थेन जरा। विनाशार्थेन मरणम्। शोचनार्थेन शोकः। वचनपरिदेवनार्थेन परिदेवः। कायसंपीडनार्थेन दुःखम्। चित्तसंपीडनार्थेन दौर्मनस्यम्। उपक्लेशार्थेन उपायासाः।"]], "txt_src": "prajñākaramati_bcap_c9_1-20.txt_61"}
{"id": 297, "text": "उक्तं च समाजोत्तरे—\n\n दशानाम् इन्द्रियार्थानां स्ववृत्तिस्थं तु सर्वतः ।\n प्रत्याहार इति प्रोक्तः कामाहारं प्रति प्रति ॥\n\nअस्य प्रतिनिर्देशः। इन्द्रियाणि इन्द्रियार्थाश् च तेषां स्ववृत्तिर् यथास्वं ग्राह्यग्राहकरूपेण प्रवृत्तिः। तत्रस्थितिः स्ववृत्तिस्थं तु। सर्वतो हीनमध्योत्तमभेदेन कामाहारं प्रति प्रति। काम्यन्ते ऽभिलष्यन्त इति कामा रूपादयस् तेषाम् इन्द्रियैर् यद् आहरणं ग्रहणं प्रति प्रति पुनः पुमस् तत् प्रत्याहार इत्य् आद्यङ्गस्य प्रतिनिर्देशः।", "ground_truth": [["Title", "समाजोत्तरे"], ["Quote", "दशानाम् इन्द्रियार्थानां स्ववृत्तिस्थं तु सर्वतः ।\n प्रत्याहार इति प्रोक्तः कामाहारं प्रति प्रति ॥"]], "txt_src": "raviśrījñāna_guṇabharaṇī.txt_29"}
{"id": 400, "text": "तथापि महावज्रयाने श्रीसमाजादौ महायोगतन्त्रे नावतीर्य गङ्गानदीवालुकोपमैः कल्पैर् अपि स्वचित्तस्य यथाभूतपरिज्ञानं कर्तुं न शक्यते । तस्माच् छ्रीज्ञानवज्रसमुच्चयमहायोगतन्त्रानुसारेण गुरुपादप्रसादाद् विज्ञानत्रयस्य यथाभूतपरिज्ञानं कर्तव्यम् । तत्तन्त्रात् किञ्चिद् वज्रपदम् अवतार्यते ॥\n\n अथ महाबोधिसत्त्वाः प्रणम्य भगवतः पादयोर् निपत्य पुनर् अपि पप्रच्छुः । अहो शास्ता दुरवबोधं विज्ञानत्रयं नाम परमदुरवगाहं भाषतु भगवान् भाषतु सुगतो विज्ञानत्रयस्य भेदम् ॥\n\n भगवान् आह ॥ यत् प्रभास्वरोद्भवं विज्ञानं तद् एव चित्तं मन इति । तन्मूलाः सर्वधर्माः सङ्क्लेशव्यवदानात्मकाः । ततः कल्पनाद्वयं भवत्य् आत्मा परश् चेति ।\n\n तद् विज्ञानं वायुवाहनम् । वायोस् तेजस् तेजसः सलिलम् । सलिलाद् उर्वी तेभ्यः पञ्च स्कन्धाः षड् आयतनानि पञ्च विषयाः सर्व एते वायुविज्ञानसम्मिश्राः । ततो विज्ञानत्रयं प्रकृत्याभासप्रचारं परिस्फुटम् अनुभवति । आभासहेतोः प्रकृतयः सम्भवन्ति ।\n\nइति ।", "ground_truth": [["Title", "श्रीसमाजादौ महायोगतन्त्रे"], ["Title", "छ्रीज्ञानवज्रसमुच्चयमहायोगतन्त्रा"], ["Quote", "अथ महाबोधिसत्त्वाः प्रणम्य भगवतः पादयोर् निपत्य पुनर् अपि पप्रच्छुः । अहो शास्ता दुरवबोधं विज्ञानत्रयं नाम परमदुरवगाहं भाषतु भगवान् भाषतु सुगतो विज्ञानत्रयस्य भेदम् ॥\n\n भगवान् आह ॥ यत् प्रभास्वरोद्भवं विज्ञानं तद् एव चित्तं मन इति । तन्मूलाः सर्वधर्माः सङ्क्लेशव्यवदानात्मकाः । ततः कल्पनाद्वयं भवत्य् आत्मा परश् चेति ।\n\n तद् विज्ञानं वायुवाहनम् । वायोस् तेजस् तेजसः सलिलम् । सलिलाद् उर्वी तेभ्यः पञ्च स्कन्धाः षड् आयतनानि पञ्च विषयाः सर्व एते वायुविज्ञानसम्मिश्राः । ततो विज्ञानत्रयं प्रकृत्याभासप्रचारं परिस्फुटम् अनुभवति । आभासहेतोः प्रकृतयः सम्भवन्ति ।"]], "txt_src": "āryadeva_sūtaka.txt_20"}
{"id": 141, "text": "एवं तावत् सौत्रान्तिकादिचोद्यमुदस्य योगाचारविप्रतिपत्तिनिराकरणाय तन्मतेन दूषणमुद्भावयन्न् आह—यदा न भ्रान्तिर् अपीत्यादि।\n\n यदा न भ्रान्तिर् अप्य् अस्ति माया केनोपलभ्यते ॥ ब्च_९।१५ ॥\n\nयदा सर्वं जगत् मायात्मकतया स्वभावशून्यम् उपगतं मध्यमकवादिभिः, मायास्वभावसंवृतिग्राहिणी बुद्धिर् अपि भवतां नास्ति बाह्यवत्, तदा माया केनोपलभ्यते, केन प्रतीयते तद्ग्राहकवस्तुसज्ज्ञानम् अन्तरेण? नैव केनचिदित्य् अर्थः। यस्य पुनः स्वचित्तम् एव परमार्थसत् बाह्यरूपतया भ्रान्तं तथा प्रतिभासते, न तस्यायं दोष इति भावः।\n\nएतन्निराकर्तुम् आह—यदा मायैवेत्यादि।\n\n यदा मायैव ते नास्ति तदा किमुपलभ्यते ।", "ground_truth": [], "txt_src": "prajñākaramati_bcap_c9_1-20.txt_47"}
{"id": 329, "text": "भगवत्पक्षे द्वितीयप्रश्नम् उत्तरन्ति—भगवान् इत्यादि। हेयोपादेयशासनाच् छास्ता। हरिहरादिर् अपि शास्ता तद्भक्तैर् उच्यत इत्य् आह—शून्यतावादीति।\n\n परोक्षोपेयतद्धेतोस् तदाख्यानं हि दुष्करम् ॥\n\nइति न्यायाद् अधिगतसमस्तवस्तुतत्त्वः कृपापारतन्त्र्याद् विनेयानां शून्यतात्म तत्त्वं वदति।", "ground_truth": [["Quote", "परोक्षोपेयतद्धेतोस् तदाख्यानं हि दुष्करम् ॥"]], "txt_src": "abhayākaragupta_abhayapaddhati.txt_21"}
{"id": 399, "text": "अतः कारणान् मायोपमसमाधिं साक्षात्कर्तुकामेन सर्वविक्षेपावरणम् अपहाय सर्वतथागतसम्प्रदायप्राप्तान् वज्रगुरून् आराध्य ॥ श्रीज्ञानवज्रसमुच्चयादिव्याख्यातन्त्रानुसारेण विज्ञानत्रयं प्रकृत्याभासम् अधिगन्तव्यम् इति । यथोक्तं भगवता लङ्कावतारसूत्रे ॥\n\n पुनर् अपरं महामते बोधिसत्त्वेन स्वचित्तदृश्यग्राह्यग्राहकविकल्पगोचरं परिज्ञातुकामेन सङ्गणिकासंसर्गमिद्धनिवरणविगतेन भवितव्यम् ।\n\nइति। तत्र विज्ञानत्रयहेतुभूताः सकलपदार्थाः । यद् उत स्वर्गापवर्गं स्थावरजङ्गमं ग्राह्यग्राहकं द्वादशाङ्गप्रतीत्यसमुत्पादचक्रं शुभाशुभविकल्पम् आलोकान्धकारं स्त्रीपुन्नपुंसकाद्याकारम् उत्पत्तिस्थितिप्रलयं सङ्क्षेपतस् त्रैधातुकम् इन्द्रियप्रविचयगोचरं विज्ञानत्रयं स्यात् ॥", "ground_truth": [["Author", "भगवता"], ["Title", "श्रीज्ञानवज्रसमुच्चयादि"], ["Title", "लङ्कावतारसूत्रे"], ["Quote", "पुनर् अपरं महामते बोधिसत्त्वेन स्वचित्तदृश्यग्राह्यग्राहकविकल्पगोचरं परिज्ञातुकामेन सङ्गणिकासंसर्गमिद्धनिवरणविगतेन भवितव्यम् ।"]], "txt_src": "āryadeva_sūtaka.txt_19"}
{"id": 398, "text": "वज्रगुरुर् आह ॥ साधु साधु महासत्त्व सर्वतथागतसम्प्रदायबहिर्मुखानाम् अविषयम् अतिगम्भीरं परमदुरवगाहं बुद्धगोचरं परिपृच्छसि । यस्माच् चित्तस्य स्वभावम् अमूलम् अप्रतिष्ठितम् अनालयम् अलिङ्गम् अवर्णम् असंस्थानम् अतीन्द्रियं तार्किकाणाम् अविषयम् इत्य् उक्तं भगवता सर्वत्र देशनापाठे । अतो वज्रयानम् आश्रित्य बुद्धत्वकामेन कल्याणमित्रम् आराध्य स्वचित्तस्वभावो ऽन्वेषितव्यः ।\n\nयथोक्तं भगवता श्रीतत्त्वसङ्ग्रहतन्त्रे ॥ प्रतिपद्यस्व कुलपुत्र स्वचित्तप्रत्यवेक्षणसमाधानेनेति ॥ श्रीवैरोचनाभिसम्बोधितन्त्रे ऽप्य् आह ॥ स्वचित्तस्य यथाभूतपरिज्ञानं बोधिर्  इति ॥ पिटकत्रयनये ऽप्य् आह ॥\n\n दूरङ्गमम् एकचरम् अशरीरं गुहाशयम् ।\n ये चित्तं सन्निवेशयन्ति मुच्यन्ते मारबन्धनात् ॥\n\nइति ॥", "ground_truth": [["Author", "भगवता"], ["Title", "श्रीतत्त्वसङ्ग्रहतन्त्रे"], ["Title", "श्रीवैरोचनाभिसम्बोधितन्त्रे"], ["Title", "पिटकत्रयनये"], ["Quote", "प्रतिपद्यस्व कुलपुत्र स्वचित्तप्रत्यवेक्षणसमाधानेनेति"], ["Quote", "स्वचित्तस्य यथाभूतपरिज्ञानं बोधिर्"], ["Quote", "दूरङ्गमम् एकचरम् अशरीरं गुहाशयम् ।\n ये चित्तं सन्निवेशयन्ति मुच्यन्ते मारबन्धनात् ॥"]], "txt_src": "āryadeva_sūtaka.txt_18"}
{"id": 195, "text": "इह हि मध्यमकादिविचारितो ऽर्थो मन्त्रनये फलेन देवतायोगेन ख्याप्यते । ततश् च यद् येन मुद्र्यते तत् तत्स्वभावं भवतीति कृत्वा ग्राह्यस्य रूपादिस्कन्धचतुष्टयस्वभावस्य ग्राह्यत्वहानये वैरोचनादयश् चत्वारो ग्राहकाः परतन्त्ररूपाः कथ्यन्ते । तेषां च मुद्रार्थं परिनिष्पन्नरूपो ग्राह्यग्राहकशून्यो ऽक्षोभ्यश् चेद् उच्यते तद् आगमोक्ता वज्रसत्त्वमुद्रा विरुध्यते । रत्नगर्भादिस्थबोधिचित्ते परिनिष्पन्नरूपाक्षोभ्यसद्भावात् । वज्रसत्त्वमुद्रां च विना न बौद्धकृतान्तो भवतीति कथं बाह्यसिद्धान्तेन न साम्यम् । तथा च कम्बलाम्बरपादाः—\n\n सर्वः समानः प्रविभज्यमानः \n  सुक्ष्मेक्षिकाक्षामधिया कृतान्तः ।\n बौद्धस्य बाह्यस्य विभागकर्त्री\n  न स्याद् इहैका यदि शून्यतोक्तिः ॥\n\n मा भूत् संवित्प्रतिष्ठानम् अत एव मुनिर् भयात् ।\n भिनत्ति देशनाधर्मम् उक्त्वोक्त्वा शून्यतात्मना ॥\n\nइति प्रवचनम् अपि । \n\n समस्तवेदसिद्धानां कृतानाम् ईश्वरादिभिः ।\n बौद्धानां तन्त्रमन्त्राणां विशेषः शुन्यतां प्रति ॥\n\nइति । परपरिकल्पितशून्यतोक्तिभ्यस् तथागतशून्यतोक्तीनाम् अभिसन्धिकृतो विशेषः स्फुट इति न प्रतन्यते ॥", "ground_truth": [["Author", "कम्बलाम्बरपादाः"], ["Title", "प्रवचनम्"], ["Quote", "सर्वः समानः प्रविभज्यमानः \n  सुक्ष्मेक्षिकाक्षामधिया कृतान्तः ।\n बौद्धस्य बाह्यस्य विभागकर्त्री\n  न स्याद् इहैका यदि शून्यतोक्तिः ॥\n\n मा भूत् संवित्प्रतिष्ठानम् अत एव मुनिर् भयात् ।\n भिनत्ति देशनाधर्मम् उक्त्वोक्त्वा शून्यतात्मना ॥"], ["Quote", "समस्तवेदसिद्धानां कृतानाम् ईश्वरादिभिः ।\n बौद्धानां तन्त्रमन्त्राणां विशेषः शुन्यतां प्रति ॥"]], "txt_src": "sekanirdeśapañjikā.txt_25"}
{"id": 109, "text": "इत्थं कारणानुरूपं कार्यम् इच्छता कथं निःस्वभावात् सस्वभावस्योत्पत्तिर् अभ्युपेतव्या? यद् वक्ष्यति—\n\n मायया निर्मितं यच् च हेतुभिर्यच् च निर्मितम् ।\n आयाति तत्कुतः कुत्र याति चेति निरूप्यताम् ॥\n\n यद् अन्यसंनिधानेन दृष्टं न तद् अभावतः ।\n प्रतिबिम्बसमे तस्मिन् कृत्रिमे सत्यता कथम् ॥\n\nइति।", "ground_truth": [["Quote", "मायया निर्मितं यच् च हेतुभिर्यच् च निर्मितम् ।\n आयाति तत्कुतः कुत्र याति चेति निरूप्यताम् ॥\n\n यद् अन्यसंनिधानेन दृष्टं न तद् अभावतः ।\n प्रतिबिम्बसमे तस्मिन् कृत्रिमे सत्यता कथम् ॥"]], "txt_src": "prajñākaramati_bcap_c9_1-20.txt_15"}
{"id": 222, "text": "नित्याश् चामी व्योमदिक्कालाः सहकारिसाहित्ये तद्विरहे वालब्धस्वभावभेदाः, कथं कदाचिद् एव स्वकार्यं जनयेयुः। तथा हि—\n\n तेषां शक्तिर् अशक्तिर् वा या स्वभावेन संस्थिता ।\n नित्यत्वाद् अचिकित्स्यानां कस् तां क्षपयितुं क्षमः ॥\n\nअनेन मनो ऽपि निरस्तम्। युगपज्ज्ञानानुत्पत्त्या च मनोवादिनां मनो ऽनुमेयम्। अनुभूयन्त एव च नर्तकीदर्शनादौ युगपद् विज्ञानानि, न चैतन् मनसि सति कदाचिद् युज्यते। तस्मान् न सन्त्य् एव व्योमादयः।", "ground_truth": [["Quote", "तेषां शक्तिर् अशक्तिर् वा या स्वभावेन संस्थिता ।\n नित्यत्वाद् अचिकित्स्यानां कस् तां क्षपयितुं क्षमः ॥"]], "txt_src": "samantabhadra_sāramañjarī.txt_5"}
{"id": 145, "text": "स्याद् एतत्—आत्मभावम् इत्यादिना नैतद् अभिधीयते यद् आत्मानं घटवत् तमसावृतं प्रकाशयति दीपः। अपि तु तत्स्वभावं प्रति परनिरपेक्षतामात्रम् अस्याभिधीयते। एतद् एवोपदर्शयन्न् आह—न हीत्यादि।\n\n न हि स्फटिकवन् नीलं नीलत्वे ऽन्यम् अपेक्षते ।\n तथा किंचित् परापेक्षम् अनपेक्षं च दृश्यते ॥ ब्च_९।१९ ॥\n\nहिर् इति यस्मात्। यथा स्फटिकोपलः स्वयम् अनीलः सन्, नीलत्वे नीलगुणोत्पत्तिनिमित्तम् अन्यम् उपाधिं नीलपत्रादिसंनिधिम् अपेक्षते, तथा स्वयम् एव यद् वस्तु नीलम्, तद् अपि न नीलत्वे ऽन्यम् उपाधिम् अपेक्षते। तथा तेन प्रकारेण किंचिद् घटादिकं परापेक्षं प्रदीपाद्यपेक्षं प्रकाशं दृश्यते, किंचित् पुनः प्रदीपादिकम् अनपेक्षं च स्वयंप्रकाशात्मकं दृश्यत उपलभ्यते। एतावन्मात्रम् एव विवक्षितम्।", "ground_truth": [], "txt_src": "prajñākaramati_bcap_c9_1-20.txt_51"}
{"id": 360, "text": "दशभ्यः पारमिताभ्यो ध्यानपारमितैवास्याधिकतरा जायते । सन्मतय उच्यन्तं आर्याः । तेषां सत्यानि सन्मतिसत्यान्य् आर्यसत्यानीत्य् अर्थः । स्वरूपं स्वभावः । सूक्ष्मज्ञानगम्यं स्वरूपं सूक्ष्मस्वरूपम् । सन्मतिसत्यानां सूक्ष्मस्वरूपपरिज्ञाने महदस्य कौशलम् उपजायते । तत्र चत्वार्यार्यसत्यानि दुःखसमुदयनिरोधमार्गाख्यानि । ननु च द्वे एव सत्ये भगवता निर्दिष्टे, यद् उत संवृतिसत्यं परमार्थसत्यं च । यथोक्तं पितापुत्रसमागमसूत्रे— \n\n सत्य इमे दुवि लोकविदूना दिष्ट स्वयम् अश्रुणित्व परेषा ।\n संवृति या च तथा परमार्थः सत्यु न विद्यति किंचि तृतीयम् ॥\n\nमध्यमके ऽप्य् उक्तम्—\n\n द्वे सत्ये समुपाश्रित्य बुद्धानां धर्मदेशना ।\n लोकसंवृतिसत्यं च सत्यं च परमार्थतः ॥\n\nतत् कुतः सत्यद्वयव्यतिरेकेणापराणि चत्वार्यार्यसत्यानीत्य् आह यद्य् अप्य् एवम्, तथापि हेयोपादेययोः प्रत्येकहेतुफलभावसन्दर्शनार्थं चत्वार्यार्यसत्यानीहोपदिश्यन्ते । तत्र हेयपक्षः सङ्केशः । तस्य फलं दुःखसत्यम् । हेतुः समुदयसत्यम् । उपादेयपक्षों व्यवदानम् । तस्य फलं निरोधसत्यम् । तत्प्राप्त्युपायो मार्गसत्यम् । तत्र संवृतिसत्यान्तर्गतानि दुःखसमुदयमार्गसत्यानि । परमार्थसत्यस्वरूपं निरोधसत्यम् । एवम् अन्यद् अपि यत् किञ्चित् सत्यजातम्, तद् अपि सत्यद्वयान्तर्गतम् एव यथासम्भवम् अवसेयम् ॥", "ground_truth": [["Title", "पितापुत्रसमागमसूत्रे"], ["Title", "मध्यमके"], ["Quote", "सत्य इमे दुवि लोकविदूना दिष्ट स्वयम् अश्रुणित्व परेषा ।\n संवृति या च तथा परमार्थः सत्यु न विद्यति किंचि तृतीयम् ॥"], ["Quote", "द्वे सत्ये समुपाश्रित्य बुद्धानां धर्मदेशना ।\n लोकसंवृतिसत्यं च सत्यं च परमार्थतः ॥"]], "txt_src": "candrakīrti_madhyamakāvatāra_1-5.txt_11"}
{"id": 152, "text": "यद् उक्तम्—चित्तमायेति, तत् परो विघटयन्न् आह—मन्त्रादीनाम् इत्यादि।\n\n मन्त्रादीनाम् असामर्थ्यान् न मायाचित्तसंभवः ।\n\nमन्त्रादीनाम् आदिशब्दादौषधादीनां चित्तोत्पादं प्रति असामर्थ्याद् अव्यापारान् न मायाचित्तसंभवो न मायास्वभावं चित्तं संभवति। यथा परव्यामोहनिबन्धनानां मायाकारप्रयुक्तानां मन्त्रादीनां प्रभावेण हस्त्याद्याकारनिर्वृत्तिः, न तथा चित्तस्येति परस्य भावः। एतत् परिहरन्न् आह—सापि नानाविधेत्यादि।\n\n सापि नानाविधा माया नानाप्रत्ययसंभवा ॥ ब्च_९।१२ ॥\n\nअपिशब्दो ऽवधारणार्थो भिन्नक्रमश् च। सा माया नानाविधैव नानाप्रकारैव। अत एव नानाप्रत्ययसंभवा नानाप्रत्ययात् अनेकप्रकारकारणात् संभव उत्पादो यस्याः सा तथोक्ता। अयमभिप्रायः—यदि माया मायेति शब्दसाम्यम् अस्ति, तथापि न तत्कारणस्याप्यभेदः, मायास्वभावत्वे ऽपि कार्यस्य नानास्वभावत्वात्। न हि एकस्मिन् कार्ये किंचित् कारणं दृष्टम् इति कार्यशब्दसाम्यात् सर्वत्र तद् एव प्रकल्पयितुं युज्यते, अपि तु क्वचिद् एव कस्यचित् सामर्थ्यम्, शब्दसाम्ये ऽपि स्वभावभेदात्।", "ground_truth": [], "txt_src": "prajñākaramati_bcap_c9_1-20.txt_58"}
{"id": 172, "text": "अधुना लिपिरूपो व्याख्यायते । गुरूपदेशतो लिखितैवंकाराक्षरसंस्थानम् एवंकारं धर्मोदयास्वभावं नमस्कुर्मः । यद्वोपसर्गक्षयाद् एवमाकारम् एवंकारं सर्वबुद्धकरण्डकं धर्मोदयामुद्रां नमस्कुर्मः । एवमाकृतिर् धर्मोदयेति भगवतैव वर्णितम्—\n\n एकाराकृति यद् दिव्यं मध्ये वंकारभूषितम् ।\n आलयः सर्वसौख्यानां बुद्धरत्नकरण्डकम् ॥\n\nइति ।", "ground_truth": [["Author", "भगवतैव"], ["Quote", "एकाराकृति यद् दिव्यं मध्ये वंकारभूषितम् ।\n आलयः सर्वसौख्यानां बुद्धरत्नकरण्डकम् ॥"]], "txt_src": "sekanirdeśapañjikā.txt_2"}
{"id": 262, "text": "अधिमोक्षमात्रं त्व् इतरस्याप्य् अविरुद्धम्। यद् अपि—\n\n अनभ्यासाद् अस्माद् अनधिगतमार्गाद् अवचनाद् \n अकस्माद् अक्लेशात् सततम् अपरोक्षात् सपदि च ।\n गुरोर् आज्ञानन्दाद् उपरतसमस्तेन्द्रियगणात्\n स्वसंविन्मात्रं यद् भवति तद् अधिष्ठानम् इति च ॥ \n\nइत्यादि गुरुप्रभावम् अधिकृत्य जडवीपादप्रभृतिभिर् भणितम् तद् अपि तथाविधोपचितपुण्यज्ञानसम्भारपुद्गलापेक्षया प्रतिपत्तव्यम्। अन्यथैकेनैव तथागतेन सर्वसत्त्वाभ्युद्धारः स्यात्। अतो द्विकल्पाद्युक्त एवाभ्यासक्रमः।", "ground_truth": [["Quote", "अनभ्यासाद् अस्माद् अनधिगतमार्गाद् अवचनाद् \n अकस्माद् अक्लेशात् सततम् अपरोक्षात् सपदि च ।\n गुरोर् आज्ञानन्दाद् उपरतसमस्तेन्द्रियगणात्\n स्वसंविन्मात्रं यद् भवति तद् अधिष्ठानम् इति च ॥"]], "txt_src": "ratnarakṣita_padminī.txt_15"}
{"id": 83, "text": "तत्र संवृतिसत्यान्तर्गतानि दुःखसमुदयमार्गसत्यानि। परमार्थसत्यस्वरूपं निरोधसत्यम्। अतो द्वे एव सत्ये। यथोक्तं पितापुत्रसमागमसूत्रे—\n\n सत्य इमे दुवि लोकविदूना दिष्ट स्वयम् अश्रुणित्व परेषाम् ।\n संवृति या च तथा परमार्थः सत्यु न विद्यति किं च तृतीयम् ॥\n\nइति ।", "ground_truth": [["Title", "पितापुत्रसमागमसूत्रे"], ["Quote", "सत्य इमे दुवि लोकविदूना दिष्ट स्वयम् अश्रुणित्व परेषाम् ।\n संवृति या च तथा परमार्थः सत्यु न विद्यति किं च तृतीयम् ॥"]], "txt_src": "abhayākaragupta_munimatālaṅkāra.txt_36"}
{"id": 382, "text": "इमम् अर्थवशं ज्ञात्वाहं श्रीनागार्जुनपादाम्नायाद् उत्पत्तिक्रमानुपूर्वेण निष्पन्नक्रमसमाधिं प्राप्य संस्कृतासंस्कृतशिष्याणां साधारणम् उत्तानशब्दद्वारेण मन्त्रतत्त्वं मुद्रातत्त्वं आत्मतत्त्वं देवतातत्त्वं पञ्चक्रमविस्पष्टीकरणार्थं सूत्रमेलापकं वक्ष्यामि।\n\n तत्त्वहीना न सिद्ध्यन्ति कल्पकोटिशतैर् अपि\n\nइत्य् उक्तं भगवता सूत्रकादि सर्वत्र देशनापाठे।", "ground_truth": [["Author", "नागार्जुनपादा"], ["Author", "भगवता"], ["Quote", "तत्त्वहीना न सिद्ध्यन्ति कल्पकोटिशतैर् अपि"]], "txt_src": "āryadeva_sūtaka.txt_2"}
{"id": 180, "text": "अत्रापि च ग्रन्थविस्तरभयात् साधकबाधकप्रमाणचिन्ता न कृता । एतद् एव चतुःकोटिरहिततया मध्यमार्थेनापि घटयन्ति । तथा चोक्तम्—\n\n नासत् प्रकाशवपुषा न च सत् तदन्यैर्\n एकेन न द्वितयम् अद्वितयं न ताभ्याम् ।\n इत्तथं जगद् यदि चतुःशिखरीविमुक्तं \n को भाष्यकारमतमध्यमयोर् विशेषः ॥\n\nइति । व्यावृत्तिकृतभेदेन सम्भोगाभिन्नो ऽपि विमर्दो धर्मः । विपाकः सम्भोगः । विचित्रं निर्माणम् । विलक्षणः स्वाभाविकः कायः । लक्षणभूतं प्रज्ञाज्ञानं तथैवाभ्यस्यमानं पुनःशब्दवाच्यं सच् चतुर्थं सप्ताङ्गयुक्तं साध्यं स्यात् । तत्र सप्ताङ्गानि—सम्भोगं वित्तेः । सम्पुटं समापत्तेः । महासुखं सातरूपतया । निःस्वभावं कल्पितविरहात् । कारुण्यनिर्भरं पूर्वप्रणिधानावेधवशेन सम्भोगादिना सत्त्वार्थकरणात् । निरन्तरं मध्ये ऽन्तराभावात् । निर्निरोधं प्रवाहानुच्छेदात् । तद् उक्तम् । \n\n सम्भोगसम्पुटमहासुखनिःस्वभाव-\n कारुण्यनिर्भरनिरन्तरनिर्निरोधैः । \n अङ्गैर् ममेष्टम् इह सप्तभिर् एव युक्तं\n साध्यं प्रमाणपरिभावितबुद्धिशस्तम् ॥\n\nइति ।", "ground_truth": [["Quote", "नासत् प्रकाशवपुषा न च सत् तदन्यैर्\n एकेन न द्वितयम् अद्वितयं न ताभ्याम् ।\n इत्तथं जगद् यदि चतुःशिखरीविमुक्तं \n को भाष्यकारमतमध्यमयोर् विशेषः ॥"], ["Quote", "सम्भोगसम्पुटमहासुखनिःस्वभाव-\n कारुण्यनिर्भरनिरन्तरनिर्निरोधैः । \n अङ्गैर् ममेष्टम् इह सप्तभिर् एव युक्तं\n साध्यं प्रमाणपरिभावितबुद्धिशस्तम् ॥"]], "txt_src": "sekanirdeśapañjikā.txt_10"}
{"id": 74, "text": "तथा समाधिराजसूत्रे—\n\n बुद्ध भविष्यति सर्वजगो ऽपि\n नास्ति ह कश्चिद् अभाजनसत्त्वः ।\n\nइति।\n\nइदं हि मलानाम् आगन्तुकत्वात् प्रकृतिप्रभास्वरतया चित्तस्याशेषस्य च जगतो बुद्धत्वयोग्यतास्त्य् एवेत्य् अभिसन्धिनैव व्याख्यातं न्याय्यम्। तथा तथागतगर्भाः सर्वसत्त्वा इत्य् अनेन सर्वेषाम् अनुत्तरसम्बोधिपदाधिगमयोग्यतैव परिदीपिता भगवता सूत्रेषु। आर्यमैत्रेयेण च महायानोत्तरे—\n\n सर्वेषाम् अविशिष्टापि तथता शुद्धिम् आगता ।\n तथागतत्वं तस्माच् च तद्गर्भाः सर्वदेहिनः ॥ \n\nइत्यादिना। तथागतशब्देनापि पुद्गलधर्मनैरात्म्यलक्षणस्य धर्मधातोः प्रकृतिप्रभास्वरस्य विवक्षितत्वात्।", "ground_truth": [["Author", "आर्यमैत्रेयेण"], ["Title", "समाधिराजसूत्रे"], ["Title", "महायानोत्तरे"], ["Quote", "बुद्ध भविष्यति सर्वजगो ऽपि\n नास्ति ह कश्चिद् अभाजनसत्त्वः ।"], ["Quote", "सर्वेषाम् अविशिष्टापि तथता शुद्धिम् आगता ।\n तथागतत्वं तस्माच् च तद्गर्भाः सर्वदेहिनः ॥"]], "txt_src": "abhayākaragupta_munimatālaṅkāra.txt_27"}
{"id": 244, "text": "चार्वाकास् तु वराकाः प्रतिक्षेप्तव्या एव। कः क्षुद्रतर्कस्य तदीयस्येह गणनावसरः। वैशेषिकाः पुनर् अस्मदनुयायिन एवेत्य् एवम् अस्यां जनतासु प्रसिद्धायाम् अपि षट्तर्क्याम् इदम् एव तर्कन्यायविस्तरशब्दाभ्यां शास्त्रम् उक्तम्। इयम् एवान्वीक्षिकी चतसृणां विद्यानां मध्ये न्यायविद्या गण्यते—\n\n आन्वीक्षिकी त्रयी वार्ता दण्डनीतिश् च शाश्वती ।\n\nइति। प्रत्यक्षागमाभ्याम् ईक्षितस्यान्वीक्षणम् अन्वीक्षा अनुमानम् इत्य् अर्थः। तद्व्युत्पादकं शास्त्रम् आन्वीक्षिकीति।", "ground_truth": [["Quote", "आन्वीक्षिकी त्रयी वार्ता दण्डनीतिश् च शाश्वती ।"]], "txt_src": "jayanta_nyāyamañjarī_śāstrārambha.txt_10"}
{"id": 369, "text": "अत्र पुनर् आदरम् उत्पादयितुं शास्त्रकार आह।\n\nअञ्जलिं कृत्वा प्रार्थयामि। किमर्थम्? स्मृतिं च संप्रजन्यं च। न केवलां स्मृतिम्, नापि केवलं संप्रजन्यम् इति परस्परापेक्षया चकारद्वयम्। तत्र स्मृतिर् आर्यरत्नचूडसूत्रे ऽभिहिता—\n\n यया स्मृत्या सर्वक्लेशानां प्रादुर्भावो न भवति। यया स्मृत्या सर्वमारकर्मणाम् अवतारं न ददाति। यया स्मृत्या उत्पथे कुमार्गे वा न पतति। यया स्मृत्या दौवारिकभूतया सर्वेषाम् अकुशलानां चित्तचैतसिकानां धर्माणाम् अवकाशं न ददाति। इयम् उच्यते सम्यक्स्मृतिर् इति।\n\nसंक्षेपतः पुनर् इयं स्मृतिर् उच्यते—विहितप्रतिषिद्धयोर् यथायोगं स्मरणं स्मृतिः। यच् चाह—स्मृतिर् आलम्बनासंप्रमोष इति।\n\nसंप्रजन्यं तु प्रज्ञापारमितायाम् उक्तम्—\n\n चरंश् चरामीति प्रजानाति। स्थितः स्थितो ऽस्मीति प्रजानाति। निषण्णो निषण्णो ऽस्मीति प्रजानाति। शयानः शयितो ऽस्मीति प्रजानाति। यथा यथास्य कायः स्थितो भवति तथा तथैनं प्रजानाति। पेयालम्। सो ऽतिक्रामन् वा प्रतिक्रामन् वा संप्रजानचारी भवति। आलोकिते विलोकिते संमिञ्जिते प्रसारिते संघाटीपटपात्रचीवरधारणे ऽशिते पीते खादिते निद्राक्लमप्रतिविनोदन आगते गते स्थिते निषण्णे सुप्ते जागरिते भाषिते तूष्णीभावे प्रतिसंलयने संप्रजानचारी भवतीति।\n\nइदम् एव वक्ष्यति—\n\n एतद् एव समासेन संप्रजन्यस्य लक्षणम् ।\n यत् कायचित्तावस्थायाः प्रत्यवेक्षा मुहुर्मुहुः ॥", "ground_truth": [["Title", "आर्यरत्नचूडसूत्रे"], ["Title", "प्रज्ञापारमितायाम्"], ["Quote", "यया स्मृत्या सर्वक्लेशानां प्रादुर्भावो न भवति। यया स्मृत्या सर्वमारकर्मणाम् अवतारं न ददाति। यया स्मृत्या उत्पथे कुमार्गे वा न पतति। यया स्मृत्या दौवारिकभूतया सर्वेषाम् अकुशलानां चित्तचैतसिकानां धर्माणाम् अवकाशं न ददाति। इयम् उच्यते सम्यक्स्मृतिर् इति।"], ["Quote", "चरंश् चरामीति प्रजानाति। स्थितः स्थितो ऽस्मीति प्रजानाति। निषण्णो निषण्णो ऽस्मीति प्रजानाति। शयानः शयितो ऽस्मीति प्रजानाति। यथा यथास्य कायः स्थितो भवति तथा तथैनं प्रजानाति। पेयालम्। सो ऽतिक्रामन् वा प्रतिक्रामन् वा संप्रजानचारी भवति। आलोकिते विलोकिते संमिञ्जिते प्रसारिते संघाटीपटपात्रचीवरधारणे ऽशिते पीते खादिते निद्राक्लमप्रतिविनोदन आगते गते स्थिते निषण्णे सुप्ते जागरिते भाषिते तूष्णीभावे प्रतिसंलयने संप्रजानचारी भवतीति।"], ["Quote", "एतद् एव समासेन संप्रजन्यस्य लक्षणम् ।\n यत् कायचित्तावस्थायाः प्रत्यवेक्षा मुहुर्मुहुः ॥"]], "txt_src": "prajñākaramati_bcap_c5.txt_9"}
{"id": 199, "text": "उक्तं च हेवज्रे—\n\n चन्द्रालि कालिमार्तण्ड बीजं मध्यगतं भवेत् ।\n\nइति । तथा च ।\n\n यावन् नो पतति प्रभास्वरमयः शीतांशुधाराद्रवो \n  देवीपद्मदलोदरे समरसीभूतो जिनानां गणैः ।\n स्फूर्जद्वज्रशिखाग्रतः करुणयाभिन्नं जगत्कारणं \n  तावच् छ्रीकरुणाबलस्य सहजं जानीहि रूपं विभोः ॥\n\n यावद् वज्रमणेस् त्रिवज्रदहने भ्रश्यन् विधुर् वायुना \n  तिष्ठत्य् अब्जपुटे सुकोटरकुटीलीनेच्छुर् अस्मिन् क्षणे ।\n यद् भूतं स्वपरादिकल्परहितं व्यापारहीनं मनो\n  जानीमः सहजं तद् एव हि पुनर् युक्त्यागमेन स्फुटम् । \n\n प्रज्ञापङ्कजवज्रयोगपरमानन्दावशेषे स्थिते\n  स्थानस्रावविशुद्धबिन्दुर् अचलो यावन् मृगाङ्को मतः ।\n तावच् चित्तम् अचञ्चलं चलमरुत्स्रोतश् च विध्वंस्यते \n  न श्रोत्रं शृणुते ऽक्षि नेङ्गति महामुद्रेति सा चेष्यते ॥", "ground_truth": [["Title", "हेवज्रे"], ["Quote", "चन्द्रालि कालिमार्तण्ड बीजं मध्यगतं भवेत् ।"], ["Quote", "यावन् नो पतति प्रभास्वरमयः शीतांशुधाराद्रवो \n  देवीपद्मदलोदरे समरसीभूतो जिनानां गणैः ।\n स्फूर्जद्वज्रशिखाग्रतः करुणयाभिन्नं जगत्कारणं \n  तावच् छ्रीकरुणाबलस्य सहजं जानीहि रूपं विभोः ॥\n\n यावद् वज्रमणेस् त्रिवज्रदहने भ्रश्यन् विधुर् वायुना \n  तिष्ठत्य् अब्जपुटे सुकोटरकुटीलीनेच्छुर् अस्मिन् क्षणे ।\n यद् भूतं स्वपरादिकल्परहितं व्यापारहीनं मनो\n  जानीमः सहजं तद् एव हि पुनर् युक्त्यागमेन स्फुटम् । \n\n प्रज्ञापङ्कजवज्रयोगपरमानन्दावशेषे स्थिते\n  स्थानस्रावविशुद्धबिन्दुर् अचलो यावन् मृगाङ्को मतः ।\n तावच् चित्तम् अचञ्चलं चलमरुत्स्रोतश् च विध्वंस्यते \n  न श्रोत्रं शृणुते ऽक्षि नेङ्गति महामुद्रेति सा चेष्यते ॥"]], "txt_src": "sekanirdeśapañjikā.txt_29"}
{"id": 119, "text": "स्याद् एतत्—संवृतिर् अविद्योपदर्शितात्मतयाभूतसमारोपस्वरूपत्वाद् विचारात् शतशो विशीर्यमाणापि कथं सत्यम् इति? एतद् अपि सत्यम्, किं तु लोकाध्यवसायतः संवृतिसत्यम् इत्य् उच्यते। लोक एव हि संवृतिसत्यम् इह प्रतिपन्नः। तदनुवृत्त्या भगवद्भिर् अपि तथैवानपेक्षिततत्त्वार्थिभिः संवृतिसत्यम् उच्यते। अत एव लोकसंवृतिसत्यं चेति शास्त्रे ऽपि विशेष उक्त आचार्यपादैः। वस्तुतस् तु परमार्थ एव एकं सत्यम्। अतो न काचित् क्षतिर् इति। यथोक्तं भगवता—\n\n एकम् एव भिक्षवः परमं सत्यम्—यद् उत अप्रमोषधर्म निर्वाणम्, सर्वसंस्काराश् च मृषा मोषधर्माणः।\n\nइति।", "ground_truth": [["Author", "आचार्यपादैः"], ["Author", "भगवता"], ["Quote", "एकम् एव भिक्षवः परमं सत्यम्—यद् उत अप्रमोषधर्म निर्वाणम्, सर्वसंस्काराश् च मृषा मोषधर्माणः।"]], "txt_src": "prajñākaramati_bcap_c9_1-20.txt_25"}
{"id": 248, "text": "तद् एवं युक्तितस् तावत् प्रपञ्चाकारभावनया न बुद्धत्वम्। नाप्य् आगमतः। तथा श्रीवज्रडाकः—\n\n यथातन्त्रानुसारेण कुर्वन्तः प्रक्रियां नराः ।\n यत्नेन क्लेशम् उत्थाप्य स्वचेत विद्रवन्ति हि ॥\n\n तस्मात् सर्वप्रयत्नेन मण्डलादिविधिक्रियाः ।\n विमोक्षावाहिका नैव परं ह व्यासकारणम् ॥ \n\n न मन्त्रजापो न तपो न होमो न माण्डलेयं न च मण्डलं च ।\n स मन्त्रजापः सतप्ः स होमस् तन् माण्डलेयं तन् मण्डलं च ।\n समासतश् चित्तसमाजरूपी ॥\n\nइति। श्रीसंपुटतिलकश् च—\n\n न शून्यभावनां कुर्यान् नापि चाशून्यभावनाम् ।\n अशून्यशून्ययोर् ग्राहे जायते ऽनल्पकल्पना ॥\n\nइति। इन्द्रभूतिपादाश् च—\n\n मुद्रामण्डलमन्त्रादिजपभावनतत्पराः ।\n नैव सिद्धिं परां यान्ति कल्पासंख्येयकोटिभिः ॥\n\nइति।", "ground_truth": [["Author", "इन्द्रभूतिपादाश्"], ["Title", "श्रीवज्रडाकः"], ["Title", "श्रीसंपुटतिलकश्"], ["Quote", "यथातन्त्रानुसारेण कुर्वन्तः प्रक्रियां नराः ।\n यत्नेन क्लेशम् उत्थाप्य स्वचेत विद्रवन्ति हि ॥\n\n तस्मात् सर्वप्रयत्नेन मण्डलादिविधिक्रियाः ।\n विमोक्षावाहिका नैव परं ह व्यासकारणम् ॥ \n\n न मन्त्रजापो न तपो न होमो न माण्डलेयं न च मण्डलं च ।\n स मन्त्रजापः सतप्ः स होमस् तन् माण्डलेयं तन् मण्डलं च ।\n समासतश् चित्तसमाजरूपी ॥"], ["Quote", "न शून्यभावनां कुर्यान् नापि चाशून्यभावनाम् ।\n अशून्यशून्ययोर् ग्राहे जायते ऽनल्पकल्पना ॥"], ["Quote", "मुद्रामण्डलमन्त्रादिजपभावनतत्पराः ।\n नैव सिद्धिं परां यान्ति कल्पासंख्येयकोटिभिः ॥"]], "txt_src": "ratnarakṣita_padminī.txt_1"}
{"id": 265, "text": "अपि च कश् चान्यथा पारमितानयाद् अस्यातिशयः, निष्प्रपञ्चभावनाया उत्पन्नक्रमाख्याया उभयत्र तुल्यत्वात्। उक्तं ह्य् अनन्तमुखनिर्हारधारण्याम्—\n\n न चिन्तां चिन्तयेच् चिन्त्याम् अचिन्त्यां नैव चिन्तयेत् ।\n चिन्त्याचिन्त्यां न चिन्तयेत् ततः प्राप्स्यति धारिणीम् ॥ \n\nइति। अत्रापि त्रयस्त्रिंशे—\n\n यदा हि स्पृश्यते तत्त्वं सर्वचिन्ता-म्-अचिन्तया ।\n अचिन्तया यदा चिन्ता तदा भोति अचिन्त्यता ॥\n\nइत्यादि। लूयीपादाभिसमये च—\n\n अचिन्त्यं चिन्तयेत् सो ऽपि चित्तं चैव न लक्षितम् ।\n चिन्तयेत् सो ऽप्य् अचिन्त्यं वा ततः प्राप्स्यति धारिणीम् ॥ \n\nइति। प्रज्ञापारमितायाम् अपि—\n\n आकाशे स योगम् आपद्यते सो ऽभ्यवकाशे योगम् आपद्यते यः प्रज्ञापारमितायां योगम् आपद्यते।\n\nइति।", "ground_truth": [["Author", "लूयीपादा"], ["Title", "अनन्तमुखनिर्हारधारण्याम्"], ["Title", "त्रयस्त्रिंशे"], ["Title", "भिसमये"], ["Title", "प्रज्ञापारमितायाम्"], ["Quote", "न चिन्तां चिन्तयेच् चिन्त्याम् अचिन्त्यां नैव चिन्तयेत् ।\n चिन्त्याचिन्त्यां न चिन्तयेत् ततः प्राप्स्यति धारिणीम् ॥"], ["Quote", "यदा हि स्पृश्यते तत्त्वं सर्वचिन्ता-म्-अचिन्तया ।\n अचिन्तया यदा चिन्ता तदा भोति अचिन्त्यता ॥"], ["Quote", "अचिन्त्यं चिन्तयेत् सो ऽपि चित्तं चैव न लक्षितम् ।\n चिन्तयेत् सो ऽप्य् अचिन्त्यं वा ततः प्राप्स्यति धारिणीम् ॥"], ["Quote", "आकाशे स योगम् आपद्यते सो ऽभ्यवकाशे योगम् आपद्यते यः प्रज्ञापारमितायां योगम् आपद्यते।"]], "txt_src": "ratnarakṣita_padminī.txt_18"}
{"id": 203, "text": "नन्व् अयम् आचार्यसेकः । आदाव् आचार्यश् च विचित्रम् इति कुतो ज्ञेयः ।\n\n आनन्दाद्याः क्रमशो ज्ञेयाश् चतुःसेचनसङ्ख्यया ॥\n\nइति प्रतिनिर्देशात् । अत्रानन्दाद्याश् चत्वारः—\n\n आचार्य गुह्य प्रज्ञा च चतुर्थं तत् पुनस् तथा ।\n\nइति यथासङ्ख्यं ज्ञेयाः । आनन्दश् च विचित्र एव क्षण इति घृष्टिपर्यन्तं विचित्रम् ।\n\n विपाकं तद्विपर्यासं सुखं ज्ञानस्य भुञ्जनम् ॥\n\nइत्य् उद्देशान् मण्यग्रं यावत् परमः सुखरूपत्वात् परमस्य ।", "ground_truth": [["Quote", "आनन्दाद्याः क्रमशो ज्ञेयाश् चतुःसेचनसङ्ख्यया ॥"], ["Quote", "आचार्य गुह्य प्रज्ञा च चतुर्थं तत् पुनस् तथा ।"], ["Quote", "विपाकं तद्विपर्यासं सुखं ज्ञानस्य भुञ्जनम् ॥"]], "txt_src": "sekanirdeśapañjikā.txt_33"}
{"id": 316, "text": "तद् दिव्यज्ञानं दृष्टान्तत्वेन लौकिकसहजसुखम् एव महासुखस्य साध्यस्य साधनं द्रष्टव्यम् इत्य् आह—महासुखप्रदायकम् इति। तदुपायभूतं सहजं यथोपदेशम् अभ्यस्यमानम् अक्षरं महासुखं निरावरणं निरतिशयम् उपेयम् उपजनयति। अनयोर् उपायोपेयसुखयोस् तत्त्वं नैःस्वाभाव्यलक्षणा शून्यतैव। ये तु सुखम् एव तत्त्वं प्रतीत्य स्थितास् तेषां भ्रमनिरासार्थम् उक्तं भगवता—\n\n तस्मात् सौख्यं न तत्त्वाख्यं महाभूतं यतः सुखम् ।\n\nइति।\n\nसहजम् अपि सर्वदा सर्वत्र न भवति। तथा हि सहजं वस्तुस्वरूपं तत् पारमार्थिकं शून्यतैव सांवृतं बोधः। सुखं तु यदि नाम बोधस् तथापि न सर्वदा सर्वत्र सहजं दुःखोपेक्षानुभवकाले चतुर्थे ध्याने आरूप्यधातौ च बोधवद् अननुभूयमानत्वात्। यत् तूक्तं नामसंगीत्याम्—चतुर्थध्यानकोटिधृग् इति तत्र चतुर्थध्यानस्य सहजानन्दस्य कोटौ सर्वकल्पनामलरहिते प्रकर्षपर्यन्ते तादात्म्येनावस्थितत्वात् तत्स्वरूपधारीत्य् अर्थः। महासुखमयनिरवधिधातुत्रयीप्रतिभासे सति ध्यानादिकम् अपि महासुखमयं भगवत एव नान्यस्येत्य् एवम् उक्तम् आवृत्तिव्याख्यानार्थम्।", "ground_truth": [["Author", "भगवता"], ["Title", "नामसंगीत्याम्"], ["Quote", "तस्मात् सौख्यं न तत्त्वाख्यं महाभूतं यतः सुखम् ।"], ["Quote", "चतुर्थध्यानकोटिधृग्"]], "txt_src": "abhayākaragupta_abhayapaddhati.txt_8"}
{"id": 373, "text": "अवक्रमकुटिलं परमप्रीतिरसभरावनतेन चक्षुषा तृषित इव शीतलजल परमाह्लादकरं संपिवन्निव सत्त्वान् व्यवलोकयन्। न रक्तेन न दुष्टेन मुग्धेन। परमोपकारका ह्य् एते। कुतः? यस्माद् एतान् सत्त्वान् समासाद्य दुर्लभलाभं बुद्धत्वं मे भविष्यत्य् उत्पत्स्यते। एवं च विहरन् अद्यत्वे ऽपि सत्त्वार्थसमर्थो भवत्येव। यद् उक्तम्—\n\n सर्वत्राचपलो मन्दम् इतस्निग्धाभिभाषणात् ।\n आवर्जयेज् जनं भव्यम् आदेयश् चापि जायते ॥\n\nएतद् एव च बोधिसत्त्वस्य कृत्यं यद् उत सत्त्वावर्जनं नाम। यथा धर्मसंगीतिसूत्रे आर्याप्रियदर्शनेन बोधिसत्त्वेन परिदीपितम्—\n\n तथा तथा भगवन् बोधिसत्त्वेन प्रतिपत्तव्यं यत् सहदर्शनेन सत्त्वाः प्रसीदेयुः। तत् कस्माद् धेतोः? न भगवन् बोधिसत्त्वस्यान्यत् करणीयम् अस्त्य् अन्यत्र सत्त्वावर्जनात्। सत्त्वपरिपाक एवेयं भगवन् बोधिसत्त्वस्य धर्मसंगीतिः।\n\nएवम् अक्रियमाणे को दोष इति चेत्—\n\n अनादेयं तु तं लोकः परिभूय जिनाङ्कुरम् ।\n भस्मच्छन्नं यथा वह्निं पच्येत नरकादिषु ॥\n\nतस्मात् सत्त्वाराधनम् एव बोधिसत्त्वस्य कर्म उपकारिक्षेत्रम् असाधारणं पुण्यप्रसूतिहेतुर् इति।", "ground_truth": [["Author", "आर्याप्रियदर्शनेन बोधिसत्त्वेन"], ["Title", "धर्मसंगीतिसूत्रे"], ["Quote", "सर्वत्राचपलो मन्दम् इतस्निग्धाभिभाषणात् ।\n आवर्जयेज् जनं भव्यम् आदेयश् चापि जायते ॥"], ["Quote", "तथा तथा भगवन् बोधिसत्त्वेन प्रतिपत्तव्यं यत् सहदर्शनेन सत्त्वाः प्रसीदेयुः। तत् कस्माद् धेतोः? न भगवन् बोधिसत्त्वस्यान्यत् करणीयम् अस्त्य् अन्यत्र सत्त्वावर्जनात्। सत्त्वपरिपाक एवेयं भगवन् बोधिसत्त्वस्य धर्मसंगीतिः।"], ["Quote", "अनादेयं तु तं लोकः परिभूय जिनाङ्कुरम् ।\n भस्मच्छन्नं यथा वह्निं पच्येत नरकादिषु ॥"]], "txt_src": "prajñākaramati_bcap_c5.txt_13"}
{"id": 204, "text": "नन्व् एतत् कथम् । \n\n परमानन्दे तु सम्प्राप्ते नानात्ववर्जिते क्षणे ।\n शास्ता ब्रूयान् महासत्त्व धारणीयं महत् सुखम् ॥\n\nइति निर्देशात् । अत्रैव नानात्ववर्जिते क्षन इत्याद्य् अर्थसद्भावाद् इति सर्वसुस्थम् । मण्यन्तर्गतम् इत्यादि च गतार्थम् ।", "ground_truth": [["Quote", "परमानन्दे तु सम्प्राप्ते नानात्ववर्जिते क्षणे ।\n शास्ता ब्रूयान् महासत्त्व धारणीयं महत् सुखम् ॥"]], "txt_src": "sekanirdeśapañjikā.txt_34"}
{"id": 209, "text": "तच् चाप्रतिष्ठानम् अचिन्त्यं ज्ञानं न तद्विचारागतं किं तर्ह्य् अनाभोगं स्वरसाभ्यागतम् । कुतः । सञ्चिन्त्य विमृश्य यद् अचिन्त्यं तद् यस्माद् अचिन्त्यं न भवति । तद् उक्तं ज्ञानसिद्धौ—\n\n बौद्धं ज्ञानम् अनाभोगं निर्विकल्पम् अतः स्मृतम् ।\n सञ्चिन्त्य कारणाभावान् न तु निश्चिन्त्यता भवेत् ॥\n\nइति ॥", "ground_truth": [["Title", "ज्ञानसिद्धौ"], ["Quote", "बौद्धं ज्ञानम् अनाभोगं निर्विकल्पम् अतः स्मृतम् ।\n सञ्चिन्त्य कारणाभावान् न तु निश्चिन्त्यता भवेत् ॥"]], "txt_src": "sekanirdeśapañjikā.txt_39"}
{"id": 346, "text": "उक्तं चार्यनागार्जुनपादैः—\n\n   यः पुमान् क्षणम् अप्य् एकं बोधिचित्तं प्रभावयेत् ।\n   अशक्यो गणितुं तस्य पुण्यराशिर् इयान् इति ॥\n   चित्तरत्नम् असंक्लिष्टम् इदम् एकान्तम् उच्यते । \n   असंहार्यम् अनाहार्यं क्लेशमारादितस्करैः ॥\n\nइति ।\n\nसर्वम् एतद् अभिप्रेत्याह—एते चित्तस्य शुद्धतेति । एत एषा ।", "ground_truth": [["Author", "आर्यनागार्जुनपादैः"], ["Quote", "यः पुमान् क्षणम् अप्य् एकं बोधिचित्तं प्रभावयेत् ।\n   अशक्यो गणितुं तस्य पुण्यराशिर् इयान् इति ॥\n   चित्तरत्नम् असंक्लिष्टम् इदम् एकान्तम् उच्यते । \n   असंहार्यम् अनाहार्यं क्लेशमारादितस्करैः ॥"]], "txt_src": "abhayākaragupta_abhayapaddhati.txt_38"}
{"id": 234, "text": "परमार्थभावनाक्रमसमुन्मिषत्पुलकलाञ्छितकपोलम् ।\nस्वकृतीः प्रकाशयन्तः पश्यन्ति सतां मुखं धन्याः ॥ १६ ॥\n\nइह प्रेक्षापूर्वकारिणः पुरुषार्थसंपदम् अभिवाञ्छन्तस् तत्साधनाधिगमोपायम् अन्तरेण तदवाप्तिम् अमन्यमानास् तदुपायावगमनिमित्तम् एव प्रथमम् अन्वेषन्ते। दृष्टादृष्टभेदेन च द्विविधः पुरुषार्थस्य पन्थाः। तत्र दृष्टे विषये सुचिरप्ररूढवृद्धव्यवहारसिद्धान्वयव्यतिरेकाधिगतसाधनभावे भोजनादाव् अनपेक्षितशास्त्रस्यैव भवति प्रवृत्तिः। न हि मलिनः स्नायात्, बुभुक्षितो ऽश्नीयाद् इति शास्त्रम् उपयुज्यते।", "ground_truth": [], "txt_src": "jayanta_nyāyamañjarī_śāstrārambha.txt_0"}
{"id": 36, "text": "उच्यते—यत् प्रमाणसंवादि निश्चितार्थं वचनं, तत् साक्षात् पारंपर्येण वा तदर्थसाक्षत्कारिज्ञानपूर्वकं, यथा दहनो दाहक इति वचनम्। प्रमाणसंवादि निश्चितार्थं चेदं वचनम्—क्षणिकाः सर्वसंस्काराः, इति अर्थतः कार्यहेतुः। नास्यासिद्धिः, सर्वधर्मक्षणभङ्गप्रसाधनाद् अस्य वचनस्य सत्यार्थत्वात्। नापि विरुद्धः, सपेक्षे भावात्। न चानैकान्तिकता, वचनमात्रस्य संशयविपर्यासपूर्वकत्वे ऽपि प्रमाणसंवादिनिश्चितार्थस्य वचनस्य साक्षात् पारंपर्येण वा तदर्थसाक्षात्कारिज्ञानपूर्वकत्वेन प्रत्यक्षानुपलम्भाभ्याम् उपलम्भात्। अन्यथा धूमादाव् अपि हेतुत्यागप्रसङ्गाद् अशेषकार्यहेतूच्छेदप्रसङ्गः।", "ground_truth": [], "txt_src": "mokṣākaragupta_tarkabhāṣā.txt_37"}
{"id": 139, "text": "नैतद् उपगन्तव्यम् इत्य् आह—यावद् इत्यादि ।\n\n यावत् प्रत्ययसामग्री तावन् मायापि वर्तते ।\n\nयावत्कालं प्रत्ययानां कारणानां तु विच्छेदान् निवृत्तेः, संवृत्त्यापि काल्पनिकव्यवहारेणापि न संभवो न संसरणम्। प्रत्ययानां समुच्छेदः पुनस् तत्त्वाभ्यासाद् अविद्यादिनिरोधक्रमेण वेदितव्यः। तद् यथोक्तम् आर्यशालिस्तम्बसूत्रे—\n\n एवम् उक्ते मैत्रेयो बोधिसत्त्वो महासत्त्व आयुष्मन्तं शारिपुत्रम् एतद् अवोचत्—यद् उक्तं भगवता धर्मस्वामिना सर्वज्ञेन—यो भिक्षवः प्रतीत्यसमुत्पादं पश्यति, स धर्मं पश्यति। यो धर्मं पश्यति, स बुद्धं पश्यति। तत्र कतमः प्रतीत्यसमुत्पादो नाम? यद् इदम्—अविद्याप्रत्ययाः संस्काराः। संस्कारप्रत्ययं विज्ञानम्। विज्ञानप्रत्ययं नामरूपम्। नामरूपप्रत्ययं षडायतनम्। षडायतनप्रत्ययः स्पर्शः। स्पर्शप्रत्यया वेदना। वेदनाप्रत्यया तृष्णा। तृष्णाप्रत्ययम् उपादानम्। उपादानप्रत्ययो भवः। भवप्रत्यया जातिः। जातिप्रत्यया जरामरणशोकपरिदेवदुःखदौर्मनस्योपायासाः। एवम् अस्य केवलस्य महतो दुःखस्कन्धस्य समुदयो भवति। तत्राविद्यानिरोधात् संस्कारा निरुध्यन्ते। पेयालं। एवम् अस्य केवलस्य महतो दुःखस्कन्धस्य निरोधो भवति। अयम् उच्यते प्रतीत्यसमुत्पादः। पेयालं। य इमं प्रतीत्यसमुत्पादं सततसमितं निर्जीवं यथावद् अविपरीतम् अजातम् अभूतम् असंस्कृतम् अप्रतिघम् अनालम्बनं शिवम् अभयम् अहार्यम् अव्युपशम् अस्वभावं पश्यति, स धर्मं पश्यति। यस् तु एवं सततसमितं यावद् अव्युपशम् अस्वभावं धर्मं पश्यति, सो ऽनुत्तरं धर्मशरीरं बुद्धं पश्यति। पेयालम्। तत्राविद्या कतमा? एतेषाम् एव षण्णां धातूनां या एकसंज्ञा पिण्डसंज्ञा नित्यसंज्ञा ध्रुवसंज्ञा शाश्वतसंज्ञा सुखसंज्ञाऽत्मसंज्ञा सत्त्वसंज्ञा जीवसंज्ञा जन्तुसंज्ञा मनुजसंज्ञा मानवसंज्ञा अहंकारममकारसंज्ञा। एवमादि विविधमज्ञानम्, इयम् उच्यते ऽविद्या। एवम् अविद्यायां सत्यां विषयेषु रागद्वेषमोहाः प्रवर्तन्ते। तत्र ये रागद्वेषमोहा विषयेषु, अम्य् अविद्याप्रत्ययाः संस्कारा इत्य् उच्यन्ते। वस्तुप्रतिविज्ञप्तिर्विज्ञानम्। चत्वारि महाभूतानि चोपादाय रूपम् ऐकध्यरूपम्। विज्ञानसहजाश् चत्वारो ऽरूपिण उपादानस्कन्धा नाम, तन्नामरूपम्। नामरूपसंनिश्रितानिईन्द्रियाणि षडायतनम्। त्रयाणां धर्माणां संनिपातः स्पर्शः। स्पर्शानुभवो वेदना। वेदनाध्यवसानं तृष्णा। तृष्णावैपुल्यमुपादानम्। उपादाननिर्जातं पुनर् भवजनकं कर्म भवः। भवहेतुकः स्कन्धप्रादुर्भावो जातिः। जात्यभिनिर्वृत्तानां स्कन्धानां परिपाको जरा। स्कन्धविनाशो मरणम्। म्रियमाणस्य संमूढस्य साभिष्वङ्गस्यान्तर्दाहः शोकः। शोकोत्थलपनं परिदेवः। पञ्चविज्ञानसंप्रयुक्तम् आघातानुभवनं दुःखम्। दुःखमनसिकारसंप्रयुक्तं मानसं दुःखं दौर्मनस्यम्। ये चान्ये एवम् आदाय उपक्लेशाः, इमे उपायासा इत्य् उच्यन्ते।\n\n तत्र महान्धकारार्थेन अविद्या। अभिसंस्कारार्थेन संस्काराः। विअज्ञाननार्थेन विज्ञानम्। मननार्थेन नामरूपम्। आयद्वारार्थेन षडायतनम्। स्पर्शनार्थेन स्पर्शः। अनुभवनार्थेन वेदना। परितर्षणार्थेन तृष्णा। उपादानार्थेन उपादानम्। पुनर्भवजननार्थेन भवः। स्कन्धप्रादुर्भावार्थेन जातिः। स्कन्धपरिपाकार्थेन जरा। विनाशार्थेन मरणम्। शोचनार्थेन शोकः। वचनपरिदेवनार्थेन परिदेवः। कायसंपीडनार्थेन दुःखम्। चित्तसंपीडनार्थेन दौर्मनस्यम्। उपक्लेशार्थेन उपायासाः।\n\nइति विस्तरः ॥", "ground_truth": [["Title", "आर्यशालिस्तम्बसूत्रे"], ["Quote", "एवम् उक्ते मैत्रेयो बोधिसत्त्वो महासत्त्व आयुष्मन्तं शारिपुत्रम् एतद् अवोचत्—यद् उक्तं भगवता धर्मस्वामिना सर्वज्ञेन—यो भिक्षवः प्रतीत्यसमुत्पादं पश्यति, स धर्मं पश्यति। यो धर्मं पश्यति, स बुद्धं पश्यति। तत्र कतमः प्रतीत्यसमुत्पादो नाम? यद् इदम्—अविद्याप्रत्ययाः संस्काराः। संस्कारप्रत्ययं विज्ञानम्। विज्ञानप्रत्ययं नामरूपम्। नामरूपप्रत्ययं षडायतनम्। षडायतनप्रत्ययः स्पर्शः। स्पर्शप्रत्यया वेदना। वेदनाप्रत्यया तृष्णा। तृष्णाप्रत्ययम् उपादानम्। उपादानप्रत्ययो भवः। भवप्रत्यया जातिः। जातिप्रत्यया जरामरणशोकपरिदेवदुःखदौर्मनस्योपायासाः। एवम् अस्य केवलस्य महतो दुःखस्कन्धस्य समुदयो भवति। तत्राविद्यानिरोधात् संस्कारा निरुध्यन्ते। पेयालं। एवम् अस्य केवलस्य महतो दुःखस्कन्धस्य निरोधो भवति। अयम् उच्यते प्रतीत्यसमुत्पादः। पेयालं। य इमं प्रतीत्यसमुत्पादं सततसमितं निर्जीवं यथावद् अविपरीतम् अजातम् अभूतम् असंस्कृतम् अप्रतिघम् अनालम्बनं शिवम् अभयम् अहार्यम् अव्युपशम् अस्वभावं पश्यति, स धर्मं पश्यति। यस् तु एवं सततसमितं यावद् अव्युपशम् अस्वभावं धर्मं पश्यति, सो ऽनुत्तरं धर्मशरीरं बुद्धं पश्यति। पेयालम्। तत्राविद्या कतमा? एतेषाम् एव षण्णां धातूनां या एकसंज्ञा पिण्डसंज्ञा नित्यसंज्ञा ध्रुवसंज्ञा शाश्वतसंज्ञा सुखसंज्ञाऽत्मसंज्ञा सत्त्वसंज्ञा जीवसंज्ञा जन्तुसंज्ञा मनुजसंज्ञा मानवसंज्ञा अहंकारममकारसंज्ञा। एवमादि विविधमज्ञानम्, इयम् उच्यते ऽविद्या। एवम् अविद्यायां सत्यां विषयेषु रागद्वेषमोहाः प्रवर्तन्ते। तत्र ये रागद्वेषमोहा विषयेषु, अम्य् अविद्याप्रत्ययाः संस्कारा इत्य् उच्यन्ते। वस्तुप्रतिविज्ञप्तिर्विज्ञानम्। चत्वारि महाभूतानि चोपादाय रूपम् ऐकध्यरूपम्। विज्ञानसहजाश् चत्वारो ऽरूपिण उपादानस्कन्धा नाम, तन्नामरूपम्। नामरूपसंनिश्रितानिईन्द्रियाणि षडायतनम्। त्रयाणां धर्माणां संनिपातः स्पर्शः। स्पर्शानुभवो वेदना। वेदनाध्यवसानं तृष्णा। तृष्णावैपुल्यमुपादानम्। उपादाननिर्जातं पुनर् भवजनकं कर्म भवः। भवहेतुकः स्कन्धप्रादुर्भावो जातिः। जात्यभिनिर्वृत्तानां स्कन्धानां परिपाको जरा। स्कन्धविनाशो मरणम्। म्रियमाणस्य संमूढस्य साभिष्वङ्गस्यान्तर्दाहः शोकः। शोकोत्थलपनं परिदेवः। पञ्चविज्ञानसंप्रयुक्तम् आघातानुभवनं दुःखम्। दुःखमनसिकारसंप्रयुक्तं मानसं दुःखं दौर्मनस्यम्। ये चान्ये एवम् आदाय उपक्लेशाः, इमे उपायासा इत्य् उच्यन्ते।\n\n तत्र महान्धकारार्थेन अविद्या। अभिसंस्कारार्थेन संस्काराः। विअज्ञाननार्थेन विज्ञानम्। मननार्थेन नामरूपम्। आयद्वारार्थेन षडायतनम्। स्पर्शनार्थेन स्पर्शः। अनुभवनार्थेन वेदना। परितर्षणार्थेन तृष्णा। उपादानार्थेन उपादानम्। पुनर्भवजननार्थेन भवः। स्कन्धप्रादुर्भावार्थेन जातिः। स्कन्धपरिपाकार्थेन जरा। विनाशार्थेन मरणम्। शोचनार्थेन शोकः। वचनपरिदेवनार्थेन परिदेवः। कायसंपीडनार्थेन दुःखम्। चित्तसंपीडनार्थेन दौर्मनस्यम्। उपक्लेशार्थेन उपायासाः।"]], "txt_src": "prajñākaramati_bcap_c9_1-20.txt_45"}
{"id": 390, "text": "पुनर् एषां स्कन्धधात्वायतनानाम् अनादिप्राकृताहङ्कारव्यवस्थितानाम् अधुना सर्वतथागतपरमाणुपरिघटितस्वभावो निर्दिश्यते—\n\n पञ्च स्कन्धाः समासेन पञ्च बुद्धाः प्रकीर्तिताः ।\n वज्रायतनान्य् एव बोधिसत्त्वाग्रमण्डलम् ॥\n पृथिवी लोचना ख्याता अब्धातुर् मामकी स्मृता ।\n तेजश् च पाण्डरा ख्याता वायुस् तारा प्रकीर्तिता ॥\n\n रूपशब्दादिभिर् मन्त्री देवतां भावयेत् सदा । \n\nइत्य् उक्तं भगवता श्रीगुह्यसमाजमहायोगतन्त्रे ॥", "ground_truth": [["Author", "भगवता"], ["Title", "श्रीगुह्यसमाजमहायोगतन्त्रे"], ["Quote", "पञ्च स्कन्धाः समासेन पञ्च बुद्धाः प्रकीर्तिताः ।\n वज्रायतनान्य् एव बोधिसत्त्वाग्रमण्डलम् ॥\n पृथिवी लोचना ख्याता अब्धातुर् मामकी स्मृता ।\n तेजश् च पाण्डरा ख्याता वायुस् तारा प्रकीर्तिता ॥\n\n रूपशब्दादिभिर् मन्त्री देवतां भावयेत् सदा ।"]], "txt_src": "āryadeva_sūtaka.txt_10"}
{"id": 193, "text": "तर्हि त्वन्मते\n\n आनन्देन सुखं किञ्चित् परमानन्दं ततो ऽधिकम् ।\n विरमानन्दैर् विरागः स्यात् सहजानन्दस् तु शेषतः ॥\n\nइति कथम् । तद् अप्य् एवं ज्ञेयम् । आनन्दपरमविरमैः किञ्चित्सुखतदधिकविरागाणां ग्रहणाच् छेषतः पारिशेष्यतस् त्रिभ्यो अन्यतया सहजानन्दो बोद्धव्यः । यद्वानन्दपरमविरमसहज इत्य् अनुक्रमवशाद् एवम् उक्तम् । बोद्धव्यस् तु तृतीय एव सहजः ।", "ground_truth": [["Quote", "आनन्देन सुखं किञ्चित् परमानन्दं ततो ऽधिकम् ।\n विरमानन्दैर् विरागः स्यात् सहजानन्दस् तु शेषतः ॥"]], "txt_src": "sekanirdeśapañjikā.txt_23"}
{"id": 353, "text": "इदानीम् आलम्बनविशेषप्रवृत्त्यापि करुणायाः स्वरूपातिशयम् अभिद्योत्य तस्यै नमस्कारम् आरब्धुकाम आह—\n\n पुराहम् इत्य् आत्मनि सन्निविष्टे ममेदम् इत्य् आहितभावसङ्गे ।\n भ्रमद्घटीयन्त्र इवास्वतन्त्रे जगत्य् अभूद् या करुणा नमे ताम् ॥\n\nआत्मीयाभिनिवेशात् प्राग् एवाहङ्कारेणासन्तम् आत्मानं सन्तम् इत्य् उपकल्प्येदं सत्याभिनिविष्टो ममेदम् इत्य् अहङ्कारविषयाद् अन्यस्मिन् भावजाते सकल एवायं लोको ऽभिनिविष्टः । स चायम् आत्मात्मीयाभिनिविष्टो लोकः कर्मक्लेशरज्ज्वा गाढतरम् अवबद्धो विज्ञानयन्त्रवाहाक्षेपपरायत्तवृत्तिर् आ भवाग्राद् अवीचिपर्यन्तं निम्ने महति संसारकूपे ऽनवरतवाह्यमानः स्वरसत एवाधोगमनवृत्तिर् यत्नतः कथम् अप्य् उत्थापनीयो ऽज्ञानादिक्लेशकर्मजन्मसङ्केशत्रये ऽप्य् अनवधार्यमाणपूर्वापरमध्यक्रमो दुःखदुःखताविपरिणामदुःखताभ्याम् अहन्य् अहनि परिभिद्यमानत्वाद् अरघट्टघटीयन्त्रावस्थाम् अनतिवृत्यावस्थितः । बोधिसत्त्वस् तद्दुःखदुःखितया तम् अतीव करुणयालम्ब्य यतस् तं त्रातुम् उत्सहते । अतः प्रथमतरम् एव भगवत महाकरुणां प्रणौति स्म । एषा च सत्त्वालम्बना बोधिसत्त्वानां करुणा ॥", "ground_truth": [], "txt_src": "candrakīrti_madhyamakāvatāra_1-5.txt_4"}
{"id": 418, "text": "कम्बलाचार्यपादेनाप्य् उक्तम् अध्यात्मसाधने—\n\n स्थूलं शब्दमयं प्राहुः सूक्ष्मं चिन्तामयं तथा ।\n चिन्तया रहितं यत् तद् योगिनां परमं पदम् ॥\n\nइति ।", "ground_truth": [["Author", "कम्बलाचार्यपादेनाप्य्"], ["Title", "अध्यात्मसाधने"], ["Quote", "स्थूलं शब्दमयं प्राहुः सूक्ष्मं चिन्तामयं तथा ।\n चिन्तया रहितं यत् तद् योगिनां परमं पदम् ॥"]], "txt_src": "āryadeva_sūtaka.txt_38"}
{"id": 59, "text": "भगवताम् एव तु यत् प्रत्यक्षं तस्य सर्वाकारतत्त्वगोचरत्वान् मुख्यतस् तद् एवाविसंवादितया सर्वाकारं तत्त्वं प्रत्य् अभ्रान्तम्। तेन हि सर्वधर्मान् अलक्षणान् प्रजानन्ति बुद्धा भगवन्तः। न चापि सर्वाकारज्ञताज्ञानस्य वस्तुत्वप्रसङ्गः, सर्वधर्मान्तर्भावतस् तस्याप्य् अलक्षणत्वेन तैर् अभिसंबोधात्। तथोक्तम् आर्यलक्षप्रज्ञापारमितायाम्—\n\n प्रत्यक्षलक्षणं सर्वाकारज्ञताज्ञानम्। तच् च तथागतेनालक्षणम् इत्य् अभिसंबुद्धम्।\n\nइति।", "ground_truth": [["Title", "आर्यलक्षप्रज्ञापारमितायाम्"], ["Quote", "प्रत्यक्षलक्षणं सर्वाकारज्ञताज्ञानम्। तच् च तथागतेनालक्षणम् इत्य् अभिसंबुद्धम्।"]], "txt_src": "abhayākaragupta_munimatālaṅkāra.txt_12"}
{"id": 111, "text": "न च स्वपरोभयरूपहेतुनिबन्धनम् अहेतुनिबन्धनं वा भावस्य जन्मातिपेशलम् उपपद्यते। तथा ह्य् आत्मस्वरूपं भावानां स्वजन्मनिमित्तं भवेत्, निष्पन्नम् अनिष्पन्नं वा भवेत्? न तावन् निष्पन्नस्य सतः स्वात्मनि कारणता, तस्य सर्वात्मना स्वयं निष्पन्नत्वात् क्व पुनर् अस्य व्यापारो ऽस्तु? उत्पाद्यस्य पुनर् अस्यानिष्पन्नस्यान्यस्य स्वभावस्याभावात्, एकस्य चास्य निरंशत्वात्। न च पश्चाद् उत्पद्यमानस्यापरस्य तत्स्वभावता युक्ता, तन्निष्पत्तावनिष्पन्नस्य तत्स्वभावत्वाभावात्। इति न स्वात्मनो निष्पन्नात् कस्यचिद् उत्पत्तिर् अस्ति। न चापि स्वतौत्पत्तिपक्षे प्राङ्निष्पन्नं स्वरूपम् इतरेतराश्रयदोषसङ्गात् कस्यचित् संभवति। नापि तदनिष्पन्नस्वभावम् आकाशकुशेशयसंकाशमशेषसामर्थ्यशून्यं स्वनिष्पत्तौ हेतुभावम् उपगन्तुम् अर्हति, अन्यथा खरविषाणस्यापि स्वस्वभावजनकत्वप्रसङ्गात्।", "ground_truth": [], "txt_src": "prajñākaramati_bcap_c9_1-20.txt_17"}
{"id": 310, "text": "चतुरो मारान् भग्नवान् इति वा भगवान्। अथवा सर्वधर्मनैर्वेधिकी क्लेशमारादिनिषूदनी प्रज्ञा भगः, सो ऽस्य तादात्म्येनास्तीति भगवान्। तद् उक्तं वज्रशेखरतन्त्रे—\n\n प्रज्ञावध्याश् च ते क्लेशास् तस्मात् प्रज्ञा भगोच्यते । \n\nइति।", "ground_truth": [["Title", "वज्रशेखरतन्त्रे"], ["Quote", "प्रज्ञावध्याश् च ते क्लेशास् तस्मात् प्रज्ञा भगोच्यते ।"]], "txt_src": "abhayākaragupta_abhayapaddhati.txt_2"}
{"id": 249, "text": "सरहपादा अपि—\n\n मन्त ण तन्त ण धेय ण धारण\n सब्बवि रे वढ विब्भमकारण ।\n असमल चित्त म ज्झाणें खरडहो\n सुहे अछन्ते म अप्पाण झगडहो ॥\n\nइत्यादि।", "ground_truth": [["Author", "सरहपादा"], ["Quote", "मन्त ण तन्त ण धेय ण धारण\n सब्बवि रे वढ विब्भमकारण ।\n असमल चित्त म ज्झाणें खरडहो\n सुहे अछन्ते म अप्पाण झगडहो ॥"]], "txt_src": "ratnarakṣita_padminī.txt_2"}
{"id": 6, "text": "एतेन कामलिनः शुक्ले शंखे पीतप्रतिभासि ज्ञानम्, भ्रमदलातादौ चक्रादिनिर्भासि ज्ञानम्, गच्छन्त्यां नावि स्थितस्य चलद्वृक्षादिभ्रान्तिज्ञानम्, गाढमर्मप्रहारहतस्य ज्वलत्स्तम्भादिप्रतिभासि ज्ञानं च न प्रत्यक्षम् इत्य् उक्तं भवति ।\n\nननु यदि नाम तज् ज्ञानं न प्रत्यक्षम्, कथं ततो वस्तुप्राप्तिर् इति चेत्। न ततो वस्तुप्राप्तिः। किं तर्हि ज्ञानान्तराद् एवेति केचित्।", "ground_truth": [], "txt_src": "mokṣākaragupta_tarkabhāṣā.txt_7"}
{"id": 322, "text": "अनन्तसुखसमृद्ध्या महर्द्धिकी। संसारं निर्दिशति विकल्पेत्यादि संख्यान्तम्। भावाभावशाश्वतोच्छेदग्राह्यग्राहकादिविविधकल्पना विकल्पः। स एव संतत्या प्रवर्तमानः संकल्पः। उदयास्तमनम् उत्पादनिरोधौ। तस्या अधिगमोपायं दर्शयति—अविकल्पेति। अविकल्पानि। कानीत्य् आह—हीनेत्यादि। हीनं सूक्ष्मपदार्थं चित्तचैत्तरूपम्। उत्कृष्टम् आबालं भावव्यवहारविषयत्वात् स्थूलरूपो भावो देह एव। मध्यमं द्वाभ्याम् अन्यद् आलिकाली। तद् एवं कायवाक्चित्तानि यथायोगं हीनमध्योत्कृष्टपदैर् आख्यातानि। अन्यानि षड् इन्द्रियाणि। यानि तानीत्य् अनेन स्थिराः पृथिव्यादयश् चला अन्ये प्राणिन उच्यन्ते। तद् उक्तं हेवज्रतन्त्रे—\n\n हीनं सूक्ष्मपदार्थं तु उत्कृष्टम् भावम् उच्यते ।\n मध्यमं वर्जितं द्वाभ्याम् अन्यानीति षडिन्द्रियम् ॥\n स्थिरचलं यानि तानि\n\nइति।\n\nएतानि हीनादीन्य् अविकल्पानि निर्विकल्पसहजमयानि भाव्यमानानि स्फुटीभवन्ति न तु पादप्रसारिकयेत्य् अविकल्पशब्देन भावना सूचिता।", "ground_truth": [["Title", "हेवज्रतन्त्रे"], ["Quote", "हीनं सूक्ष्मपदार्थं तु उत्कृष्टम् भावम् उच्यते ।\n मध्यमं वर्जितं द्वाभ्याम् अन्यानीति षडिन्द्रियम् ॥\n स्थिरचलं यानि तानि"]], "txt_src": "abhayākaragupta_abhayapaddhati.txt_14"}
{"id": 429, "text": "एवं लौकिकध्यानम् अपनीय मनोराज्यम् अपहाय सदा प्रमुदितमनस्थो योगिनीभिः सह रममाणो यथा राजा इन्द्रभूतिः तद्वत् कलेवरं परिवर्त्य वज्रकायो भूत्वान्तःपुरेण सहान्तर्धायाष्टगुणैश्वर्यान्वितो बुद्धक्षेत्राद् बुद्धक्षेत्रं गच्छति । यथोक्तं मूलतन्त्रे ।\n\n सर्वदेव्युपभोगैस् तु सेव्यमानैर् यथासुखम् ।\n स्वाधिदैवतयोगेन स्वम् आत्मानं प्रपूजयेत् ॥\n पूजयेद् अनुयोगेन सर्वयोगसुखानि तु ।\n समास्वादयमानस् त्व् अतियोगेन सिध्यति ॥\n अनेन सर्वबुद्धात्मा रसायनसुखेन तु ।\n सिध्येच् छ्रीवज्रसत्त्वायुर्यौवनारोग्यसत्सुखम् ॥\n सर्वबुद्धमहाकायः सर्वबुद्धसरस्वती ।\n सर्वबुद्धमहाचित्तः सर्वबुद्धमहामहः ॥\n सर्वबुद्धमहाराजा सर्ववज्रधराधिपः ।\n सर्वलोकेश्वरपतिः सर्वरत्नाधिपेश्वरः ॥\n ताभिः संरम्यमाणस् तु यात्य् उत्पत्तिं त्व् इच्छतः ।\n सर्वदेवीमहासिद्धश् चक्रवर्ती प्रसिध्यति ॥", "ground_truth": [["Title", "मूलतन्त्रे"], ["Quote", "सर्वदेव्युपभोगैस् तु सेव्यमानैर् यथासुखम् ।\n स्वाधिदैवतयोगेन स्वम् आत्मानं प्रपूजयेत् ॥\n पूजयेद् अनुयोगेन सर्वयोगसुखानि तु ।\n समास्वादयमानस् त्व् अतियोगेन सिध्यति ॥\n अनेन सर्वबुद्धात्मा रसायनसुखेन तु ।\n सिध्येच् छ्रीवज्रसत्त्वायुर्यौवनारोग्यसत्सुखम् ॥\n सर्वबुद्धमहाकायः सर्वबुद्धसरस्वती ।\n सर्वबुद्धमहाचित्तः सर्वबुद्धमहामहः ॥\n सर्वबुद्धमहाराजा सर्ववज्रधराधिपः ।\n सर्वलोकेश्वरपतिः सर्वरत्नाधिपेश्वरः ॥\n ताभिः संरम्यमाणस् तु यात्य् उत्पत्तिं त्व् इच्छतः ।\n सर्वदेवीमहासिद्धश् चक्रवर्ती प्रसिध्यति ॥"]], "txt_src": "āryadeva_sūtaka.txt_49"}
{"id": 158, "text": "यदा मायैव ग्राह्यतया हस्त्याद्याकारप्रवृत्या तव विज्ञानवादिनो नास्ति, चित्तमात्रं जगद् अभ्युपगच्छन्तो बहिरर्थाभावात्, तदा किम् उपलभ्यते, तदा किम् इह प्रतिभासते? बहिरर्थाभावाद् देशादिविच्छेदेन प्रतिभासो न युक्त इत्य् अर्थः। अत्र परस्याभिप्रायम् आशङ्क्यन्न् आह—चित्तस्यैव स इत्यादि।\n\n चित्तस्यैव स आकारो यद्य् अप्य् अन्यो ऽस्ति तत्त्वतः ॥ ब्च_९।१६ ॥\n\nउक्तम् अत्र चित्तम् एव बहीरूपतया भ्रान्तं हस्त्याद्याकारं प्रतिभासत इति। उक्तम् एव। किं तु यद्य् अपि चित्तस्यैव ज्ञानस्यैव स इति देशादिविच्छेदेन ग्राह्यतया प्रतिभासमान आकारो निर्भासः, अन्य इत्य् अपर आन्तराद् ग्राहकाच् चित्ताकारात्, अस्ति विद्यते, तत्त्वतो वस्तुतः।\n\nयद्य् अपीत्य् अभ्युपगम्योक्तम्, तथापि नैतत् संगच्छत इत्य् आह—चित्तम् एव यदा मायेत्यादि।\n\n चित्तम् एव यदा माया तदा किं केन दृश्यते ।\n\nचित्तम् एव विज्ञानम् एव वेदकतया स्वीकृतम्, यदा माया नान्या, न हि वेदकचित्तव्यतिरिक्ता काचिद् अन्या माया नाम, तदात्मतया तस्यास् तथा प्रतिभासोपगमात्, तदा किं केन दृश्यते, किं केन प्रतीयते? दर्शनम् एव हि केवलम् अस्ति न दृश्यम्। दृश्यम् अन्तरेण दर्शनम् अपि न स्यात्, दृश्यापेक्षत्वात्तस्य। अतो न केनचित् किंचित् दृश्येत, इति आन्ध्यमशेषस्य जगतः प्राप्तम् इति भावः। ननु स्याद् एवैतत् यदि ज्ञानस्य आत्मसंवेदनं न स्यात्, यावता स्वसंवेदनतया स्वरूपं संवेदयत् तदभिन्नं मायादिप्रतिभासम् अपि वेदयेत्। तथा च सति न काचित् क्षतिर् इति विज्ञानवादिनो ऽभिप्रायम् आशङ्क्याह।\n\n उक्तं च लोकनाथेन चित्तं चित्तं न पश्यति ।\n\nस्वभावशून्यम् एव सर्व जगद् यदा युक्तितः प्रतिपादितम्, तदा कः कस्य स्वभावो वस्तुत इति कस्य केन वेदनं स्यात्? उक्तं च भगवता—\n\n सर्वधर्माः शून्याः, शून्यतालक्षणं चित्तम्। सर्वधर्मा विविक्ताः, विविक्ततालक्षणं चित्तम्।\n\nइति।", "ground_truth": [["Author", "भगवता"], ["Quote", "सर्वधर्माः शून्याः, शून्यतालक्षणं चित्तम्। सर्वधर्मा विविक्ताः, विविक्ततालक्षणं चित्तम्।"]], "txt_src": "prajñākaramati_bcap_c9_1-20.txt_64"}
{"id": 150, "text": "स्याद् एवम्—युक्तिशून्यं वचनमात्रम् एतत्, यतः इयम् अत्र युक्तिर् अस्तीत्य् आह—यदि नास्तीत्यादि ।\n\n यदि नास्ति स्वसंवित्तिर् विज्ञानं स्मर्यते कथम् ।\n\nयदि स्वसंवेदनं विज्ञानस्य नास्ति न विद्यते, तदा विज्ञानं स्मर्यते कथम्? विज्ञानस्य स्वसंवेदनाभावाद् उत्तरकालं स्मरणं न स्यात्। न हि अननुभूतस्मरणं युक्तम्, अतिप्रसं मन्त्रौषधादीनां सामग्री समुदायः, समग्राणि कारणानि, तावत्कालं मायापि वर्तते, न अर्वाङ् निवर्तते, नापि ततः परं प्रवर्तते। एवं यावद् अविद्याकर्मतृष्णास्वभावा सामग्री, तावत् सत्त्वसंतानमायापि वर्तते, इदंप्रत्ययतायत्तवृत्तित्वात्। यदि न परमार्थतः सत्त्वो ऽस्ति, कथम् आसंसारं सत्त्वसंतानः प्रवर्तते? न तु मायावद् अचिरं निवर्तते? उक्तम् अत्र—यावत् प्रत्ययसामग्री तावत् प्रवर्तते, यस्य तु तथा नास्ति, स नानुवर्तत इति। अपि च न चिरकालावस्थितिः सम्यक्त्वव्यवस्थानिबन्धनम् इत्य् आह—दीर्घसंतान इत्यादि।\n\n दीर्घसंतानमात्रेण कथं सत्त्वो ऽस्ति सत्यतः ॥\n\nदीर्घश् चिरकालावस्थितः संतानः प्रवाहः, स एव केवलस् तन्मात्रं तेन। कथम् इति पृच्छति केन प्रकारेण सत्त्वो ऽस्ति विद्यते सत्यतः परमार्थतः। एतावांस् तु विशेषः—यस्य हि दीर्घकालावस्थितिहेतुप्रत्ययविशेषो ऽस्ति, स दीर्घकालम् अनुवर्तते। यस्य तु तथा नास्ति, स नानुवर्तत इति। न तु तावता सम्यङ्मिथ्यात्वम्। तस्मान् मायास्वभावत्वे ऽपि न पुनर्जन्मासंभवः।", "ground_truth": [], "txt_src": "prajñākaramati_bcap_c9_1-20.txt_56"}
{"id": 177, "text": "तावद् भावयेद् यावद् अनुपलब्धिकं कुर्याद् इत्य् उक्ते एतद् एव दृष्टान्तलक्षितं सादरनिरन्तरदीर्घकालाभ्यासेन भाव्यमानो मण्डलचक्राद्याकारो निष्पादयिष्यति, पूर्वप्रणिधानवशात् सम्भोगनिर्माणकायाव् इति ।\n\nयद्वा सातम् इदम् अनुभूतं सादरादिभावनया स्फुटतां स्वयम् एष्यति । यद् आहुः—\n\n तस्माद् भूतम् अभूतं वा यद् यद् एवातिभाव्यते ।\n भावनाबलनिष्पत्तौ तत् स्फुटाकल्पधीफलम् ॥\n\nइति ।", "ground_truth": [["Quote", "तावद् भावयेद् यावद् अनुपलब्धिकं कुर्याद्"], ["Quote", "तस्माद् भूतम् अभूतं वा यद् यद् एवातिभाव्यते ।\n भावनाबलनिष्पत्तौ तत् स्फुटाकल्पधीफलम् ॥"]], "txt_src": "sekanirdeśapañjikā.txt_7"}
{"id": 184, "text": "तद् अप्य् अपेशलम् । यतः सिद्ध्यवस्थायाम् इदं सर्वं न साधनावस्थायाम् । अतस् तथाविधसाधनाभावे ऽपि सप्ताङ्गयुक्तसाध्यसिद्धिप्रसङ्गः पारमितानये ऽपि दुर्निवारः ।\n\n प्राग् असम्पुटता भाव्या निष्पत्तौ सा भविष्यति ।\n एतत् सम्मतम् अस्माकं साधनं पुनर् अन्यथा ॥\n\nइति ।", "ground_truth": [["Quote", "प्राग् असम्पुटता भाव्या निष्पत्तौ सा भविष्यति ।\n एतत् सम्मतम् अस्माकं साधनं पुनर् अन्यथा ॥"]], "txt_src": "sekanirdeśapañjikā.txt_14"}
{"id": 10, "text": "ननु च व्यवहारानुपयुक्तम् उपदर्शयितुं किं प्रयोजनम्? ईदृग्लक्षणयुक्तं यदि मानसं प्रत्यक्षं स्यात्, न कश्चिद् दोषः स्याद् इत्य् आगमस्यापि विशुद्धिर् अनेन प्रतिपादितेति प्रयोजनम्। \n\nसर्वचित्तचैत्तानाम् आत्मसंवेदनं स्वसंवेदनम्। चित्तं वस्तुमात्रग्राहकं ज्ञानम्। चित्ते भावाश् चैत्ताः, वस्तुनो विशेषरूपग्राहका सुखदुःखोपेक्षालक्षणाः। तेषां सर्वचित्तचैत्तानाम् आत्मा संवेद्यते येन रूपेण तत् स्वरूपम् आत्मस्वरूपसाक्षात्कारित्वात् स्वसंवेदनं प्रत्यक्षम्। कल्पनापोढम् अभ्रान्तं चोच्यते।", "ground_truth": [], "txt_src": "mokṣākaragupta_tarkabhāṣā.txt_11"}
{"id": 405, "text": "एवम् अज्ञानी कायवाक्चित्तसुचरितं वा दुश्चरितं वा स्वकीयप्रकृत्याभासवायुवाहनस्वभावम् अज्ञात्वा स्वं कायं स्वं वाक् स्वं चित्तम् इत्य् अहङ्कारममकारेण शुभाशुभकर्म कृत्वा सुगतिदुर्गतिपरायणो भवति । प्रकृत्याभासक्रमेण चित्तविवेकाधिगतो ज्ञानी कायवाक्चित्तसुचरितं वा दुश्चरितं वा न मन्यते न विकल्पयते । यस्मात् शुभाशुभप्रकृतयः शून्यत्रयसमुद्भवा वायुवाहनवशात् क्षणे क्षणे चोत्पद्य विषयान् अनुभूय पुनः पुनः प्रभास्वरं प्रविशन्ति ॥ यथोक्तम् अनुत्तरसन्धौ—\n\n पयोधरा यथा नैके नानासंस्थानवर्णकाः ।\n उद्भूता गगनाभोगाल् लयं गच्छन्ति तत्र वै ॥\n एवं प्रकृतयः सर्वा आभासत्रयहेतुकाः ।\n निर्विश्य विषयान् कृत्स्नान् प्रविशन्ति प्रभास्वरम् ॥\n एषां स्वभावाविज्ञानाद् अज्ञानपटलावृताः ।\n कृत्वा शुभाशुभं कर्म भ्रमन्ति गतिपञ्चके ॥\n आनन्तर्यादिकं कृत्वा नरकेषु विपच्यते ।\n शुभं दानादिकं कृत्वा स्वर्गादिषु महीयते ॥\n अनन्तजन्मसाहस्रं प्राप्य चैवं पुनः पुनः ।\n पूर्वकर्मविपाको ऽयम् इति शोचति मोहतः ॥\n प्रकृत्याभासयोगेन येन क्लिश्यन्ति जन्तवः ।\n ज्ञात्वा तम् एव मुच्यन्ते ज्ञानिनो भवपञ्जरात् ॥\n\nइति । इमम् अर्थं द्योतयन्न् आह ॥ भगवान् किन्नरराजपरिपृच्छासूत्रे ॥\n\n चित्तचरितम् असंस्कृतम् अरूपी यथाविधम् । वायुर् अशक्तः । सर्वलोके चित्तप्रकृतिं ज्ञात्वा तु तां विशुद्धत्वान् न भवति क्लेशतमसः सम्भवो हि ॥\n\nइति ॥", "ground_truth": [["Author", "भगवान्"], ["Title", "अनुत्तरसन्धौ"], ["Title", "किन्नरराजपरिपृच्छासूत्रे"], ["Quote", "पयोधरा यथा नैके नानासंस्थानवर्णकाः ।\n उद्भूता गगनाभोगाल् लयं गच्छन्ति तत्र वै ॥\n एवं प्रकृतयः सर्वा आभासत्रयहेतुकाः ।\n निर्विश्य विषयान् कृत्स्नान् प्रविशन्ति प्रभास्वरम् ॥\n एषां स्वभावाविज्ञानाद् अज्ञानपटलावृताः ।\n कृत्वा शुभाशुभं कर्म भ्रमन्ति गतिपञ्चके ॥\n आनन्तर्यादिकं कृत्वा नरकेषु विपच्यते ।\n शुभं दानादिकं कृत्वा स्वर्गादिषु महीयते ॥\n अनन्तजन्मसाहस्रं प्राप्य चैवं पुनः पुनः ।\n पूर्वकर्मविपाको ऽयम् इति शोचति मोहतः ॥\n प्रकृत्याभासयोगेन येन क्लिश्यन्ति जन्तवः ।\n ज्ञात्वा तम् एव मुच्यन्ते ज्ञानिनो भवपञ्जरात् ॥"], ["Quote", "चित्तचरितम् असंस्कृतम् अरूपी यथाविधम् । वायुर् अशक्तः । सर्वलोके चित्तप्रकृतिं ज्ञात्वा तु तां विशुद्धत्वान् न भवति क्लेशतमसः सम्भवो हि ॥"]], "txt_src": "āryadeva_sūtaka.txt_25"}
{"id": 103, "text": "सा च प्रज्ञा द्विविधाहेतुभूता फलभूता च। हेतुभूतापि द्विविधा—अधिमुक्तिचरितस्य च भूमिप्रविष्टस्य च बोधिसत्त्वस्य। फलभूता तु सर्वाकारवरोपेता सर्वधर्मशून्यताधिगमस्वभावानिमित्तयोगेन। तत्र प्रथमतो हेतुभूता श्रुतचिन्ताभावनामयी क्रमेणाभ्यासाद् भूमिप्रविष्टस्य प्रज्ञां निर्वर्तयति। सा चापरापरभूमिप्रतिलम्भयोगेन प्रकर्षम् अभिवर्धयन्ती यावद् उभयावरणविगमात् सकलकल्पनाजालविगतबुद्धत्वस्वभावप्रज्ञां निष्पादयति।\n\nअत एवाह—दुःखनिवृत्तिकाङ्क्षयेति। दुःखस्य पञ्चगतिसंगृहीतसत्त्वराशिगतस्य स्वात्मगतस्य च सांसारिकस्य जातिव्याधिजरामरणस्वभावस्य प्रियविप्रयोगाप्रियसंप्रयोगपर्येष्यमाणलाभविघात लक्षणस्य, संक्षेपतः पञ्चोपादानस्कन्धात्मकस्य च, निवृत्तिः निर्वाणम् उपशमः। पुनर् अनुत्पत्तिधर्मकतया आत्यन्तिकसमुच्छेद इत्य् अर्थः। तस्याः काङ्क्षया अभिलाषेण। छन्देनेति यावत्। तथाहि विपर्याससंज्ञिनो ऽसत्सत्त्वसमारोपाभिनिवेशवशाद् आत्मात्मीयग्रहप्रवृत्तेर् अयोनिशोमनसिकारप्रसूतो रागादिक्लेशगणः समुपजायते। तस्मात् कर्म, ततो जन्म, ततश् च व्याधिजरामरणशोकपरिदेवदुःखदौर्मनस्योपायासाश् च प्रजायन्ते। एवम् अस्य केवलस्य महतो दुःखस्कन्धस्य समुदयो भवति। तद् एवम् अनुलोमाकारं प्रतीत्यसमुत्पादं सम्यक्प्रज्ञया व्यवलोकयतः। पुनस् तम् एव निरात्मकम् अस्वामिकं मायामरीचिगन्धर्वनगरस्वप्नप्रतिबिम्बादिसमानाकारतया परमार्थतो निःस्वभावं पश्यतो यथाभूतपरिज्ञानात् तद्विपक्षात्मकतया मोहस्वभावम् अविद्याभवाङ्गं निवर्तते, अविद्यानिरोधात् तत्प्रत्ययाः संस्कारा निरुध्यन्ते। एवं पूर्वपूर्वस्य कारणभूतस्य निरोधाद् उत्तरोत्तरकार्यभूतस्य निरोधो वेदितव्यः, यावज् जातिनिरोधाज् जरामरणशोकपरिदेवदुःखदौर्मनस्योपायासाश् च निरुध्यन्ते।", "ground_truth": [], "txt_src": "prajñākaramati_bcap_c9_1-20.txt_9"}
{"id": 81, "text": "असामग्री हेतुप्रत्ययानां विकलता। सामग्री हेतुप्रत्ययानाम् अविकलता। महायानाभिधर्मसमुच्चय उक्तम्—\n\n    पृथग्जनत्वं कतमत्? आर्यधर्माणाम् अप्रतिलम्भः।\n\nइति। तद् अप्राप्ताव् अन्तर्भवति। तथा—\n\n     जवः कतमः? हेतुफलाशुप्रवृत्तिः। अनुक्रमः कतमः? हेतुफलायुगपत् प्रवृत्तिः। कालः कतमः? हेतुफलयोः प्रबन्धेन प्रवृत्तिः। अस्यां सत्यां यत् तत्र हेतुफलम् उत्पन्नं निरुद्धं सो ऽतीतः काल इति प्रज्ञप्यते। यद् अनुत्पन्नं सो ऽनागतः। यद् उत्पन्नानिरुद्धं स प्रत्युत्पन्न इति। देशः कतमः? दशसु दिक्षु हेतुफलम्। हेतुफलस्य दिग्व्याप्तौ देशोपचारः। संख्या कतमा? संस्काराणां प्रत्येकशो भेदः। अभिन्नैकात्मकत्वे द्वित्रिसंख्याद्यनुपपत्तेः। \n\nइति।\n\nएते च प्राप्त्यादयो भेदान्तरप्रतिक्षेपाव्यावृत्तिभेदेन पृथग् इव व्यवस्थाप्यन्ते। न तु तत्त्वत इति सुनिरूपितं महायाने प्रमाणवार्त्तिकादौ च। अतो द्रव्यतो न सन्त्य् एव विप्रयुक्ताः संस्काराः।", "ground_truth": [["Title", "महायानाभिधर्मसमुच्चय"], ["Title", "प्रमाणवार्त्तिकादौ"], ["Quote", "पृथग्जनत्वं कतमत्? आर्यधर्माणाम् अप्रतिलम्भः।"], ["Quote", "जवः कतमः? हेतुफलाशुप्रवृत्तिः। अनुक्रमः कतमः? हेतुफलायुगपत् प्रवृत्तिः। कालः कतमः? हेतुफलयोः प्रबन्धेन प्रवृत्तिः। अस्यां सत्यां यत् तत्र हेतुफलम् उत्पन्नं निरुद्धं सो ऽतीतः काल इति प्रज्ञप्यते। यद् अनुत्पन्नं सो ऽनागतः। यद् उत्पन्नानिरुद्धं स प्रत्युत्पन्न इति। देशः कतमः? दशसु दिक्षु हेतुफलम्। हेतुफलस्य दिग्व्याप्तौ देशोपचारः। संख्या कतमा? संस्काराणां प्रत्येकशो भेदः। अभिन्नैकात्मकत्वे द्वित्रिसंख्याद्यनुपपत्तेः।"]], "txt_src": "abhayākaragupta_munimatālaṅkāra.txt_34"}
{"id": 38, "text": "सौत्रान्तिकानां मतम्—ज्ञानम् एवेदं सर्वं नीलाद्याकारेण प्रतिभासते। न बाह्यो ऽर्थः, जडस्य प्रकाशायोगात्, यथोक्तं—\n\n स्वकारज्ञानजनका दृश्या नेन्द्रियगोचाराः ॥\n\nइति।\n\nअलङ्कारकारेणाप्य् उक्तम्—\n\n यदि संवेद्यते नीलं कथं बाह्यं तद् उच्यते ।\n न चेत् संवेद्यते नीलं कथं बाह्यं तद् उच्यते ॥\n\nननु यदि प्रकाशमानं ज्ञानम् एवदं, तदास्ति बाह्यो ऽर्थ इति कुतः? बाह्यार्थसिद्धिस् तु स्याद् वयतिरेकतः। न हि सर्वत्र सर्वदा नीलादय आकाराः प्रकाशन्ते। न चैतत् स्वोपादानमात्रबलभावित्वे सति युज्यते, नियतविषये प्रवृत्त्ययोगात्। तस्माद् अस्ति किञ्चिद् एषां समनन्तरप्रत्ययव्यतिरिक्तं यद् बलेन क्वचित् कदाचित् भवन्तीति शक्यम् अवसातुम्।", "ground_truth": [["Author", "अलङ्कारकारेणा"], ["Quote", "स्वकारज्ञानजनका दृश्या नेन्द्रियगोचाराः ॥"], ["Quote", "यदि संवेद्यते नीलं कथं बाह्यं तद् उच्यते ।\n न चेत् संवेद्यते नीलं कथं बाह्यं तद् उच्यते ॥"]], "txt_src": "mokṣākaragupta_tarkabhāṣā.txt_39"}
{"id": 355, "text": "निरवशेषप्रणिधानोपसङ्ग्रहार्थं समन्तभद्रप्रणिधिविशेषणोपादानम् । तत्र यथैव श्रावकयाने प्रतिपन्नकफलमार्गावस्थाभेदेनाष्टौ श्रावकभूमयो व्यवस्थाप्यन्ते । तथा महायाने ऽपि बोधिसत्त्वानां दश बोधिसत्त्वभूमयः । यथा चोत्पन्ननिर्वेधभागीयावस्थः श्रावको नैवाद्यफलप्रतिपन्नकावस्थ इष्यते । एवं भावी बोधिसत्त्वः । यथा रत्नमेघसूत्रे—\n\n यद् अधिमात्राधिमुक्तिचर्याधर्मतया प्रथमभूमिप्रतिलम्भाय समनन्तरावस्थानम् । इयं बोधिसत्त्वस्यानुत्पादितबोधिचित्तभूमिः ।\n\nतदधिमुक्तिचर्याक्षणावस्थितश् च तत्रैव व्याख्यातः—\n\n तद्यथापि नाम कुलपुत्र राजा चक्रवर्ती समतिक्रान्तश् च भवति मानुष्यकं वर्णम् असम्प्राप्तश् च भवति दिव्यं वर्णम् । एवम् एव बोधिसत्त्वः समतिक्रान्तश् च भवति सर्वलौकिकश्रावकप्रत्येकबुद्धभूमीर् असम्प्राप्तश् च भवति पारमार्थिकबोधिसत्त्वभूमीः ।\n\nयदा त्व् अयं प्रमुदिताख्याद्यभूमिप्रविष्टो भवति । अतः प्रभृत्य् एव हि तस्य लाभतः स बोधिसत्त्वध्वनिनैव कथ्यते ॥", "ground_truth": [["Title", "रत्नमेघसूत्रे"], ["Quote", "यद् अधिमात्राधिमुक्तिचर्याधर्मतया प्रथमभूमिप्रतिलम्भाय समनन्तरावस्थानम् । इयं बोधिसत्त्वस्यानुत्पादितबोधिचित्तभूमिः ।"], ["Quote", "तद्यथापि नाम कुलपुत्र राजा चक्रवर्ती समतिक्रान्तश् च भवति मानुष्यकं वर्णम् असम्प्राप्तश् च भवति दिव्यं वर्णम् । एवम् एव बोधिसत्त्वः समतिक्रान्तश् च भवति सर्वलौकिकश्रावकप्रत्येकबुद्धभूमीर् असम्प्राप्तश् च भवति पारमार्थिकबोधिसत्त्वभूमीः ।"]], "txt_src": "candrakīrti_madhyamakāvatāra_1-5.txt_6"}
{"id": 167, "text": "कार्यकारणभावो ऽपि न तस्य नियामको युज्यते, कार्यकारणभावस्यैव परमार्थतो ऽभावात्, सत्य् अपि तस्मिन् सर्वज्ञानानां स्वप्रतिपत्तिनिष्ठतया तद्ग्रहणस्याशक्यत्वात्। यथाव्यवहारम् अभ्युपगमे काल्पनिकत्वम्, काल्पनिकत्वे च सर्वव्यवहाराणां कल्पनानिर्मितत्वात् सांवृतत्वम् इति साधितं नः साध्यम्। इति न स्मृतेः स्वसंवेदनसिद्धिः।\n\nभवतो ऽपि कथं तर्हि स्वसंवेदनाभावे स्मृतिर् इत्य् आह—अन्यानुभूत इत्यादि।\n\n अन्यानुभूते संबन्धात् स्मृतिर् आखुविषं यथा ॥ ब्च_९।२४ ॥\n\nज्ञानाद् अन्यस्मिन् ग्राह्ये वस्तुनि विषये ऽनुभूते सति ज्ञाने स्मृतिः स्मरणम् उपजायते। ननु अन्यस्मिन्न् अनुभूते ऽन्यत्र स्मरणे ऽतिप्रसङ्गः स्याद् इत्य् आह—संबन्धाद् इति। विषये ऽनुभूते तद्विज्ञानस्मरणं संबन्धाद् भवति। विज्ञानं हि तद्ग्राहकतया तत्संबद्धम्। अतो विज्ञानं स्मर्यते, नान्यत्। सत्य् अपि संबन्धे ऽन्यस्मिन्न् अनुभूते ऽन्यस्य स्मरणे विप्लुतं स्मरणं स्याद् इति चेत्, न, पूर्वम् अनुभूतो विषय उत्तरकालम् अनुस्मर्यमाणः स एवानुभवविशिष्टो ऽनुस्मर्यते, तद्विशिष्टस्य तस्य ग्रहणात्। ज्ञानम् एव च विषयानुभवो नान्य इति विषयानुभवस्मरणात् तत्संबद्धतया ज्ञाने स्मरणम् अभिधीयते, न तु विषयरहितं ज्ञानम् अपि केवलम् अनुस्मर्यते इत्य् अदोषः।", "ground_truth": [], "txt_src": "prajñākaramati_bcap_c9_1-20.txt_73"}
{"id": 421, "text": "समाधिराजसूत्रे चन्द्रप्रभकुमारेणापि तथागतकायो वर्णितः ॥\n\n खसमा विरजा वररूपधरा अशरीर अलक्षण प्रज्ञसुता ।\n सुगम्भीरगुणोदधि कारुणिका दद मूर्ध्नि पाणि मम अप्रतिमा ॥\n\nइति ॥ आर्याष्टसाहस्रिकायाम् अप्य् आह ॥\n\n निर्वाणं मायोपमं स्वप्नोपमम् इति वदामि । निर्वाणाद् अन्यः कश्चिद् विशिष्टतरो धर्मः स्यात् तम् अप्य् अहं मायोपमं स्वप्नोपमम् इति वदामि ॥\n\nअथ तस्यैव विशेषणम् । न च रूपं न चारूपं न सत्यं न च मृषेति ॥ एवं न भावो नाप्य् अभावो नोच्छेदो नापि शाश्वतो । न साकारो न निराकारो न धर्मो नाधर्मो न सङ्क्लेशो न व्यवदानं न संसारो न निर्वाणं न नित्यो नानित्यो नात्मा न चानात्मा नापरात्मा नाध्यात्मा न बहिर्धा न लौकिकं न लोकोत्तरं न द्वयं नाद्वयम् इति ।", "ground_truth": [["Author", "चन्द्रप्रभकुमारेणापि"], ["Title", "समाधिराजसूत्रे"], ["Title", "आर्याष्टसाहस्रिकायाम्"], ["Quote", "खसमा विरजा वररूपधरा अशरीर अलक्षण प्रज्ञसुता ।\n सुगम्भीरगुणोदधि कारुणिका दद मूर्ध्नि पाणि मम अप्रतिमा ॥"], ["Quote", "निर्वाणं मायोपमं स्वप्नोपमम् इति वदामि । निर्वाणाद् अन्यः कश्चिद् विशिष्टतरो धर्मः स्यात् तम् अप्य् अहं मायोपमं स्वप्नोपमम् इति वदामि ॥"]], "txt_src": "āryadeva_sūtaka.txt_41"}
{"id": 375, "text": "गम्भीरोदारधर्मभाजनं च सत्त्वं निमित्तज्ञैर् ज्ञात्वा न श्रावकयानादिधर्मेष्व् अवतारयेत्। न चाचारं शिक्षासंवरकरणीयतां मुक्त्वा सूत्रान्तादिपाठेनैव तव शुद्धिर् भविष्यतीति धर्मकामं प्रभावयेत्। आह चात्र पुनर् अपरो ऽनर्थो रत्नकूटे दृष्टः— \n\n अपरिपाचितेषु सत्त्वेषु विश्वासो बोधिसत्त्वस्खलितम्। अभाजनीभूतेषूदारबुद्धधर्मप्रकाशना बोधिसत्त्वस्खलितम्। उदाराधिमुक्तिकेषु सत्त्वेषु हीनयानप्रकाशना बोधिसत्त्वस्खलितम्।\n\nआर्यसर्वधर्मवैपुल्यसंग्रहे सूक्ष्मो ऽप्य् अनर्थ उक्तः—\n \n सूक्ष्मं हि मञ्जुश्रीः सद्धर्मप्रतिक्षेपकर्मावरणम्। यो हि कश्चिन् मञ्जुश्रीः तथागतभाषिते धर्मे कस्मिंश्चित् शोभनसंज्ञां करोति, क्वचिद् अशोभनसंज्ञाम्, स सद्धर्मं प्रतिक्षिपति। तेन सद्धर्मप्रतिक्षेप्त्रा तथागतो ऽभ्याख्यातो भवति, संघो ऽपवादितो भवति, य एवं वदति—इदं युक्तम् इदम् अयुक्तम्।\n\nआर्याकाशगर्भसूत्रे च मूलापत्तिप्रस्तावे चोक्तम्—\n\n पुनर् अपरम् आदिकर्मिको बोधिसत्त्वः केषांचिद् एवं वक्ष्यति—किं भोः प्रातिमोक्षविनयेन? शीलेन सुरक्षितेन शीघ्रं त्वम् अनुत्तरायां सम्यक्संबोधौ चित्तम् उत्पादयस्व। महायानं पठ। यत् ते किंचित् कायवाङ्मनोभिः क्लेशप्रत्ययाद् अकुशलं कर्म समुदानीतम्, तेन ते शुद्धिर् भविष्यत्य् अविपाकम्, यावद् यथा पूर्वोक्तम्। इयम् आदिकर्मिकस्य बोधिसत्त्वस्य तृतीया मूलापत्तिः।", "ground_truth": [["Title", "रत्नकूटे"], ["Title", "आर्यसर्वधर्मवैपुल्यसंग्रहे"], ["Title", "आर्याकाशगर्भसूत्रे"], ["Quote", "अपरिपाचितेषु सत्त्वेषु विश्वासो बोधिसत्त्वस्खलितम्। अभाजनीभूतेषूदारबुद्धधर्मप्रकाशना बोधिसत्त्वस्खलितम्। उदाराधिमुक्तिकेषु सत्त्वेषु हीनयानप्रकाशना बोधिसत्त्वस्खलितम्।"], ["Quote", "सूक्ष्मं हि मञ्जुश्रीः सद्धर्मप्रतिक्षेपकर्मावरणम्। यो हि कश्चिन् मञ्जुश्रीः तथागतभाषिते धर्मे कस्मिंश्चित् शोभनसंज्ञां करोति, क्वचिद् अशोभनसंज्ञाम्, स सद्धर्मं प्रतिक्षिपति। तेन सद्धर्मप्रतिक्षेप्त्रा तथागतो ऽभ्याख्यातो भवति, संघो ऽपवादितो भवति, य एवं वदति—इदं युक्तम् इदम् अयुक्तम्।"], ["Quote", "पुनर् अपरम् आदिकर्मिको बोधिसत्त्वः केषांचिद् एवं वक्ष्यति—किं भोः प्रातिमोक्षविनयेन? शीलेन सुरक्षितेन शीघ्रं त्वम् अनुत्तरायां सम्यक्संबोधौ चित्तम् उत्पादयस्व। महायानं पठ। यत् ते किंचित् कायवाङ्मनोभिः क्लेशप्रत्ययाद् अकुशलं कर्म समुदानीतम्, तेन ते शुद्धिर् भविष्यत्य् अविपाकम्, यावद् यथा पूर्वोक्तम्। इयम् आदिकर्मिकस्य बोधिसत्त्वस्य तृतीया मूलापत्तिः।"]], "txt_src": "prajñākaramati_bcap_c5.txt_15"}
{"id": 198, "text": "नन्व् एतत् कथम् अवगम्यते यद् उभयत्रायम् अर्थो विवक्षित इति । उच्यते—\n\n कमलाकाशे मणिवरटकयोः पीडनस्थाने ।\n वज्रपर्यङ्कतश् चित्तं मण्यन्तर्गतम् ईक्षयन् ।\n यत् तद् उत्पद्यते ज्ञानं ज्ञानं तद्रूपम् इत्य् अलम् ॥\n\nइति परमाद्ये प्रवचनात् । अत्रायम् अर्थः । कमलस्याकाशे कमलमध्यशून्यदेशे मणिवरटकयोः पञ्कजकुलिशयोः पीडनस्थाने सङ्घट्टनस्थाने । वज्रपर्यङ्कत इति वज्रस्य परि सर्वतो ऽङ्कतः क्रोडत इति पञ्चम्या वज्राद् बहिर् लग्नमात्रं विवक्षितम् । चित्तं मण्योर् अन्तर्गतम् ईक्षमाणस्य यद् विज्ञानम् उत्पद्यते तद् विज्ञानस्वरूपम् इत्य् अर्थः । तथा च वजामृते—\n\n नाभिमध्ये स्थितं देवि कर्णिकागूढगोचरे ।\n स्रवते शुक्ररूपेण भगलिङ्गान्तरे स्थितम् ॥\n\nइति ।", "ground_truth": [["Title", "परमाद्ये"], ["Title", "वजामृते"], ["Quote", "कमलाकाशे मणिवरटकयोः पीडनस्थाने ।\n वज्रपर्यङ्कतश् चित्तं मण्यन्तर्गतम् ईक्षयन् ।\n यत् तद् उत्पद्यते ज्ञानं ज्ञानं तद्रूपम् इत्य् अलम् ॥"], ["Quote", "नाभिमध्ये स्थितं देवि कर्णिकागूढगोचरे ।\n स्रवते शुक्ररूपेण भगलिङ्गान्तरे स्थितम् ॥"]], "txt_src": "sekanirdeśapañjikā.txt_28"}
{"id": 384, "text": "वज्रगुरुर् आह—निर्दिष्टं भगवता वज्रोष्णीषतन्त्रे—\n\n वज्रपाणिर् आह—कथं भगवन् सर्वधर्माणाम् आलयं परमार्थसत्यम्?\n\n भगवान् आह—सर्वधर्मा गुह्यकाधिपते स्कन्धधात्वायतनात्मका जगत्स्थावरजङ्गमाः। ते हि परमार्थसत्याश्रयाः। अस्थानयोगेन परमार्थसत्यम् अनात्मकम् अनभिभूतं सर्वशून्यम्। न वृद्धिर्। न परिहाणिः। सुविशुद्धं खसमं निर्मलस्वभावम् अनक्षरम् अवाच्यम् कायवाक्चित्तरहितम्। न तद् अस्ति, न च नास्ति। न चरति, न न चरति। न दूरे, नासन्ने, न शून्यं नाशून्यं, न मध्यमं च। तद् इदं परमार्थसत्यम्। अतस् तस्य परमगाम्भीर्यदुरवगाहस्यानुत्पादानिरोधस्य संवृतिसत्यप्रत्ययम्। \n\n संवृतिसत्यं तावत् स्वप्नेन्द्रजालदर्पणप्रतिबिम्बवन् मायासमाधिः। स्वलक्षणं चतुर्ब्रह्मविहारहेतुः। ताभ्यां युगनद्धवाहिक्रमः सो ऽयं भूतनयात्मकः समाधिः सर्वोपलम्भोपशमः। समस्तम् एतत् तत्त्वम्।\n\nइति।", "ground_truth": [["Author", "भगवता"], ["Title", "वज्रोष्णीषतन्त्रे"], ["Quote", "वज्रपाणिर् आह—कथं भगवन् सर्वधर्माणाम् आलयं परमार्थसत्यम्?\n\n भगवान् आह—सर्वधर्मा गुह्यकाधिपते स्कन्धधात्वायतनात्मका जगत्स्थावरजङ्गमाः। ते हि परमार्थसत्याश्रयाः। अस्थानयोगेन परमार्थसत्यम् अनात्मकम् अनभिभूतं सर्वशून्यम्। न वृद्धिर्। न परिहाणिः। सुविशुद्धं खसमं निर्मलस्वभावम् अनक्षरम् अवाच्यम् कायवाक्चित्तरहितम्। न तद् अस्ति, न च नास्ति। न चरति, न न चरति। न दूरे, नासन्ने, न शून्यं नाशून्यं, न मध्यमं च। तद् इदं परमार्थसत्यम्। अतस् तस्य परमगाम्भीर्यदुरवगाहस्यानुत्पादानिरोधस्य संवृतिसत्यप्रत्ययम्। \n\n संवृतिसत्यं तावत् स्वप्नेन्द्रजालदर्पणप्रतिबिम्बवन् मायासमाधिः। स्वलक्षणं चतुर्ब्रह्मविहारहेतुः। ताभ्यां युगनद्धवाहिक्रमः सो ऽयं भूतनयात्मकः समाधिः सर्वोपलम्भोपशमः। समस्तम् एतत् तत्त्वम्।"]], "txt_src": "āryadeva_sūtaka.txt_4"}
{"id": 210, "text": "तत्र हि ज्ञानज्ञेयसमारोपशून्ये तत्त्वात्मके जगति मन्यता सविकल्पनिर्विकल्पाभ्यां नान्यथा । कथं तर्हि । यथा पूर्वं तत्त्वाज्ञाने तथैव तत्त्वज्ञाने ऽपि सर्वम् । तद् उक्तम्—\n\n नापनेयम् अतः किञ्चित् प्रक्षेप्तव्यं न किञ्चन । \n द्रष्तव्यं भूततो भूतं भूतदर्शी विमुच्यते ॥\n\nइति । तथान्यत्राप्य् उक्तम्—\n\n भवस्यैव परिज्ञानं निर्वाणम् इति कथ्यते ।\n\nइति । यद्वा सर्वं तथा यथा पूर्वम् इति यथानवबोध्ē सहजरूपं तथतारूपं सर्वं जगत् तथा बोधे ऽपि ज्ञेयम् । तद् उक्तम्—\n\n यथा पूर्वं तथा पश्चात् तथतां बुद्धवान् असि ॥\n\nइति । अन्यत्र च—सहजगतिका हि सर्वधर्माः। ते तां गतिं न व्यतिवर्तन्ते इति । तथा—\n\n अनुत्पादे ऽपि बुद्धानां तथैव धर्मता स्थिता ।\n\nइत्यादिविस्तरः ।", "ground_truth": [["Quote", "नापनेयम् अतः किञ्चित् प्रक्षेप्तव्यं न किञ्चन । \n द्रष्तव्यं भूततो भूतं भूतदर्शी विमुच्यते ॥"], ["Quote", "भवस्यैव परिज्ञानं निर्वाणम् इति कथ्यते ।"], ["Quote", "यथा पूर्वं तथा पश्चात् तथतां बुद्धवान् असि ॥"], ["Quote", "सहजगतिका हि सर्वधर्माः। ते तां गतिं न व्यतिवर्तन्ते"], ["Quote", "अनुत्पादे ऽपि बुद्धानां तथैव धर्मता स्थिता ।"]], "txt_src": "sekanirdeśapañjikā.txt_40"}
{"id": 301, "text": "अनुस्मृतिः साधनम् उच्यत इति। उक्तं च—\n\n स्थिरं वै वज्रमार्गेण स्फारयेत् तं खधातुषु ।\n विभाव्य यदनुस्मृत्या तदाकारं तु संस्फरेत् ॥\n\nइति। वज्रमार्गेणालंघनीयपञ्चनिमित्तानुपूर्वेण प्रभास्वरप्रवेशेन स्थिरं विशुद्धं चित्तं खधातुषु लोकधातुषु स्फारयेद् धर्मकायस्वरूपेण। एवम् आत्मानं प्रभास्वरगतं विभाव्य साक्षात्कृत्वा यत् पूर्वम् अनुस्मृत्या मरीचिकाद्याकारेण भूतकोटिं प्रापितं तदाकारेण तेनैव क्रमेण संस्फरेत्। एतद् अनन्तरोक्तम् अङ्गं पञ्चमम् अनुस्मृतिर् इति।", "ground_truth": [["Quote", "स्थिरं वै वज्रमार्गेण स्फारयेत् तं खधातुषु ।\n विभाव्य यदनुस्मृत्या तदाकारं तु संस्फरेत् ॥"]], "txt_src": "raviśrījñāna_guṇabharaṇī.txt_33"}
{"id": 194, "text": "एतद् एव चतुःकोटिरहितम् । तद् उक्तं भर्गशिकायां शाक्तेये तन्त्र—\n\n न सन् न चासत् सदसन् न च तन् नोभयोज्झितम् । \n दुर्विज्ञेया हि सावस्था किम् अप्य् एतद् अनुत्तमम् ॥\n\nइति ।", "ground_truth": [["Title", "भर्गशिकायां शाक्तेये तन्त्र"], ["Quote", "न सन् न चासत् सदसन् न च तन् नोभयोज्झितम् । \n दुर्विज्ञेया हि सावस्था किम् अप्य् एतद् अनुत्तमम् ॥"]], "txt_src": "sekanirdeśapañjikā.txt_24"}
{"id": 89, "text": "संवृतिश् च सर्वैवावस्तुरूपेत्य् उपपादितम्। अतो ऽस्या वृक्षादिसंवृतेः स्वानुरूपम् अनाद्यवस्तुभूतम् एवोपादानं न्याय्यम्। न विज्ञानादि वस्तुभूतम्, तस्य तद्विरुद्धत्वाच् च। तस्माद् अविचारप्रसिद्धेषु यद् अध्यारोपितम् उत्पादस्थितिभङ्गादि मायास्वप्नगन्धर्वनगरनिर्माणादिवत्, तत् संवृतिसत्यम् इति व्यवस्थाप्यते। यत् त्व् अनध्यारोपितं सम्यक्प्रमाणपरिनिश्चितम् अनुत्पादादि, तत् परमार्थसत्यम्। तथा च धर्मसंगीताव् उक्तम्—\n\n अनुत्पादः सत्यम्। असत्यम् अन्ये धर्मा उत्पादादयो मृषामोषधर्माणः।\n\nइति।", "ground_truth": [["Title", "धर्मसंगीताव्"], ["Quote", "अनुत्पादः सत्यम्। असत्यम् अन्ये धर्मा उत्पादादयो मृषामोषधर्माणः।"]], "txt_src": "abhayākaragupta_munimatālaṅkāra.txt_42"}
{"id": 291, "text": "येति। शक्तिः प्राणशक्तिर् व्रजति परपदं निरालम्बस्थानं द्वादशान्तम् इति वामनासापुटे आकाशादिपृथ्वीमण्डलान्तं षोडशाङ्गुलादिद्वादशाङ्गुलपर्यन्तम्। कलान्तम् इति दक्षिणनासापुटे पृथ्वीमण्डलाद्याकाशान्तं द्वादशाङ्गुलादिषोडशाङ्गुलपर्यन्तम्। हूंकारनादोच्चारणेन प्राणापानानिलयोः संयोजनान् नाभौ संनिरुद्धा। सैव प्राणशक्तिस् तडिदनलनिभा विद्युदग्नितुल्या। चालिता प्रेरिता। सूचिर् इव सूचिवत्।", "ground_truth": [], "txt_src": "raviśrījñāna_guṇabharaṇī.txt_23"}
{"id": 163, "text": "ननु प्रियम् इदम् अनुष्ठितं प्रियेण यस्मात् जडस्वभावव्यावृत्तात्मतया स्वहेतुप्रत्ययाद् उत्पत्तिर् एव ज्ञानस्य प्रकाशान्तरनिरपेक्षस्यात्मप्रकाशता स्वसंवेदनम् उच्यते। एतद् एव त्वयापि नीलस्वरूपपरामर्षेण समर्थितम्। एतावन्मात्रेण प्रदीपो ऽपि दृष्टान्तीकृतः। न पुनर् अस्माभिः कर्मकर्तृक्रियाभेदेन ज्ञानस्यात्मप्रकाशनम् इष्यते, एकस्य सतः कर्मादिस्वभावत्रयस्यायोगात्। तन् न क्रियादिभेदेन दूषणे ऽपि किंचिद् दूषितम् अस्माकं स्यात्, स्वहेतुजनितस्यात्मप्रकाशस्यानुपघातात्। इति नात्मसंवेदने प्रतिपादितदोषप्रसङ्गः। तद् उक्तम्—\n\n विज्ञानं जडरूपेभ्यो व्यावृत्तम् उपजायते ।\n इयम् एवात्मसंवित्तिर् अस्य या जडरूपता ॥\n क्रियाकारकभेदेन न स्वसंवित्तिर् अस्य तु ।\n एकस्यानंशरूपस्य त्रैरूप्यानुपपत्तितः ॥\n\nइति।\n\nअत्रोच्यते—क्रियाकारकभेदेन व्यवहारप्रसिद्धं शब्दार्थम् अधिगम्य दूषणम् उक्तम्, स्वसंवेदनशब्दस्य तदर्थाभिधायकत्वात्। यदि पुनर् दोषभयाल् लोकप्रसिद्धो ऽपि शब्दार्थः परित्यज्यते, तदा लोकत एव बाधा भवतो भविष्यति। इत्थम् अपि न परमार्थतः स्वसंवेदनसिद्धिः। तथा हि हेतुप्रत्ययोपजनितस्य प्रतिबिम्बस्येव निःस्वभावत्वम् उक्तम्। तथा च सुतरां न स्वसंवेदनं ज्ञानस्य, तत्त्वतो निजस्वभावाभावात्। न च स्वभावाभावे गगनोत्पलस्यात्मसंवेदनम् उचितम्। न चापि जडस्वभावता मध्यमकवादिनं प्रति परमार्थतः कस्यचित् सिद्धा, येन जडव्यावृत्तम् अजडं स्वसंवेदनं स्यत्। तस्माद् अन्यान् एव वस्तुवादिनः प्रति युक्तम् एतद् वक्तुम्। ततो निःस्वभावतया न कथंचिद् अपि स्वसंवेदनसिद्धिः। एतत् पुनः पश्चात् स्मृत्युपस्थानोपदर्शनप्रस्तावे विस्तरेणोपदर्शयिष्यामः।", "ground_truth": [["Quote", "विज्ञानं जडरूपेभ्यो व्यावृत्तम् उपजायते ।\n इयम् एवात्मसंवित्तिर् अस्य या जडरूपता ॥\n क्रियाकारकभेदेन न स्वसंवित्तिर् अस्य तु ।\n एकस्यानंशरूपस्य त्रैरूप्यानुपपत्तितः ॥"]], "txt_src": "prajñākaramati_bcap_c9_1-20.txt_69"}
{"id": 324, "text": "पद्मभाजने च मध्ये चतुर्दलं पद्मं लिखेत् तत्कर्णिकायां पञ्चपदिकमन्त्रस्य चित्रसेनापदं दलेष्व् अन्यपदानि। सर्वांश् च मन्त्रान्\n\n देवो वै मन्त्ररूपेण सर्वसिद्धिप्रसाधकः ।\n\nइति सिद्धैकवीरतन्त्रवचनात् मन्त्रदेवतयोर् अभेदेन स्वस्वदेवतास्वभावान् भावयेत्। ततस् तच् छारम् अपक्वशरावे निधायैकविंशतिदिनानि प्रत्यहं त्रिकालम् अष्टोत्तरशतं ॐ बुद्धेत्यादिमन्त्रेणाभिमन्त्रयेत्। तदनु कपाले ऽप्य् एवम् इति च्छारं साधितं भवतीति। तेनेत्य् एवं साधितेन वज्रचूडमर्दितेन। स एवेति शत्रुः।", "ground_truth": [["Title", "सिद्धैकवीरतन्त्र"], ["Quote", "देवो वै मन्त्ररूपेण सर्वसिद्धिप्रसाधकः ।"]], "txt_src": "abhayākaragupta_abhayapaddhati.txt_16"}
{"id": 147, "text": "ननु प्रियम् इदम् अनुष्ठितं प्रियेण यस्मात् जडस्वभावव्यावृत्तात्मतया स्वहेतुप्रत्ययाद् उत्पत्तिर् एव ज्ञानस्य प्रकाशान्तरनिरपेक्षस्यात्मप्रकाशता स्वसंवेदनम् उच्यते। एतद् एव त्वयापि नीलस्वरूपपरामर्षेण समर्थितम्। एतावन्मात्रेण प्रदीपो ऽपि दृष्टान्तीकृतः। न पुनर् अस्माभिः कर्मकर्तृक्रियाभेदेन ज्ञानस्यात्मप्रकाशनम् इष्यते, एकस्य सतः कर्मादिस्वभावत्रयस्यायोगात्। तन् न क्रियादिभेदेन दूषणे ऽपि किंचिद् दूषितम् अस्माकं स्यात्, स्वहेतुजनितस्यात्मप्रकाशस्यानुपघातात्। इति नात्मसंवेदने प्रतिपादितदोषप्रसङ्गः। तद् उक्तम्—\n\n विज्ञानं जडरूपेभ्यो व्यावृत्तम् उपजायते ।\n इयम् एवात्मसंवित्तिर् अस्य या जडरूपता ॥\n क्रियाकारकभेदेन न स्वसंवित्तिर् अस्य तु ।\n एकस्यानंशरूपस्य त्रैरूप्यानुपपत्तितः ॥\n\nइति।\n\nअत्रोच्यते—क्रियाकारकभेदेन व्यवहारप्रसिद्धं शब्दार्थम् अधिगम्य दूषणम् उक्तम्, स्वसंवेदनशब्दस्य तदर्थाभिधायकत्वात्। यदि पुनर् दोषभयाल् लोकप्रसिद्धो ऽपि शब्दार्थः परित्यज्यते, तदा लोकत एव बाधा भवतो भविष्यति। इत्थम् अपि न परमार्थतः स्वसंवेदनसिद्धिः। तथा हि हेतुप्रत्ययोपजनितस्य प्रतिबिम्बस्येव निःस्वभावत्वम् उक्तम्। तथा च सुतरां न स्वसंवेदनं ज्ञानस्य, तत्त्वतो निजस्वभावाभावात्। न च स्वभावाभावे गगनोत्पलस्यात्मसंवेदनम् उचितम्। न चापि जडस्वभावता मध्यमकवादिनं प्रति परमार्थतः कस्यचित् सिद्धा, येन जडव्यावृत्तम् अजडं स्वसंवेदनं स्यत्। तस्माद् अन्यान् एव वस्तुवादिनः प्रति युक्तम् एतद् वक्तुम्। ततो निःस्वभावतया न कथंचिद् अपि स्वसंवेदनसिद्धिः। एतत् पुनः पश्चात् स्मृत्युपस्थानोपदर्शनप्रस्तावे विस्तरेणोपदर्शयिष्यामः।", "ground_truth": [["Quote", "विज्ञानं जडरूपेभ्यो व्यावृत्तम् उपजायते ।\n इयम् एवात्मसंवित्तिर् अस्य या जडरूपता ॥\n क्रियाकारकभेदेन न स्वसंवित्तिर् अस्य तु ।\n एकस्यानंशरूपस्य त्रैरूप्यानुपपत्तितः ॥"]], "txt_src": "prajñākaramati_bcap_c9_1-20.txt_53"}
{"id": 2, "text": "तत्र प्रत्यक्षं कल्पनापोढम् अभ्रान्तम्। पूर्वापरम् अनुसन्धाय शब्दसङ्कीर्णाकारा प्रतीतिर् अन्तर्जल्पाकारा वा कल्पना, यथा विज्ञपुरुषस्य सो ऽयं घट इति प्रतीतिः,  बालमूकतिर्यगादीनाम् अन्तर्जल्पाकारा परामर्शरूपा वा प्रतीतिः। तथा चोक्तम्—अभिलापसंसर्गयोग्यप्रतिभासप्रतीतिः कल्पनेति ॥\n\nननु बालमूकादीनाम् अन्तर्जल्पाकारं कल्पनाज्ञानम् अस्तीति कुतो निश्चेतव्यम् इति चेत्। विकल्पकार्याद् इष्टानिष्टोपादानपरिहारात्। दृष्टं चेदं कार्यं बालमूकादाव् ईप्सिततार्थस्वीकरणम् अनीप्सितार्थत्यजनं नाम। बालमूकादिविज्ञानस्य कल्पनात्वसूचनेन भट्टोक्तालोचनाज्ञानं सविकल्पकम् इति प्रतिपादितं भवति।", "ground_truth": [["Quote", "अभिलापसंसर्गयोग्यप्रतिभासप्रतीतिः कल्पने"]], "txt_src": "mokṣākaragupta_tarkabhāṣā.txt_3"}
{"id": 92, "text": "अत एव च श्रोतृवांच्छानुरोधेन भेदान्तराप्रतिक्षेपाच् चित्तं निःस्वभावं शून्यम् इत्याद्यभेदव्यवहारः। भेदान्तरप्रतिक्षेपात् तु विज्ञानस्य निःस्वभावता शून्यतेत्यादिभेदव्यवहारः। परमार्थतस् तु धर्मस्य विज्ञानस्य धर्मतायाश् च शून्यतादेर् निःस्वभावत्वान् न भेदाभेदौ। तद् उक्तम्—\n \n परमार्थविचारेषु तथाभूताप्रसिद्धितः । \n तत्त्वान्यत्वं पदार्थेषु सांवृतेषु निषिध्यते ॥\n\nइति। \n\n व्यावृत्तेर् निःस्वभावत्वान् न भेदाभेदकल्पना ॥ \n\nइति च।", "ground_truth": [["Quote", "परमार्थविचारेषु तथाभूताप्रसिद्धितः । \n तत्त्वान्यत्वं पदार्थेषु सांवृतेषु निषिध्यते ॥"], ["Quote", "व्यावृत्तेर् निःस्वभावत्वान् न भेदाभेदकल्पना ॥"]], "txt_src": "abhayākaragupta_munimatālaṅkāra.txt_45"}
{"id": 379, "text": "कल्याणमित्रस्य पर्युपासनपरिज्ञानार्थम् आह।\n\nश्रीसंभवविमोक्षाद् आर्यगण्डव्यूहपरिवर्तात् कल्याणमित्रपर्युपासनं शिक्षेत् जानीयात्। यथोक्तम् आर्यगण्डव्यूहे आर्यश्रीसंभवेन— \n\n कल्याणमित्रसंधारिताः कुलपुत्र बोधिसत्त्वा न पतन्ति दुर्गतिषु। यावत् संचोदकाः कल्याणमित्रा अकरणीयानाम्। संनिवारकाः प्रमादस्थानात्। निष्कासयितारः संसारपुरात्। तस्मात् तर्हि कुलपुत्र एवंमनसिकाराप्रतिप्रस्रब्धेन कल्याणमित्राण्य् उपसंक्रमितव्यानि। पृथिवीसमचित्तेन सर्वभारोद्वहनापरितसनतया। वज्रसमचित्तेनाभेद्याशयतया। चक्रवालसमचित्तेन सर्वदुःखासंप्रवेधनतया। लोकदाससमचित्तेन सर्वकर्मसमादानाविजुगुप्सनतया। रजोहरणसमचित्तेन मानाभिमानविवर्जनतया। यानसमचित्तेन गुरुभारनिर्वाहनतया। अश्वसमचित्तेन अक्रुध्यनतया। नौसमचित्तेन गमनागमनापरितसनतया। सुपुत्रसदृशेन कल्याणमित्रमुखवीक्षणतया। आत्मनि च ते कुलपुत्र आतुरसंज्ञोत्पादयितव्या कल्याणमित्रेषु च वैद्यसंज्ञा, अनुशासनीषु भैषज्यसंज्ञा, प्रतिपत्तिषु व्याधिनिर्घातनसंज्ञा। आत्मनि च ते कुलपुत्र भीरुसंज्ञोत्पादयितव्या, कल्याणमित्रेषु शूरसंज्ञा, अनुशासनीषु प्रहरणसंज्ञा, प्रतिपत्तिषु शत्रुनिर्घातनसंज्ञा।\n\nयद् उक्तं सूत्राणां च सदेक्षणाद् इति तद् उपदर्शयितुम् आह। एतद् इह शास्त्रे प्रतिपादितम्, अन्यद् यद् इह नोक्तम्। बुद्धेन भगवता बोधिसत्त्वानां करणीयतया निर्दिष्टम्, तन् नानासूत्रान्तार्थपरिचयाद् वेदितव्यम्।", "ground_truth": [["Author", "आर्यश्रीसंभवेन"], ["Title", "आर्यगण्डव्यूहपरिवर्तात्"], ["Title", "आर्यगण्डव्यूहे"], ["Quote", "कल्याणमित्रसंधारिताः कुलपुत्र बोधिसत्त्वा न पतन्ति दुर्गतिषु। यावत् संचोदकाः कल्याणमित्रा अकरणीयानाम्। संनिवारकाः प्रमादस्थानात्। निष्कासयितारः संसारपुरात्। तस्मात् तर्हि कुलपुत्र एवंमनसिकाराप्रतिप्रस्रब्धेन कल्याणमित्राण्य् उपसंक्रमितव्यानि। पृथिवीसमचित्तेन सर्वभारोद्वहनापरितसनतया। वज्रसमचित्तेनाभेद्याशयतया। चक्रवालसमचित्तेन सर्वदुःखासंप्रवेधनतया। लोकदाससमचित्तेन सर्वकर्मसमादानाविजुगुप्सनतया। रजोहरणसमचित्तेन मानाभिमानविवर्जनतया। यानसमचित्तेन गुरुभारनिर्वाहनतया। अश्वसमचित्तेन अक्रुध्यनतया। नौसमचित्तेन गमनागमनापरितसनतया। सुपुत्रसदृशेन कल्याणमित्रमुखवीक्षणतया। आत्मनि च ते कुलपुत्र आतुरसंज्ञोत्पादयितव्या कल्याणमित्रेषु च वैद्यसंज्ञा, अनुशासनीषु भैषज्यसंज्ञा, प्रतिपत्तिषु व्याधिनिर्घातनसंज्ञा। आत्मनि च ते कुलपुत्र भीरुसंज्ञोत्पादयितव्या, कल्याणमित्रेषु शूरसंज्ञा, अनुशासनीषु प्रहरणसंज्ञा, प्रतिपत्तिषु शत्रुनिर्घातनसंज्ञा।"]], "txt_src": "prajñākaramati_bcap_c5.txt_19"}
{"id": 69, "text": "यद् आह—\n\n कतमे ते सागरमते संसारप्रबन्धकाः कुशलमूलसम्प्रयुक्ताः क्लेशाः? यद् उत पुण्यसंभारपर्येष्ट्यतृप्तता संचिन्त्यभवोत्पत्तिपरिग्रहः बुद्धसमवधानप्रार्थना सत्त्वपरिपाकापरिखेदः सद्धर्मपरिग्रहेच्छा सत्त्वकिंकरणीयोत्सुकता धर्मरागानुशयानुत्सर्गः पारमितासंयोजनानाम् अपरित्यागः। इमे ते यैर् बोधिसत्त्वाः क्लिष्यन्ते। \n\n आह—यदा पुनर् भगवन् कुशलमूलानि, तत् केन कारणेन क्लेशा इत्य् उच्यन्ते।\n\n आह—तथा हि सागरमते एभिर् एवंरूपैः क्लेशैर् बोधिसत्त्वास् त्रैधातुके श्लिष्यन्ते। क्लेशसंभूतं च त्रैधातुकम्। तत्र बोधिसत्त्व उपायकौशल्येन कुशलमूलबलाधानेन च संचिन्त्य त्रैधातुके श्लिष्यते। तेनोच्यते कुशलमूलसंप्रयुक्ताः क्लेशा इति। यावद् एव त्रैधातुके श्लेषतया न पुनश् चित्तोपक्लेशतया।\n\nइत्यादि।", "ground_truth": [["Quote", "कतमे ते सागरमते संसारप्रबन्धकाः कुशलमूलसम्प्रयुक्ताः क्लेशाः? यद् उत पुण्यसंभारपर्येष्ट्यतृप्तता संचिन्त्यभवोत्पत्तिपरिग्रहः बुद्धसमवधानप्रार्थना सत्त्वपरिपाकापरिखेदः सद्धर्मपरिग्रहेच्छा सत्त्वकिंकरणीयोत्सुकता धर्मरागानुशयानुत्सर्गः पारमितासंयोजनानाम् अपरित्यागः। इमे ते यैर् बोधिसत्त्वाः क्लिष्यन्ते। \n\n आह—यदा पुनर् भगवन् कुशलमूलानि, तत् केन कारणेन क्लेशा इत्य् उच्यन्ते।\n\n आह—तथा हि सागरमते एभिर् एवंरूपैः क्लेशैर् बोधिसत्त्वास् त्रैधातुके श्लिष्यन्ते। क्लेशसंभूतं च त्रैधातुकम्। तत्र बोधिसत्त्व उपायकौशल्येन कुशलमूलबलाधानेन च संचिन्त्य त्रैधातुके श्लिष्यते। तेनोच्यते कुशलमूलसंप्रयुक्ताः क्लेशा इति। यावद् एव त्रैधातुके श्लेषतया न पुनश् चित्तोपक्लेशतया।"]], "txt_src": "abhayākaragupta_munimatālaṅkāra.txt_22"}
{"id": 253, "text": "किं च यत् तावद् उक्तं समाधिलाभो ऽपि न स्याद् इति तद् असत्। आदरादिविशिष्टेनाभ्यासेन चित्तस्यालम्ब्यमाने वस्तुनि स्थैर्यलाभस्यानुभवसिद्धत्वात्। तद् उक्तम्—\n\n तस्माद् भूतम् अभूतं वा यद् यद् एवातिभाव्यते ।\n भावनाबलनिष्पत्तौ तत् स्फुटाकल्पधीफलम् ॥ \n\n येन येन हि भावेन मनः संयुज्यते नृनाम् ।\n तेन तन्मयतां याति विश्वरूपो मणिर् यथा ॥\n\nइति। अनेके ऽप्य् आकारा दृष्टाः श्रुता वाविकल्प्यमाना युगपत् तथैव प्रतिभान्तीत्य् अप्य् अनुभवसिद्धम् एव। मनोमयमात्रमूर्तित्वेन सर्वधर्माणां चक्रवर्त्यादिभावनाभ्यो ऽपि तत्स्फुटीभावे को विरोधः? उक्तं च सरहपादैः—\n\n चत्तैक सअलबीअं भवनिब्बाणा वि जस्स विस्फुरन्ति ।\n तञ् चिन्तामणिरूअं पणमह इच्छाफलं देइ ॥\n\nइति।", "ground_truth": [["Author", "सरहपादैः"], ["Quote", "तस्माद् भूतम् अभूतं वा यद् यद् एवातिभाव्यते ।\n भावनाबलनिष्पत्तौ तत् स्फुटाकल्पधीफलम् ॥"], ["Quote", "येन येन हि भावेन मनः संयुज्यते नृनाम् ।\n तेन तन्मयतां याति विश्वरूपो मणिर् यथा ॥"], ["Quote", "चत्तैक सअलबीअं भवनिब्बाणा वि जस्स विस्फुरन्ति ।\n तञ् चिन्तामणिरूअं पणमह इच्छाफलं देइ ॥"]], "txt_src": "ratnarakṣita_padminī.txt_6"}
{"id": 123, "text": "एवं परमार्थदेशनोपायभूता संवृतिः, परमार्थाधिगमश् च उपेयभूत इति, अन्यथा तस्य देशयितुम् अशक्यत्वात्। ननु च तथाविधम् अपि तथाविधबुद्धिविषयः परमार्थतः किं न भवतीत्य् अत्राह—बुद्धिः संवृतिर् उच्यते इति। सर्वा हि बुद्धिर् आलम्बननिरालम्बनतया विकल्पस्वभावा, विकल्पश् च सर्व एव अविद्यास्वभावः, अवस्तुग्राहित्वात्। यद् आह—\n\n विकल्पः स्वयम् एवायम् अविद्यारूपतां गतः ।\n\nइति। अविद्या च संवृतिर् इति नैव काचिद् बुद्धिः पारमार्थिकरूपग्राहिणी परमार्थतो युज्यते। अन्यथा सांवृतबुद्धिग्राह्यतया परमार्थरूपतैव तस्य हीयेत, परमार्थस्य वस्तुतः सांवृतज्ञानाविषयत्वात्। तत्र चेद् अमुक्तं भगवता आर्यसत्यद्वयावतारे—\n\n यदि हि देवपुत्र परमार्थतः परमार्थसत्यं कायवाङ्यनसां विषयताम् उपगच्छेत्, न तत् परमार्थसत्यम् इति संख्यां गच्छेत्। संवृतिसत्यम् एव तद् भवेत्। अपि तु देवपुत्र परमार्थसत्यं सर्वव्यवहारसमतिक्रान्तम्, निर्विशेषम्, असमुत्पन्नमनिरुद्धम्, अभिधेयाभिधानज्ञेयज्ञानविगतम्, यावत् सर्वाकारवरोपेतसर्वज्ञज्ञानविषयभावसमतिक्रान्तं परमार्थसत्यम्।\n\nइति विस्तरः।", "ground_truth": [["Author", "भगवता"], ["Title", "आर्यसत्यद्वयावतारे"], ["Quote", "विकल्पः स्वयम् एवायम् अविद्यारूपतां गतः ।"], ["Quote", "यदि हि देवपुत्र परमार्थतः परमार्थसत्यं कायवाङ्यनसां विषयताम् उपगच्छेत्, न तत् परमार्थसत्यम् इति संख्यां गच्छेत्। संवृतिसत्यम् एव तद् भवेत्। अपि तु देवपुत्र परमार्थसत्यं सर्वव्यवहारसमतिक्रान्तम्, निर्विशेषम्, असमुत्पन्नमनिरुद्धम्, अभिधेयाभिधानज्ञेयज्ञानविगतम्, यावत् सर्वाकारवरोपेतसर्वज्ञज्ञानविषयभावसमतिक्रान्तं परमार्थसत्यम्।"]], "txt_src": "prajñākaramati_bcap_c9_1-20.txt_29"}
{"id": 437, "text": "श्रयन्त्य् एतां सर्व इति श्रीर् लक्ष्मीः। क्विब् वचिप्रच्छ्यायतस्तुकटप्रुजुश्रीणां दीर्घो ऽसंप्रसारणं च इति क्विप् दीर्घश् च। सा श्रीर् नित्यम् अस्मिन्न् अस्तीति श्रीमान्।\n\nमङ्गलादीनि मङ्गलमध्यानि मङ्गलान्तानि च शास्त्राणि प्रथन्त इति माङ्गलिके शब्दे प्रयोज्ये ग्रन्थादौ श्रीशब्दप्रयोगः, एतदध्येतॄणां लक्ष्मीसौभाग्यादि भूयाद् इत्य् एतदर्थम्। तथा च वार्त्तिककारेणादौ प्रयुक्तो यः सिद्धशब्दस् तद्वयाख्यासमये भाष्य उक्तम्—माङ्गलिक आचार्यो महतः शास्त्रौघस्य मङ्गलार्थं सिद्धशब्दम् आदितः प्रयुङ्क्ते। मङ्गलादीनि हि शास्त्राणि प्रथन्ते, वीरपुरुषकाणि भवेन्त्य् आयुष्मत्पुरुषकाणि च। अध्येतारश् च सिद्धार्था यथा स्युर् इति। सूत्रकारेणादौ प्रयुक्तो यो वृद्धिशब्दस् तद्वयाख्यायाम् अपि माङ्गलिक इत्याद्य् उक्त्वा वृद्धिः प्रयुक्तेत्य् उक्तम्।", "ground_truth": [["Author", "वार्त्तिककारेणा"], ["Author", "सूत्रकारेणा"], ["Title", "भाष्य"], ["Quote", "क्विब् वचिप्रच्छ्यायतस्तुकटप्रुजुश्रीणां दीर्घो ऽसंप्रसारणं च"], ["Quote", "माङ्गलिक आचार्यो महतः शास्त्रौघस्य मङ्गलार्थं सिद्धशब्दम् आदितः प्रयुङ्क्ते। मङ्गलादीनि हि शास्त्राणि प्रथन्ते, वीरपुरुषकाणि भवेन्त्य् आयुष्मत्पुरुषकाणि च। अध्येतारश् च सिद्धार्था यथा स्युर्"]], "txt_src": "viṭṭhalācārya_prasāda.txt_1"}
{"id": 96, "text": "तत्र शमथप्रतिपादनं कृतम्। इदानीं तदनन्तरप्राप्तां विपश्यनां प्रज्ञापरनामधेयां प्रतिपादयन्न् आह—\n\n इमं परिकरं सर्वं प्रज्ञार्थं हि मुनिर् जगौ ।\n तस्माद् उत्पादयेत्प्रज्ञां दुःखनिवृत्तिकाङ्क्षया ॥\n\nइमम् इति समनन्तरम् इह शास्त्रे लक्षणतः प्रतिपादितं दानादिकम् इदंतया प्रत्यक्षतया परामृशति। परिकरम् इति परिवारं परिच्छेदम्, संभारम् इति यावत्। सर्वम् उक्तप्रकारम् अन्यच् च। प्रज्ञार्थ हि मुनिर्जगाव् इति संबन्धः। प्रज्ञा यथावस्थितप्रतीत्यसमुत्पन्नवस्तुतत्त्वप्रविचयलक्षणा, सैव अर्थः प्रयोजनं संबोधिहेतुभावोपनायकतया यस्य दानादिलक्षणस्य परिकरस्य स तथा, तम् इति। दानपारमितादिषु धर्मप्रविचयस्वभावायाः प्रज्ञायाः प्रधानत्वात्। तथा हि दानं संबुद्धबोधिप्राप्तये प्रथमं कारणम्, पुण्यसंभारान्तर्भूतत्वात्। तच् च शीलालंकृतम् एव सुगतिपरंपरां सुखभोगोपकरणसंपन्नामावहदनुत्तरज्ञानप्रतिलम्भहेतुः। क्षान्तिर् अपि तद्विपक्षभूतप्रतिघप्रतिपक्षतया दानशीलसुकृतमयं संभारमनुपालयन्ती सुगतत्वाधिगतये संप्रवर्तते। एतच् च शुभं दानादित्रितयसंभूतं पुण्यसंभाराख्यं वीर्यमन्तरेण न भवतीति तद् अपि उभयसंभारकारणतया सर्वावरणप्रहाणाय समुपजायते। समाहितचित्तस्य च यथाभूतपरिज्ञानम् उत्पद्यत इति ध्यानपारमितापि अनुत्तरज्ञानहेतुर् उपपद्यते। एवम् एते दानादयः सत्कृत्य संभृता अपि प्रज्ञामन्तरेण सौगतपदाधिगमहेतवो न भवन्तीति नापि पारमिताव्यपदेशं लभन्ते। प्रज्ञाकृतपरिशुद्धिभाजः पुनः अव्याहतोदारप्रवृत्तितया तदनुकूलम् अनुवर्तमानाः तद्धेतुभावम् अधिगच्छन्ति, पारमितानामधेयं च लभन्ते। तथा दातृदेयप्रतिग्राहकादित्रितयानुपलम्भयोगेन प्रज्ञापरिशोधिताः सादरनिरन्तरदीर्घकालम् अभ्यस्यमानाः प्रकर्षपर्यन्तम् उपगच्छन्तो ऽविद्याप्रवर्तितसकलविकल्पजालमलरहितं क्लेशज्ञेयावरणविनिर्मुक्तमुभयनैरात्म्याधिगमस्वभावं सर्वस्वपरहितसंपदाधारभूतं परमार्थतत्त्वात्मकं तथागतधर्मकायम् अभिनिर्वर्तयन्तीति प्रज्ञाप्रधाना दानादयो गुणा उच्यन्ते।", "ground_truth": [], "txt_src": "prajñākaramati_bcap_c9_1-20.txt_2"}
{"id": 143, "text": "किं च। उक्तं च कथितं च लोकनाथेन लोकानां सर्वसत्त्वानां नाथेन शरण्येन बुद्धेन भगवता। किम् उक्तम्? चित्तं चित्तं न पश्यतीति चित्तं स्वात्मानं न जानाति। सत्य् अपि वस्तुत्वे स्वात्मनि कारित्रविरोधात्। कथम् इव?\n\n न च्छिनत्ति यथात्मानम् असिधारा तथा मनः ॥ ब्च_९।१७ ॥\n\nयथा सुतीक्ष्णाप्य् असिधारा खङ्गधारा तदन्यवद् आत्मानं स्वकायं न च्छिनत्ति न विघाटयति, स्वात्मनि क्रियाविरोधात्, तथा मनः। असिधारावच् चित्तम् अपि स्वात्मानं न पश्यतीति योज्यम्। तथा हि न तद् एवैकं ज्ञानं वेद्यवेदकवेदनात्मस्वभावत्रयं युक्तम्, एकस्य निरंशस्य त्रिस्वभावतायोगात्। तत्रेदम् उक्तम् आर्यरत्नचूडसूत्रे—\n\n स चित्तं परिगवेषमाणो नाध्यात्मं चित्तं समनुपश्यति। न बहिर्धा चित्तं समनुपश्यति। न स्कधेषु चित्तं समनुपश्यति। न धातुषु चित्तं समनुपश्यति। नायतनेषु चित्तं समनुपश्यति। स चित्तम् असमनुपश्यंश् चित्तधारां पर्येषते—कुतश् चित्तस्योत्पत्तिर् इति। आलम्बने सति चित्तम् उत्पद्यते। तत् किम् अन्यच् चित्तम् अन्यद् आलम्बनम्, अथ यद् एवालम्बनं तद् एव चित्तम्? यदि तावद् अन्यद् आलम्बनम् अन्यच् चित्तम्, तद् द्विचित्तता भविष्यति। अथ यद् एवालम्बनं तद् एव चित्तम्, तत् कथं चित्तं चित्तं पश्यति? न हि चित्तं चित्तं समनुपश्यति। तद् यथा न तस्यैवासिधारया सैव असिधारा शक्यते छेत्तुम्, न तेनैवाङ्गुल्यग्रेण तद् एवाङ्गुल्यग्रं स्प्रष्टुं शक्यते। एवम् एव तेनैव चित्तेन तद् एव चित्तं द्रष्टुम्।\n\nइति विस्तरः।", "ground_truth": [["Title", "आर्यरत्नचूडसूत्रे"], ["Quote", "स चित्तं परिगवेषमाणो नाध्यात्मं चित्तं समनुपश्यति। न बहिर्धा चित्तं समनुपश्यति। न स्कधेषु चित्तं समनुपश्यति। न धातुषु चित्तं समनुपश्यति। नायतनेषु चित्तं समनुपश्यति। स चित्तम् असमनुपश्यंश् चित्तधारां पर्येषते—कुतश् चित्तस्योत्पत्तिर् इति। आलम्बने सति चित्तम् उत्पद्यते। तत् किम् अन्यच् चित्तम् अन्यद् आलम्बनम्, अथ यद् एवालम्बनं तद् एव चित्तम्? यदि तावद् अन्यद् आलम्बनम् अन्यच् चित्तम्, तद् द्विचित्तता भविष्यति। अथ यद् एवालम्बनं तद् एव चित्तम्, तत् कथं चित्तं चित्तं पश्यति? न हि चित्तं चित्तं समनुपश्यति। तद् यथा न तस्यैवासिधारया सैव असिधारा शक्यते छेत्तुम्, न तेनैवाङ्गुल्यग्रेण तद् एवाङ्गुल्यग्रं स्प्रष्टुं शक्यते। एवम् एव तेनैव चित्तेन तद् एव चित्तं द्रष्टुम्।"]], "txt_src": "prajñākaramati_bcap_c9_1-20.txt_49"}
{"id": 396, "text": "॥ वज्रशिष्य उवाच ॥ पञ्चाकारास् तु पुनः कथं त्रिविधतां यान्ति ॥\n\nवज्रगुरुर् आह ॥ रत्नसम्भवः कायवज्रेण सहाद्वयो भवति । अमोघसिद्धिर् वाग्वज्रेण सहाद्वयो भवति । अक्षोभ्यः षष्ठतथागतेन सहाद्वयो भवति । एवं शतकुलम् आरभ्य यावत् पञ्चकुलात्मका बुद्धबोधिसत्त्वाः स्वकायवाक्चित्ते सङ्ग्रहं गच्छन्ति । यथोक्तं भगवता श्रीगुह्यसमाजमहायोगतन्त्रे ॥\n\n अथ ते सर्वतथागतास् त्रिवज्रसत्त्वाक्षरेषु स्वकायवाक्चित्तं प्रवेशयामासुर् इति ।\n कायवाक्चित्तनिध्यप्तेः स्वभावो नोपलभ्यते ।\n मन्त्रमूर्तिप्रयोगेण न बोधिर् न च भावना ॥\n विचार्येदं समासेन कायवाक्चित्तलक्षणम् ।\n भावयेद् बोधिसंयोगं समाधिं मन्त्रकल्पितम् ॥\n\nइति।", "ground_truth": [["Author", "भगवता"], ["Title", "श्रीगुह्यसमाजमहायोगतन्त्रे"], ["Quote", "अथ ते सर्वतथागतास् त्रिवज्रसत्त्वाक्षरेषु स्वकायवाक्चित्तं प्रवेशयामासुर् इति ।\n कायवाक्चित्तनिध्यप्तेः स्वभावो नोपलभ्यते ।\n मन्त्रमूर्तिप्रयोगेण न बोधिर् न च भावना ॥\n विचार्येदं समासेन कायवाक्चित्तलक्षणम् ।\n भावयेद् बोधिसंयोगं समाधिं मन्त्रकल्पितम् ॥"]], "txt_src": "āryadeva_sūtaka.txt_16"}
{"id": 320, "text": "भाजनलोको ऽपि तत्स्वभाव इत्य् आह—लोकधात्व् इति। लोकधातवः। सैवेति महामुद्रा। परमरतिस्थानत्वाद् देवी। सर्वबुद्धानां जननी हेत्ववस्थास्वभावा। बोधिसत्त्वानां महालक्ष्मीः पुण्यज्ञानसम्भारस्वभावा। फलावस्थायां तु प्रज्ञापारपरायणी प्रज्ञायाः पारे प्रकर्षपर्यन्ते परायणी साकल्येन गता प्रज्ञापारमितेत्य् अर्थः। नरकद्वारम् इति तत्प्रतिक्षेप्तॄणाम्। यथोक्तं राजरत्नावल्याम्—\n\n अपरो ऽप्य् अस्य दुर्ज्ञानान् मूर्खः पण्डितमानिकः ।\n प्रतिक्षेपविनष्टात्मा यात्य् अवीचीम् अधोमुखः ॥\n\nइति।", "ground_truth": [["Title", "राजरत्नावल्याम्"], ["Quote", "अपरो ऽप्य् अस्य दुर्ज्ञानान् मूर्खः पण्डितमानिकः ।\n प्रतिक्षेपविनष्टात्मा यात्य् अवीचीम् अधोमुखः ॥"]], "txt_src": "abhayākaragupta_abhayapaddhati.txt_12"}
{"id": 417, "text": "कस्माद् अविशुद्धम् आभासत्रयम् । यावत् विज्ञानसङ्कल्पस् तावत् क्लेशवासनाप्रबन्धः क्लेशप्रबन्धात् पुनर्भवः । सर्वचिन्तारहितं तद् विशुद्धिपदम् ॥ यथोक्तं परमाद्यमहायोगतन्त्रे ॥\n\n रागविशुद्धिपदम् एतद् यद् उत बोधिसत्त्वपदम् ॥\n द्वेषविशुद्धिपदम् एतद् यद् उत बोधिसत्त्वपदम् ॥\n मोहविशुद्धिपदम् एतद् यद् उत बोधिसत्त्वपदम् ॥\n\nइति ।", "ground_truth": [["Title", "परमाद्यमहायोगतन्त्रे"], ["Quote", "रागविशुद्धिपदम् एतद् यद् उत बोधिसत्त्वपदम् ॥\n द्वेषविशुद्धिपदम् एतद् यद् उत बोधिसत्त्वपदम् ॥\n मोहविशुद्धिपदम् एतद् यद् उत बोधिसत्त्वपदम् ॥"]], "txt_src": "āryadeva_sūtaka.txt_37"}
{"id": 97, "text": "न चैतद् वक्तव्यम्—यदि प्रज्ञा प्रधानं दानादीनाम्, सैव केवला संबोधिसाधनम् अस्तु, किम् अपरैर् दानादिभिर् इति। तदन्येषामुपयोगस्य वर्णितत्वात्, केवलं नेत्रविकला इव दानादयः प्रज्ञानेतृका एव यथाभिमतां सौगतीं भूमिमभिसरन्तीति प्रज्ञोपनायका उच्यन्ते, न तु प्रज्ञैव केवला सम्यक्संबोधिसाधनम्। तस्माद् दानादिपरिकरः प्रज्ञार्थः इति सिद्धम् ॥\n\n\nसर्वकल्पनाविरहात् समारोपापवादान्तद्वयमौनाद् अशैक्षकायवाङ्मनःकर्मलक्षणमौनत्रययोगाद् वा मुनिर् बुद्धो भगवान्। त्रिदुःखतादुःखितसर्वजगत्परित्राणाध्याशयो जगौ जगाद, उक्तवान् इत्य् अर्थः। आर्यप्रज्ञापारमितादिसूत्रान्तेषु प्रज्ञार्थम् उक्तवान् क्रमेण दानादिपरिकरम्। यथोक्तम् आर्यशतसाहस्रयां प्रज्ञापारमितायाम्—\n\n तद् यथापि नाम सुभूते सूर्यमण्डलं चन्द्रमण्डलं च चतुर्षु द्वीपेषु कर्म करोति, चतुरश् च द्वीपान् अनुगच्छति, अनुपरिवर्तते। एवम् एव सुभूते प्रज्ञापारमिता पञ्चसु पारमितासु कर्म करोति, पञ्च पारमिता अनुगच्छति, अनुपरिवर्तते। प्रज्ञापारमिताविरहितत्वात् पञ्च पारमिताः पारमितानामधेयं न लभन्ते। तद् यथापि नाम सुभूते राजा चक्रवर्ती विरहितः सप्तभी रत्नैश् चक्रवर्तिनामधेयं न लभते। एवम् एव सुभूते पञ्च पारमिताः प्रज्ञापारमिताविरहितत्वान् न पारमितानामधेयं लभन्ते। तद् यथापि नाम सुभूते याः काश्चन कुनद्यः, सर्वास् ता येन गङ्गा महानदी तेनानुगच्छन्ति। ता गङ्गया महानद्या सार्धं महासमुद्रम् अनुगच्छन्ति। एवम् एव सुभूते पञ्च पारमिताः प्रज्ञापारमितापरिगृहीता येन सर्वाकारज्ञता तेनानुगच्छन्ति।\n\nइति विस्तरः।", "ground_truth": [["Title", "आर्यशतसाहस्रयां प्रज्ञापारमितायाम्"], ["Quote", "तद् यथापि नाम सुभूते सूर्यमण्डलं चन्द्रमण्डलं च चतुर्षु द्वीपेषु कर्म करोति, चतुरश् च द्वीपान् अनुगच्छति, अनुपरिवर्तते। एवम् एव सुभूते प्रज्ञापारमिता पञ्चसु पारमितासु कर्म करोति, पञ्च पारमिता अनुगच्छति, अनुपरिवर्तते। प्रज्ञापारमिताविरहितत्वात् पञ्च पारमिताः पारमितानामधेयं न लभन्ते। तद् यथापि नाम सुभूते राजा चक्रवर्ती विरहितः सप्तभी रत्नैश् चक्रवर्तिनामधेयं न लभते। एवम् एव सुभूते पञ्च पारमिताः प्रज्ञापारमिताविरहितत्वान् न पारमितानामधेयं लभन्ते। तद् यथापि नाम सुभूते याः काश्चन कुनद्यः, सर्वास् ता येन गङ्गा महानदी तेनानुगच्छन्ति। ता गङ्गया महानद्या सार्धं महासमुद्रम् अनुगच्छन्ति। एवम् एव सुभूते पञ्च पारमिताः प्रज्ञापारमितापरिगृहीता येन सर्वाकारज्ञता तेनानुगच्छन्ति।"]], "txt_src": "prajñākaramati_bcap_c9_1-20.txt_3"}
{"id": 274, "text": "किंचित्कल्पपरिग्रहः किंचिद् अप्य् अस्तीति स्वीकारः। अस्तीति शाश्वती दृष्टिर् इत्य् अर्थः। ग्रासाय षड्गतिसंसारदुःखानुभवायावश्यं दुःखहेतुत्वाद् बद्धग्रहः। उक्तं च—\n\n तिलतुसमत्त वि सल्लडा वेअणु करï अवस्स ॥\n\nतस्य विकल्पलेशस्यापि त्यागस् तत्त्याग उच्छेददृष्टिर् इत्य् अर्थः। स सहसोज्झितो ऽविचार्योच्छेददृष्टिर् इति यावत्। अनन्तकल्पदुःखहेतुत्वात् तीव्रमहादुःखहेतुत्वाच् च चिरतरापारः स चासौ प्रपातश् च अवीच्यादिनरकपातः। तं प्रसूते तत्र प्रसवति प्रेरयतीति वा। तथोक्तं च—\n\n येषां तु शून्यता दृष्टिस् तान् असाध्यान् बभाषिरे ।\n\nइति। इत्थम् अनेन प्रकारेण सत्पथविप्लवे मुक्तिमार्गव्यालोपे सति यः श्रीगुरुर् नभोबिम्बं धूमादिसर्वाकारविश्वबिम्बं चित्तव्यतीतम् अचित्तचित्तरूपं व्योमदयात्म शून्यताकरुणाभिन्नं दिशति प्रयच्छति सच्छिषेभ्य इति शेषः, तं वरगुरुं श्रीगुरुं वन्दे कायवाङ्मनोभिः प्रणमामि मुदा हर्षेण सदा त्रिष्कालम्।", "ground_truth": [["Quote", "तिलतुसमत्त वि सल्लडा वेअणु करï अवस्स ॥"], ["Quote", "येषां तु शून्यता दृष्टिस् तान् असाध्यान् बभाषिरे ।"]], "txt_src": "raviśrījñāna_guṇabharaṇī.txt_6"}
{"id": 68, "text": "यत् क्षयानुत्पादज्ञानं पठितं तद् अपि नेयार्थं तत्रैव सूत्रे व्याख्यातम्—\n\n याश् चेमा भगवन्न् अर्हतां प्रत्येकबुद्धानां च विमुक्तिप्रत्यवेक्षणज्ञाननिष्ठास् ता आभिप्रायिक्यो नेयार्थाः। द्वे इमे च्युती—विच्छिन्नच्युतिः सत्त्वानाम्, मनोमयशरीराणां भगवन्न् अर्हतां प्रत्येकबुद्धानां वशिताप्राप्तानां च बोधिसत्त्वानाम् अचिन्त्यपारिणामिकी च्युतिर् भवति यावद् बोधिमण्डपर्यवसानात्। विच्छिन्नच्युतिम् अधिकृत्यार्हतां प्रत्येकबुद्धानां च ज्ञानं भवति क्षीणा मे जातिर् इति। \n\nअतो ऽर्हतां प्रत्येकबुद्धानां च सर्वक्लेशेषु प्रहीयमाणेष्व् अविद्यावासना न प्रहीयते। तदप्रहाणात् सर्वेषाम् एव क्लेशानां वासना न प्रहीयते। ते च पुनर्भवान्तरग्रहणेन बोधिसत्त्वचर्यां चरन्ति। कथं पुनर्भवं गृह्णन्ति? हेतुबलात् प्रत्ययबलाच् च। तत्र या ऽसाव् अप्रहीणक्लेशवासना सा प्रत्ययः। हेतुः सास्रवकुशलमूलहेतुकानि पुनर्भवग्राहकाण्य् अनास्रवाणि कुशलमूलानि।", "ground_truth": [["Quote", "याश् चेमा भगवन्न् अर्हतां प्रत्येकबुद्धानां च विमुक्तिप्रत्यवेक्षणज्ञाननिष्ठास् ता आभिप्रायिक्यो नेयार्थाः। द्वे इमे च्युती—विच्छिन्नच्युतिः सत्त्वानाम्, मनोमयशरीराणां भगवन्न् अर्हतां प्रत्येकबुद्धानां वशिताप्राप्तानां च बोधिसत्त्वानाम् अचिन्त्यपारिणामिकी च्युतिर् भवति यावद् बोधिमण्डपर्यवसानात्। विच्छिन्नच्युतिम् अधिकृत्यार्हतां प्रत्येकबुद्धानां च ज्ञानं भवति क्षीणा मे जातिर् इति।"]], "txt_src": "abhayākaragupta_munimatālaṅkāra.txt_21"}
{"id": 23, "text": "इयं चानुपलब्धिर् वर्तमानकाले प्रमाणं विशिष्टस्मरणसद्भावे ऽतीतकाले च। अनागतकाले त्व् अनुपलब्धिः स्वयम् एव सन्दिग्धरूपा। ततो न प्रमाणम्, यथाह न्यायवादी—अमूढस्मृतिसंस्कारस्यातीतस्य वर्तमानस्य च प्रतिपत्तृप्रत्यक्षस्य निवृत्तिर् अनुपलब्धिर् अभावव्यवहारसाधनी इति।", "ground_truth": [["Author", "न्यायवादी"], ["Quote", "अमूढस्मृतिसंस्कारस्यातीतस्य वर्तमानस्य च प्रतिपत्तृप्रत्यक्षस्य निवृत्तिर् अनुपलब्धिर् अभावव्यवहारसाधनी"]], "txt_src": "mokṣākaragupta_tarkabhāṣā.txt_24"}
{"id": 37, "text": "ननु तत्त्वसाक्षात्कारणान् मुक्तिः। तत्त्वं चैकम् एव, यथोक्तम्— \n\n मुक्तिस् तु शून्यतादृष्टिस् तदर्था शेषभावना ॥ \n\nइति। तत् कथं सर्वज्ञद्वैतं बौद्धप्रभेदश् चेति? नैष दोषः, यस्मात् सर्वम् एतद् भूतार्थे सत्त्वान् अवतारयितुं भगवता प्रतिपादितम्। तथा हि वैभाषिकाणां मतम्—\n\n आकाशं द्वौ निरोधौ च नित्यं त्रयम् असंस्कृतम् ।\n संस्कृतं क्षणिकं सर्वम् आत्मशून्यमकर्तृकम् ॥\n\nइति।", "ground_truth": [["Quote", "मुक्तिस् तु शून्यतादृष्टिस् तदर्था शेषभावना ॥"], ["Quote", "आकाशं द्वौ निरोधौ च नित्यं त्रयम् असंस्कृतम् ।\n संस्कृतं क्षणिकं सर्वम् आत्मशून्यमकर्तृकम् ॥"]], "txt_src": "mokṣākaragupta_tarkabhāṣā.txt_38"}
{"id": 144, "text": "अत्र चित्तामात्रवादिनः स्वात्मनि क्रियाविरोधं विघटयितुं स्वपक्षप्रसाधनाय दृष्टान्तम् उद्भावयन्न् आह—आत्मभावम् इत्यादि।\n\n आत्मभावं यथा दीपः संप्रकाशयतीति चेत् ।\n\nआत्मभावं स्वस्वरूपं यथा दीपः प्रदीपः संप्रकाशयति द्योतयति। यथा हि किलान्धकारावृतघटादिवस्तुप्रतिपत्तये प्रदीप उपादीयते, न तथा प्रदीपप्रकाशनाय प्रदीपान्तरम्, अपि तु घटादि प्रकाशयन्न् एव आत्मानम् अपि प्रकाशयति, तथा प्रकृते ऽपि स्वसंवेदने वेदितव्यम्। न चापि क्वचिद् विरोधो दृष्ट इति सर्वत्र योजनीयम्। तस्मात् प्रदीपवद् अविरोध एवेति चेत्, यद्य् एवं मन्यसे, तदा नैवं वक्तव्यम्। कुत इत्य् आह—नैवेत्यादि।\n\n नैव प्रकाश्यते दीपो यस्मान् न तम् असावृतः ॥ ब्च_९।१८ ॥\n\nनैव प्रकाश्यते घटादिवन् नैवोद्दयोत्यते दीपः, यस्मान् न तमसावृतः न अन्धकारपिहितः। विद्यमानस्यावरणस्यापनयनं प्रकाशनम्। ततो युक्तं घटादीनां प्रकाशनम्, तेषां प्राग् विद्यमानत्वात्। नैवं प्रदीपस्य, तस्य प्राग् अविद्यमानत्वात्। न च अविद्यामानस्य प्रकाशनं युक्तम्, असत्त्वात्। तस्मान् नैव प्रकाश्यते दीपः। इति विसदृशत्वान् न प्रदीपदृष्टान्तात् साध्यसिद्धिः।", "ground_truth": [], "txt_src": "prajñākaramati_bcap_c9_1-20.txt_50"}
{"id": 122, "text": "इति परमार्थतो ऽवाच्यम् अपि परमार्थतत्त्वं दृष्टान्तद्वारेण संवृतिम् उपादाय कथंचित् कथितम्, न तु तदशेषसांवृतव्यवहारविरहितस्वभावं वस्तुतो वक्तुं शक्यते इति। यद् उक्तम्—\n\n अनक्षरस्य धर्मस्य श्रुतिः का देशना च का ।\n श्रूयते देश्यते चार्थः समारोपाद् अनक्षरः ॥\n\nइति। तस्माद् वयवहारसत्य एव स्थित्वा परमार्थो देश्यते। परमार्थदेशनावगमाच् च परमार्थाधिगमो भवति, तस्यास्तद् उपायत्वात्। यद् उक्तं शास्त्रे—\n\n व्यवहारम् अनागम्य परमार्थो न देश्यते ।\n परमार्थम् अनागम्य निर्वाणं नाधिगम्यते ॥\n\nइति।", "ground_truth": [["Title", "शास्त्रे"], ["Quote", "अनक्षरस्य धर्मस्य श्रुतिः का देशना च का ।\n श्रूयते देश्यते चार्थः समारोपाद् अनक्षरः ॥"], ["Quote", "व्यवहारम् अनागम्य परमार्थो न देश्यते ।\n परमार्थम् अनागम्य निर्वाणं नाधिगम्यते ॥"]], "txt_src": "prajñākaramati_bcap_c9_1-20.txt_28"}
{"id": 255, "text": "ज्ञानसंभारस् तु भावनामात्रेण भवेद् इति सुप्रतीतम्। अतो भावनयैव पुण्यज्ञानसंभारः परिपूरयितव्यः। यद् आहुर् आर्यपादाः—\n\n महायानस्य माहात्म्यात् पुण्यज्ञानस्य संभृतिः ।\n सर्वज्ञत्वपदं तस्मात् सद्यो जन्मनि लभ्यते ॥ \n\nइति। तथा—\n\n अन्य एवाधिमोक्षो ऽयम् अन्यथा बोधिचारिका ।\n अन्या चित्तविशुद्धिश् च फलम् अन्यद् इहेक्ष्यते ॥\n\nइति।\n\n यथा लतासमुद्भूतं फलं पुष्पसमन्वितम् ।\n तथैकक्षणसंबोधिः सम्भारद्वयसम्भृता ॥ \n\nइति च। अत एव नाचिरस्थायित्वप्रसङ्गो ऽपि, अतत्त्वाभिनिवेशप्रभवस्यैव वैवर्तिकत्वात्।", "ground_truth": [["Author", "आर्यपादाः"], ["Quote", "महायानस्य माहात्म्यात् पुण्यज्ञानस्य संभृतिः ।\n सर्वज्ञत्वपदं तस्मात् सद्यो जन्मनि लभ्यते ॥"], ["Quote", "अन्य एवाधिमोक्षो ऽयम् अन्यथा बोधिचारिका ।\n अन्या चित्तविशुद्धिश् च फलम् अन्यद् इहेक्ष्यते ॥"], ["Quote", "यथा लतासमुद्भूतं फलं पुष्पसमन्वितम् ।\n तथैकक्षणसंबोधिः सम्भारद्वयसम्भृता ॥"]], "txt_src": "ratnarakṣita_padminī.txt_8"}
{"id": 202, "text": "ननु घृष्टिपर्यन्तम् इति कथम् गम्यते ।\n\n बाहुभ्यां च समालिङ्ग्य प्रज्ञां वै षोडशाब्दिकाम् ।\n घण्ठावज्रसमायोगाद् आचार्यसेचनं मतम् ॥\n\nइति निर्देशात् । अत्र घण्ठावज्रसमायोगः पद्मवज्रस्पर्शो विवक्षितः ।", "ground_truth": [["Quote", "बाहुभ्यां च समालिङ्ग्य प्रज्ञां वै षोडशाब्दिकाम् ।\n घण्ठावज्रसमायोगाद् आचार्यसेचनं मतम् ॥"]], "txt_src": "sekanirdeśapañjikā.txt_32"}
{"id": 182, "text": "अथैवं मतिर् यत् तत्रापि खट्वाङ्गोपायसम्पुटत्वम् अस्ति । यद् उक्तम्—\n\n खट्वाङ्गसम्पुटा देवी सम्भोगादिसमान्विता ।\n नैरात्म्यायोगिनी हन्त बोधये किं न साधनम् ॥\n\nइति ।", "ground_truth": [["Quote", "खट्वाङ्गसम्पुटा देवी सम्भोगादिसमान्विता ।\n नैरात्म्यायोगिनी हन्त बोधये किं न साधनम् ॥"]], "txt_src": "sekanirdeśapañjikā.txt_12"}
{"id": 67, "text": "यथोक्तं श्रीमालासिंहनादसूत्रे—\n\n अर्हताम् अप्य् अस्ति भयं। प्रत्येकबुद्धा अपि भगवन्तम् एव शरणं गच्छन्ति। अक्षीणा हि तेषाम् अस्ति जातिः। बहवस् तेषां धर्माः प्रहातव्याः, येष्व् अप्रहीणेषु दूरीभवन्ति निर्वाणधातोः।\n\nइति।\n\n तद्वद् अप्य् अर्हतश् चित्तम् असन्धानं कुतो मतम् । \n\nइति वार्त्तिके।", "ground_truth": [["Title", "श्रीमालासिंहनादसूत्रे"], ["Title", "वार्त्तिके"], ["Quote", "अर्हताम् अप्य् अस्ति भयं। प्रत्येकबुद्धा अपि भगवन्तम् एव शरणं गच्छन्ति। अक्षीणा हि तेषाम् अस्ति जातिः। बहवस् तेषां धर्माः प्रहातव्याः, येष्व् अप्रहीणेषु दूरीभवन्ति निर्वाणधातोः।"], ["Quote", "तद्वद् अप्य् अर्हतश् चित्तम् असन्धानं कुतो मतम् ।"]], "txt_src": "abhayākaragupta_munimatālaṅkāra.txt_20"}
{"id": 299, "text": "अमृतकुण्डलीबिम्बसंज्ञयेत्यादिना प्राणायामाङ्गं तृतीयम् उच्यते। उक्तं च—\n\n पञ्चवर्णं महारत्नं प्राणायाम इति स्मृतम् ।\n स्वमन्त्रं हृदये ध्यात्वा प्राणं बिन्दुगतं न्यसेत् ॥\n\nइति। प्रतिनिर्देश उच्यते। पञ्चवर्णं पञ्चतथागतात्मकम्। अत एव महारत्नं प्राणं जीवितम् आयाम्यते दीर्घं विस्तार्यते येन स प्राणायाम इति स्मृतः। तम् एव प्रवेशादिस्वभावेन बिन्दुना ऽहर्निशम् अभ्यस्यमानत्वात्। स्वमन्त्रं हृदये स्वहृत्पुण्डरीके ध्यात्वा प्राणं बिन्दुगतं न्यसेद् इति तृतीयम् अङ्गम्।", "ground_truth": [["Quote", "पञ्चवर्णं महारत्नं प्राणायाम इति स्मृतम् ।\n स्वमन्त्रं हृदये ध्यात्वा प्राणं बिन्दुगतं न्यसेत् ॥"]], "txt_src": "raviśrījñāna_guṇabharaṇī.txt_31"}
{"id": 271, "text": "स्व आत्म चित्तम्, स एव आकाशधातुः। सर्वाकारावलोकितविश्वबिम्बम् तत्र। अनेन च अनुस्मृत्यङ्गम् उक्तम्। तथा च\n\n चण्डाल्यालोकनं यद् भवति खलु तनौ चाम्बरे ऽनुस्मृतिः स्याद्\n\nइति।", "ground_truth": [["Quote", "चण्डाल्यालोकनं यद् भवति खलु तनौ चाम्बरे ऽनुस्मृतिः स्याद्"]], "txt_src": "raviśrījñāna_guṇabharaṇī.txt_3"}
{"id": 391, "text": "एते स्कन्धधात्वादयः पुनर् एकैकशः पञ्चपञ्चाकारैर् भिद्यमानाः शतधा भवन्ति ।\n\n कुलाः शतविधाः प्रोक्ताः सङ्क्षेपेण तु पञ्चधा ।\n पुनस् त्रिविधतां यान्ति कायवाक्चित्तयोगत इति ।\n\nश्रीगुह्येन्दुतिलके वचनात्। प्रथमं तावच् छतकुलप्रभेदं दर्शयामः।\n\nतत्र रूपस्कन्धसमूहो वैरोचनः । स च पुनः पञ्चाकारैर् भिद्यमानः पञ्चतथागतैर् अधिष्ठितः । तत्र दीर्घह्रस्वादिबाह्याध्यात्मिकोभयसंस्थानरूपं वैरोचनस्याधिष्ठानम् ॥ आत्ममन्यनादीनाम् उभयप्रकाररूपं रत्नसम्भवस्य । बाह्याभ्यन्तरे नीलादिपञ्चवर्णरूपम् अमिताभस्य । बाह्याभ्यन्तरे चन्द्रसूर्यालोकाकाररूपम् अमोघसिद्धेः । केवलं स्वसंवेद्यमात्रं विज्ञप्तिरूपम् अक्षोभ्यस्याधिष्ठानम् इत्य् । उक्तः पञ्चधा रूपस्कन्धः ।\n\nरत्नसम्भवसमाधिम् अधिकृत्याह ॥ वेदनास्कन्धसमूहो रत्नसम्भवः । सा पुनः पञ्चतथागतैर् अधिष्ठिता । तत्र सन्निपातपित्तोद्भवा वेदना अक्षोभ्यस्य । श्लेष्मवातजा वेदना रत्नसम्भवस्य । सुखवेदना अमिताभस्य । दुःखवेदना अमोघसिद्धेः । समवेदना वैरोचनस्याधिष्ठानम् इत्य् उक्तः पञ्चधा वेदनास्कन्धः ।\n\nअमिताभसमाधिम् अधिकृत्याह ॥ सञ्ज्ञास्कन्धसमूहो ऽमिताभः ॥ इहोत्पन्नानां स्थावरजङ्गमपदार्थानां संस्कृतत्वे ऽप्य् अपदद्विपदादिभेदेन भिन्नत्वात् पृथक्सञ्ज्ञा ऽस्ति भावानां तां विज्ञानेनोपगृह्य परिच्छेदः क्रियते । तन् निमित्तं सञ्ज्ञास्कन्ध इति पृथग् व्यवस्थाप्यते । सा पुनः सञ्ज्ञा पञ्चतथागतैर् अधिष्ठिता ॥ तत्र द्विपदसञ्ज्ञा अक्षोभ्यस्य । चतुष्पदसञ्ज्ञा रत्नसम्भवस्य । अपदसञ्ज्ञा अमिताभस्य । बहुपदसञ्ज्ञा अमोघसिद्धेः । अचलस्थावरसञ्ज्ञा वैरोचनस्याधिष्ठानम् इति ॥ उक्तः पञ्चधा सञ्ज्ञास्कन्धः ।", "ground_truth": [["Title", "श्रीगुह्येन्दुतिलके"], ["Quote", "कुलाः शतविधाः प्रोक्ताः सङ्क्षेपेण तु पञ्चधा ।\n पुनस् त्रिविधतां यान्ति कायवाक्चित्तयोगत इति ।"]], "txt_src": "āryadeva_sūtaka.txt_11"}
{"id": 420, "text": "इमम् एव व्युत्थानक्रमं श्रीगुह्यसमाजमहायोगतन्त्रे सर्वतथागता वर्णयन्ति ॥\n\n अहो वज्र अहो वज्र अहो वज्रस्य देशना ॥\n यत्र न कायवाक्चित्तं तत्र रूपं विभाव्यते ॥\n\nइति ॥ भट्टारकपादेनापि वर्णितः ॥\n\n सौषीर्यं नास्ति ते काये मांसास्थिरुधिरं न च ।\n इन्द्रायुधम् इवाकाशे कायं दर्शितवान् असि ॥\n नामयो नाशुचिः काये क्षुत्तृष्णासम्भवो न च ।\n त्वया लोकानुवृत्त्यर्थं दर्शिता लौकिकी क्रिया ॥\n\nइति । सर्वकल्पसमुच्चये ऽप्य् आह ॥\n\n गृहीत्वा हृदयं शुद्धं वज्रदेहविभावना ।\n दृढं सारम् असौषीर्यं वज्रकायं स लब्धवान् ॥\n\nइति ॥", "ground_truth": [["Author", "भट्टारकपादेनापि"], ["Title", "श्रीगुह्यसमाजमहायोगतन्त्रे"], ["Title", "सर्वकल्पसमुच्चये"], ["Quote", "अहो वज्र अहो वज्र अहो वज्रस्य देशना ॥\n यत्र न कायवाक्चित्तं तत्र रूपं विभाव्यते ॥"], ["Quote", "सौषीर्यं नास्ति ते काये मांसास्थिरुधिरं न च ।\n इन्द्रायुधम् इवाकाशे कायं दर्शितवान् असि ॥\n नामयो नाशुचिः काये क्षुत्तृष्णासम्भवो न च ।\n त्वया लोकानुवृत्त्यर्थं दर्शिता लौकिकी क्रिया ॥"], ["Quote", "गृहीत्वा हृदयं शुद्धं वज्रदेहविभावना ।\n दृढं सारम् असौषीर्यं वज्रकायं स लब्धवान् ॥"]], "txt_src": "āryadeva_sūtaka.txt_40"}
{"id": 266, "text": "महासुखमयत्वम् अपि पारमितानये प्रतिपादितम्। यथोक्तम् अविकल्पप्रवेशायां धारण्याम्—\n\n प्रशान्तम् अचलं श्रेष्ठं वशवर्ति समासमम् ।\n अविकल्पसुखं तस्माद् बोधिसत्त्व ऽधिगच्छति ॥ \n\nइति। तथा पितापुत्रसमागमे ऽपि—\n\n अस्ति भगवन् सर्वधर्मसुखक्रान्तो नाम समाधिः। यस्य समाधेः प्रतिलम्भाद् बोधिसत्त्वः सर्वालम्बनवस्तुषु सुखाम् एव वेदनां वेदयते न दुःखां नादुःखासुखाम्।\n\nइत्याद्य् उक्तम्।\n\n कार्षापनच्छेदिकाम् अपि च्छिद्यमानस्य पिण्डपाचिकाम् अपि प्रवर्तते।\n\nइति। न चैतत् सुखं मन्त्रनीत्यासाधारणम्।\n\n असुखम् अपि परमसुखम् इति यदि सिद्धं नापरं साध्यम् ॥ \n\nइति सरहपादाः।", "ground_truth": [["Author", "सरहपादाः"], ["Title", "अविकल्पप्रवेशायां धारण्याम्"], ["Title", "पितापुत्रसमागमे"], ["Quote", "प्रशान्तम् अचलं श्रेष्ठं वशवर्ति समासमम् ।\n अविकल्पसुखं तस्माद् बोधिसत्त्व ऽधिगच्छति ॥"], ["Quote", "अस्ति भगवन् सर्वधर्मसुखक्रान्तो नाम समाधिः। यस्य समाधेः प्रतिलम्भाद् बोधिसत्त्वः सर्वालम्बनवस्तुषु सुखाम् एव वेदनां वेदयते न दुःखां नादुःखासुखाम्।"], ["Quote", "कार्षापनच्छेदिकाम् अपि च्छिद्यमानस्य पिण्डपाचिकाम् अपि प्रवर्तते।"], ["Quote", "असुखम् अपि परमसुखम् इति यदि सिद्धं नापरं साध्यम् ॥"]], "txt_src": "ratnarakṣita_padminī.txt_19"}
{"id": 356, "text": "आत्मनैरात्म्यबोधो ऽपि न स्यात् । आत्मप्रज्ञप्त्युपादानस्कन्धोपलम्भात् । यथोक्तं रत्नावल्याम्—\n\n स्कन्धग्राहो यावद् अस्मात् तावद् एवाहम् इत्यपि ।\n अहङ्कारे सति पुनः कर्म जन्म ततः पुनः ॥\n\n त्रिवर्त्मैतद् अनाद्यन्तमध्यं संसारमण्डलम् ।\n अलातमण्डलप्रख्यं भ्रमत्य् अन्योन्यहेतुकम् ॥\n\n स्वपरोभयतस् तस्य त्रैकाल्ये चाप्य् अलब्धितः ।\n अहङ्कारः क्षयं याति ततः कर्म च जन्म च ॥\n\nपुनश् चोक्तम्\n\n अलातचक्रं गृह्णाति यथा चक्षुर् विपर्ययात् ।\n तथेन्द्रियाणि गृह्णन्ति विषयान् साम्प्रतान् इव ॥\n\n इन्द्रियाणीन्द्रियार्थाश् च पञ्चभूतमया मताः ।\n प्रतिस्वं भूतवैयर्थ्याद् एषां व्यर्थत्वम् अर्थतः ॥\n\n निरिन्धनो ऽग्निर् भूतानां विनिर्भागे प्रसज्यते ।\n सम्पर्के लक्षणाभावः शेषेष्व् अप्य् एष निश्चयः ॥\n\n एवं द्विधापि भूतानां व्यर्थत्वात् सङ्गतिर् वृथा ।\n व्यर्थत्वात् सङ्गतेश् चैवं रूपं व्यर्थम् अतो ऽर्थतः ॥\n\n विज्ञानवेदनासञ्ज्ञासंस्काराणां च सर्वशः ।\n प्रत्येकम् आत्मवैयर्थ्याद् वैयर्थ्यं परमार्थतः ॥\n\n सुखाभिमानो दुःखस्य प्रतीकारे यथार्थतः ।\n तथा दुःखाभिमानो ऽपि सुखस्य प्रतिघातजः ॥\n\n सुखे संयोगतृष्णैवं नैःस्वाभाव्यात् प्रहीयते ।\n दुःखे वियोगतृष्णा च पश्यतो मुक्तिर् इत्य् अतः ॥\n\n कः पश्यतीति चेच् चित्तं व्यवहारेण कथ्यते ।\n न हि चैत्तं विना चित्तं व्यर्थत्वान् न भविष्यति ॥\n\n व्यर्थम् एवं जगन् मत्वा याथाभूत्यान् निरास्पदः ।\n निर्वाति निरुपादानो निरुपादानवह्निवत् ॥\n\nअथ स्यात्—बोधिसत्त्वा एव नैःस्वाभाव्यम् एवं पश्यन्तीति । एतच् च नास्ति । श्रावकप्रत्येकबुद्धान् अधिकृत्यैवं वचनात् । कथम् एतज् ज्ञायत इति चेत् । उच्यते—अनन्तरम् एव बोधिसत्त्वान् अधिकृत्य—\n\n बोधिसत्त्वो ऽपि दृष्ट्वैवं सम्बोधौ नियतो मतः ।\n केवलं तस्य कारुण्याद् आ बोधेर् भवसन्ततिः ॥", "ground_truth": [["Title", "रत्नावल्याम्"], ["Quote", "स्कन्धग्राहो यावद् अस्मात् तावद् एवाहम् इत्यपि ।\n अहङ्कारे सति पुनः कर्म जन्म ततः पुनः ॥\n\n त्रिवर्त्मैतद् अनाद्यन्तमध्यं संसारमण्डलम् ।\n अलातमण्डलप्रख्यं भ्रमत्य् अन्योन्यहेतुकम् ॥\n\n स्वपरोभयतस् तस्य त्रैकाल्ये चाप्य् अलब्धितः ।\n अहङ्कारः क्षयं याति ततः कर्म च जन्म च ॥"], ["Quote", "अलातचक्रं गृह्णाति यथा चक्षुर् विपर्ययात् ।\n तथेन्द्रियाणि गृह्णन्ति विषयान् साम्प्रतान् इव ॥\n\n इन्द्रियाणीन्द्रियार्थाश् च पञ्चभूतमया मताः ।\n प्रतिस्वं भूतवैयर्थ्याद् एषां व्यर्थत्वम् अर्थतः ॥\n\n निरिन्धनो ऽग्निर् भूतानां विनिर्भागे प्रसज्यते ।\n सम्पर्के लक्षणाभावः शेषेष्व् अप्य् एष निश्चयः ॥\n\n एवं द्विधापि भूतानां व्यर्थत्वात् सङ्गतिर् वृथा ।\n व्यर्थत्वात् सङ्गतेश् चैवं रूपं व्यर्थम् अतो ऽर्थतः ॥\n\n विज्ञानवेदनासञ्ज्ञासंस्काराणां च सर्वशः ।\n प्रत्येकम् आत्मवैयर्थ्याद् वैयर्थ्यं परमार्थतः ॥\n\n सुखाभिमानो दुःखस्य प्रतीकारे यथार्थतः ।\n तथा दुःखाभिमानो ऽपि सुखस्य प्रतिघातजः ॥\n\n सुखे संयोगतृष्णैवं नैःस्वाभाव्यात् प्रहीयते ।\n दुःखे वियोगतृष्णा च पश्यतो मुक्तिर् इत्य् अतः ॥\n\n कः पश्यतीति चेच् चित्तं व्यवहारेण कथ्यते ।\n न हि चैत्तं विना चित्तं व्यर्थत्वान् न भविष्यति ॥\n\n व्यर्थम् एवं जगन् मत्वा याथाभूत्यान् निरास्पदः ।\n निर्वाति निरुपादानो निरुपादानवह्निवत् ॥"], ["Quote", "बोधिसत्त्वो ऽपि दृष्ट्वैवं सम्बोधौ नियतो मतः ।\n केवलं तस्य कारुण्याद् आ बोधेर् भवसन्ततिः ॥"]], "txt_src": "candrakīrti_madhyamakāvatāra_1-5.txt_7"}
{"id": 250, "text": "कथं तर्हि देवताकारभावनाद्युपदेश इति चेत् लौकिकसिद्ध्यर्थम् एव तदर्थिनाम् इति केचित्। तद् उक्तम्—\n\n आदिकर्मिकसत्त्वानां देवतामूर्तिभावना ।\n निर्दिष्टा प्रथमं तन्त्रे सर्वकर्मप्रसिद्धये ॥ \n\nइति। तत्त्वज्ञानभव्यतापादनार्थमात्रम् एवेत्य् अन्ये।", "ground_truth": [["Quote", "आदिकर्मिकसत्त्वानां देवतामूर्तिभावना ।\n निर्दिष्टा प्रथमं तन्त्रे सर्वकर्मप्रसिद्धये ॥"]], "txt_src": "ratnarakṣita_padminī.txt_3"}
{"id": 125, "text": "एवं संवृतिपरमार्थभेदेन द्विविधं सत्यं व्यवस्थाप्य, तदधिकृतश् च लोको ऽपि द्विविध एवेत्य् उपदर्शयन्न् आह—तत्र लोक इत्यादि।\n\n तत्र लोको द्विधा दृष्टो योगी प्राकृतकस् तथा ।\n तत्र प्राकृतको लोको योगिलोकेन बाध्यते ॥ ब्च_९।३ ॥\n\nतत्र तयोः संवृत्तिपरमार्थसत्ययोर् अधिकृतः व्यवस्थितः। तत्सत्यप्रतिपत्तेति यावत्। लोको जनः। द्विधा द्विप्रकारः संवृतिपरमार्थसत्यवेदी। लोक इति समुदायवचनम्। तेन राशिद्वयम् इत्य् अर्थः। दृष्ट इति प्रतिपन्नः, युक्तेर् आगमाच् च। कथं कृत्वा द्विधेत्य् आह—योगी प्राकृतकस्तथेति। योगः समाधिः सर्वधर्मानुपलम्भलक्षणः। सो ऽस्यास्तीति योगी लोक इत्य् एकः प्रकारो राशिः। तथा प्रकृतिः संसारप्रवृत्तेः कारणम् अविद्या तृष्णा, तस्या जात इति प्राकृतः। प्राकृत एव प्राकृतको लोक इति द्वितीयः। तत्र योगी प्रधानतत्त्वम् अविपरीतं पश्यति, प्राकृतकश् च विपर्यस्तं वस्तुतत्त्वं पश्यति, भ्रान्तत्वात्।\n\nस्याद् एतत्—उभयोर् अपि यथास्वं तत्त्वदर्शित्वात् कतरः पुनर् अनयोर् भ्रान्तिमान् अस्तु, य एवान्यतरेण बाध्यते? कः पुनर् अनयोः केन बाध्यत इत्य् आह—तत्रेत्यादि। तत्रेति सप्तम्या समुदायनिर्देशः। निर्धारणे च सप्तमी। तत्र तयोर् योगिप्राकृतकयोर् लोकयोर् मध्ये प्राकृतको लोकः प्राकृतकत्वजात्या समुदायान् निर्धार्यते। निर्धार्य च बाध्यत इति बाधनं विधीयते। केनेत्य् अपेक्षायाम् आह—योगिलोकेनेति। योग्य् एव लोकः योगिलोकः, तेन बाध्यते इति विपर्यस्तमतिर् व्यवस्थाप्यते। कथम्? धीविशेषेणेति योजनीयम्। न तु योगी प्राकृतकेन बाध्यते।", "ground_truth": [], "txt_src": "prajñākaramati_bcap_c9_1-20.txt_31"}
{"id": 146, "text": "एवं विज्ञानवादिनोपदर्शिते विशेषे सिद्धान्तवादी नीलम् एव तावन् नीलत्वे परनिरपेक्षं दृष्टान्तत्वेनोपदर्शितं प्रतिषेधयन्न् आह—अनीलत्व इत्यादि।\n\n अनीलत्वे न तन् नीलं नीलहेतुर् यथेक्ष्यते ।\n नीलम् एव हि को नीलं कुर्याद् आत्मानम् आत्मना ॥ ब्च_९।२० ॥\n\nअयम् अपि न सदृशो दृष्टान्तः, यतो नीलम् अपि न नीलत्वे स्फटिकवन् निरपेक्षम्, तद्भावं प्रति स्वहेतुप्रत्ययापेक्षत्वात्। कदा पुनर् इदम् अनपेक्षं स्यात् यदि तद् अनीलम् एव स्वहेतोर् उत्पद्येत। पुनस् तद्भावे परनिरपेक्षं स्वयम् एव नीलम् आत्मानं कुर्यात्। न चैतद् अस्ति, यतः अनीलत्वे नीलगुणरहितत्वे सति नेति निषेधयति। तद् इति नीलाभिमतं वस्तु। नीलं नीलगुणयुक्तम् आत्मानं स्वरूपम् आत्मना स्वयम् एव न कुर्यात्, न कर्तुं शक्नोति, पूर्ववत् स्वस्मिन् क्रियाविरोधात्। तस्मान् न नीलस्यापि परानपेक्षता नीलत्वं प्रति स्फटिकवत्। तथा हि स्फटिकोपलो ऽपि वस्तुतो ऽवस्थितरूप एवोपाधिसंनिधौ न नीलोपरागम् अनुभवति, अपि तु सर्वस्वोपादानलक्षणात्। नीलोपाधिविशेषहकारिणश् च पूर्वस्वरसनिरोधाद् अन्य एव नीलगुणोपरक्तः स्फटिकोपल उत्पद्यत इति सिद्धान्तः। तस्मात् साधारणम् अनयोस् तद्गुणं प्रति हेतुप्रत्ययाधीनत्वम्। इति प्रकृते ऽपि साध्ये न कश्चिद् विशेषः।", "ground_truth": [], "txt_src": "prajñākaramati_bcap_c9_1-20.txt_52"}
{"id": 342, "text": "तथा हि न तद् एकम्, एकत्वे हि नीलपीतरूपतया चित्रावभासिनी संवित्तिर् न स्यात्, सकलस्य पीतादेर् नीलान्तर्गतत्वेन प्रतीतिप्रसङ्गात् । नीलस्यापि पूर्वापरमध्यभेदेन स्थूलावभासितया च प्रतीतिर् न स्यात् ।\n\n   दिग्भागभेदो यस्यास्ति तस्यैकत्वं न युज्यते ।\n\nइति न्यायात् परमाणुमात्र एव प्रतिभासः स्यात् ।", "ground_truth": [["Quote", "दिग्भागभेदो यस्यास्ति तस्यैकत्वं न युज्यते ।"]], "txt_src": "abhayākaragupta_abhayapaddhati.txt_34"}
{"id": 268, "text": "पञ्चकामोपभोगो ऽपि पारमितानये ऽस्त्य् एव—\n\n कामसेवाभ्युपायिकी \n\nइत्यादिवचनात्। विधिरूपेणापि तत्रायं निर्दिष्ट इति प्रतीयते\n\n तद्यथा काश्यप इक्षुक्षेत्रे शालिक्ष्तेत्रे मृद्वीकाक्षेत्रे वा संकारकूट उपकारीभूतो भवति, एवम् एव बोधिसत्त्वानां क्लेशा उपकारीभूता भवन्ति। \n\nइति रत्नकूटे वचनात्। विषयविशुद्धिर् अपि नासती, सर्वधर्माणां तथतामयत्वप्रतिपत्तेः। इहापि नावश्यं विषयोपभोगः सर्वेषाम्, केचिद् विषयांस् त्यक्त्वेत्यादिवचनात्। सर्वम् एतन् मन्त्रनयाकूतेनोक्तम् इत्य् अपि न वाच्यम्, उपायान्तरानुक्तेः।", "ground_truth": [["Title", "रत्नकूटे"], ["Quote", "कामसेवाभ्युपायिकी"], ["Quote", "तद्यथा काश्यप इक्षुक्षेत्रे शालिक्ष्तेत्रे मृद्वीकाक्षेत्रे वा संकारकूट उपकारीभूतो भवति, एवम् एव बोधिसत्त्वानां क्लेशा उपकारीभूता भवन्ति।"]], "txt_src": "ratnarakṣita_padminī.txt_21"}
{"id": 223, "text": "तत्रापि नावयवी सन् नापि परमाणवः सन्तः, तदुभयत्रापि बाधकसद्भावाद् इति। तद् एव बाधकं यथाक्रमं कथयति। एकम् इति परमाणुभिर् द्व्यणुकादिक्रमेणारब्धम् अवयविरूपं प्रसिद्धं घटादिकं च नैवास्ति, रूपादेर् आद्यन्तमध्यादिप्रभेदेनान्योऽन्यविरोधिना धर्मेण स्थूलैकरूपरहितस्यैव दृष्टेर् हेतोः। तद् अनेनैकज्ञानसंसर्गिवस्तूपलम्भरूपो ऽनुपलम्भो हेतुर् उक्तः।\n\n भागा एव हि भासन्ते संनिविष्टास् तथा तथा ।\n तद्वान् अन्यः पुनर् नैव निर्विभागः प्रकाशते ॥\n\nएकस्यावयवस्य रागे कम्पे वा तत्समवेतो ऽप्य् अवयवी रक्तः कम्पमानो वा दृश्येत। अवयवे रागः कम्पो वा नावयविनीति चेत्, स तर्ह्य् अरक्तो ऽकम्पमानो वा दृश्येत। एकावयवावरणे च तस्यावृतौ न स दृश्येत। तदनावरणे ऽनावृतस्य तस्योपलब्धेः प्रसङ्गो दुर्निवारः स्याद् इति भेदकात्मकविरुद्धधर्माध्यासान् नैको ऽवयवी", "ground_truth": [["Quote", "भागा एव हि भासन्ते संनिविष्टास् तथा तथा ।\n तद्वान् अन्यः पुनर् नैव निर्विभागः प्रकाशते ॥"]], "txt_src": "samantabhadra_sāramañjarī.txt_6"}
{"id": 228, "text": "नापि सदसदात्मतयोभयरूपं सदसतोर् विरोधात्। नापि सदसद्भ्याम् अन्यद् एवानुभयस्वभावम्, उभयबहिर्भूतस्य पर्युदस्तस्यायोगात्। न किंचित् तर्हि तत्त्वम् इति प्राप्तम्। नन्व् एतद् एव तत्त्वं यद् उत तत्त्वरहितत्वं नाम। तत् स्थितम् एतत्—\n\n चतुःकोटिविनिर्मुक्तं विज्ञानं प्रतिभासते ।\n इति तत्त्वविदां तत्त्वं न तत्त्वम् अपि तत्त्वतः ॥", "ground_truth": [["Quote", "चतुःकोटिविनिर्मुक्तं विज्ञानं प्रतिभासते ।\n इति तत्त्वविदां तत्त्वं न तत्त्वम् अपि तत्त्वतः ॥"]], "txt_src": "samantabhadra_sāramañjarī.txt_11"}
{"id": 86, "text": "ननु यद् उक्तं सम्वृत्योत्पत्तिर् इति तत्र केयं संवृतिर् नाम? \n\nनिःस्वभावेष्व् अपि भावतो भावेषु या विपरीताकाराध्यारोपिणी भ्रान्ता बुद्धिः सा संवृतिर् उच्यते। संव्रियते च्छाद्यत इवास्याम् अनया वा तत्त्वम् इति कृत्वा। तथा चोक्तं सूत्रे—\n \n भावा जायन्ति संवृत्या परमार्थे निःस्वभावकाः । \n निःस्वभावेषु या भ्रान्तिः सा तथ्यसंवृतिर् मता ॥\n\nइति। तद्भवत्वाद् वा सर्व एतदुपदर्शिता व्यलीका भावाः सांवृता उच्यन्ते। सा चानादिविभ्रमवासनापरिपाकवशाद् असतो भावतो भावान् सन्त इवोपदर्शयन्त्य् उपजायते सर्वप्राणभृतां यतः, तस्माद् अभिप्रायवशात् सर्व एवालीकरूपा भावाः संवृतिसन्त उच्यन्ते। न पुनर् एषां भावतो भावरूपत्वम्, यथाप्रतिभासम् अतत्त्वात्। नापि शशविषाणवद् अत्यन्ताभावरूपता, अविचाररमणीयाकारेण प्रतिभासनात्।", "ground_truth": [["Title", "सूत्रे"], ["Quote", "भावा जायन्ति संवृत्या परमार्थे निःस्वभावकाः । \n निःस्वभावेषु या भ्रान्तिः सा तथ्यसंवृतिर् मता ॥"]], "txt_src": "abhayākaragupta_munimatālaṅkāra.txt_39"}
{"id": 377, "text": "उक्तो विदूषणासमुदाचारः। प्रतिपक्षसमुदाचारप्रत्यापत्तिबले ऽपि विस्तरेण शिक्षासमुच्चयाद् एव द्रष्टव्ये। आर्यमैत्रेयविमोक्षे तु बोधिचित्तेन पापविशुद्धिर् उक्ता। तच्चोक्तम् एव प्राक्। जिनाश्रयात् पापविशुद्धौ सूकरिकावदानम् उदाहार्यम्।\n\n ये बुद्धं शरणं यान्ति न ते गच्छन्ति दुर्गतिम् ।\n प्रहाय मानुषान् कायान् दिव्यान् कायांल् लभन्ति ते ॥\n\nएवं धर्मं संघं चाधिकृत्य पाठः। अनेनाश्रयबलमुक्तम्।", "ground_truth": [["Title", "आर्यमैत्रेयविमोक्षे"], ["Quote", "ये बुद्धं शरणं यान्ति न ते गच्छन्ति दुर्गतिम् ।\n प्रहाय मानुषान् कायान् दिव्यान् कायांल् लभन्ति ते ॥"]], "txt_src": "prajñākaramati_bcap_c5.txt_17"}
{"id": 219, "text": "वर्तते, ततो रूपादिवद् एवाग्राहकं युक्तम्। यथा रूपादि सातादेर् अग्राहकं युगपत्प्रतीयमानत्वेनोपकार्योपकारकभावाभावात् सव्येतरविषाणवत्, तथा साताद्य् अपि रूपादेर् अग्राहकम्। अभिन्नम् एव हि सहोपलम्भनियमात्, भेदस् तु विपर्यासितदर्शनैर् ईक्ष्यते, अभिन्नशशिनीवेति भावः। यद् उक्तम्—\n\n परिच्छेदो ऽन्तर् अन्यो ऽयं भागो बहिर् इव स्थितः ।\n ज्ञानस्याभेदिनो भेदप्रतिभासो ह्य् उपप्लवः ॥\n\nननु ज्ञानजनकत्वेन रूपादिकं प्राक् संनिधत्ते, पश्चात् सातादिसंवित्त्युत्पत्तिः। तत् कथं युगपत्प्रतीयमानता? अत्राभिधीयते—", "ground_truth": [["Quote", "परिच्छेदो ऽन्तर् अन्यो ऽयं भागो बहिर् इव स्थितः ।\n ज्ञानस्याभेदिनो भेदप्रतिभासो ह्य् उपप्लवः ॥"]], "txt_src": "samantabhadra_sāramañjarī.txt_2"}
{"id": 129, "text": "ननु यदि निःस्वभावाः सर्वभावा इति वस्तुतत्त्वम्, कथं तर्हि सर्वसत्त्वसमुद्धरणाशयेन दानादिषु संभारपरिपूरणार्थं तत्त्ववेदिनाम् अपि बोधिसत्त्वानां प्रवृत्तिः? तेषाम् अपि निःस्वभावत्वात्, इत्य् अत आह—कार्यार्थमविचारतः इति। कार्यं साध्यम्, उपादेयम्। फलम् उच्यते। तदर्थं तन्निमित्तम्। अविचारतः अविचारेणैव तद्धेतौ प्रवर्तनात्। तथाभूतेष्व् अपि तत्र इदंप्रत्ययतानियमस्य विद्यमानत्वात् न हेतुफलभावस्य विरोधः। एतद् उक्तं भवति—यद्य् अपि मायादिस्वभावतया निःस्वभावा दानादयः, तथापि त्रिकोटिपरिशुद्ध्या सादरादियोगेन अभ्यस्यमानाः तथाभूता अपि परमार्थाधिगमाय हेतुभावमापद्यन्ते, तेषां तदुपायत्वात्, प्रतीत्यसमुत्पादस्य च अचिन्त्यत्वात्। एतादृशाद् एव हेतोरेतादृशं फलमधिगम्यते, तस्य तदुपेयत्वात्। तद् उक्तम्—\n\n उपायभूतं व्यवहारसत्यम् उपेयभूतं परमार्थसत्यम् ।\n\nइति।\n\nअवश्यं चैतद् एवम्। अन्यथा मार्गाभ्यासतः समलावस्थाया निर्मलावस्था, सविकल्पावस्थाया निर्विकल्पावस्था कथम् उत्पद्येत, तस्याः परमार्थतस् तत्स्वभावत्वात्, अन्यत्रापि समानमेतत्। सर्वधर्माणां परमार्थतो निःस्वभावत्वात्, हेत्वनुरूपं च सर्वत्र फलम् इष्यते। अतः सांवृताद् अपि निःस्वभावाद् धेतोः निःस्वभावताधिगम एव फलम्, कथम् अन्यथा संस्कृताद् अपि मार्गादंसंस्कृतं निर्वाणम् अवाप्येत? इति दानादयो वस्तुतो निःस्वभावा अपि परमार्थतत्त्वाधिगमाय सर्वसत्त्वेषु करुणायमानैर् बोधिसत्त्वैर् उपादीयन्ते, अन्यथा परमार्थाधिगमायोगात्। ततो दानादिषु प्रवृत्तिर् अनिवारिता। एवम् इष्टानिष्टफलप्राप्तिपरिहारार्थिनां कुशलाकुशलयोः प्रवृत्तिनिवृत्ती वक्तव्ये। एतत् पुनःपश्चाद् व्यक्तीकरिष्यते।", "ground_truth": [["Quote", "उपायभूतं व्यवहारसत्यम् उपेयभूतं परमार्थसत्यम् ।"]], "txt_src": "prajñākaramati_bcap_c9_1-20.txt_35"}
{"id": 378, "text": "यद् उक्तं कल्याणमित्रान् उत्सर्गाद् इति तदाह।\n\nकल्याणकर्मण्य् अभ्युदयनिःश्रेयसप्राप्तिलक्षणे मित्रम् असाधारणो बन्धुः, तत् कायजीवितविप्रणाशभयभीतो ऽपि न त्यजेत्। कल्याणमित्रानुशंसाश् च प्रज्ञापारमितायाम् आर्याष्टसाहस्रिकायां सदाप्ररुदितपरिवर्ताद् वेदितव्याः। चतुर्धर्मकसूत्रे ऽप्य् उक्तम्—\n\n कल्याणमित्रं भिक्षवो बोधिसत्त्वेन महासत्त्वेन यावज्जीवं न त्यक्तव्यम् अपि जीवितहेतोः।\n\nअपरित्याज्यस्य कल्याणमित्रस्य लक्षणम् आह बोधिसत्त्वशिक्षासंवरे व्यवस्थितम्। महायानार्थपण्डितम्। एतादृशं सुदुर्लभम्।", "ground_truth": [["Title", "प्रज्ञापारमितायाम्"], ["Title", "आर्याष्टसाहस्रिकायां"], ["Title", "चतुर्धर्मकसूत्रे"], ["Quote", "कल्याणमित्रं भिक्षवो बोधिसत्त्वेन महासत्त्वेन यावज्जीवं न त्यक्तव्यम् अपि जीवितहेतोः।"]], "txt_src": "prajñākaramati_bcap_c5.txt_18"}
{"id": 394, "text": "एषां चतुर्महाभूतानां यत्रैकस् तत्र चत्वारः । तस्मान् नास्त्य् एषाम् अन्योन्यनिरपेक्षा स्वाभाविकी स्वतः सिद्धिः । आकाशं चातीन्द्रियत्वाद् असंस्कृतत्वाच् च न महाभूतम् ॥ किन्तु ॥ अवकाशदानात् आकाशं सर्वभावानाम् अनावरणकृत्यं करोतीति यावत् ।\n\n पृथिवी लोचना ख्याता अब्धातुर् मामकी स्मृता ।\n तेजश् च पाण्डरा ख्याता वायुस् तारा प्रकीर्तिता ॥\n\nइत्य् अस्य सूत्रस्यार्थः ॥", "ground_truth": [["Quote", "पृथिवी लोचना ख्याता अब्धातुर् मामकी स्मृता ।\n तेजश् च पाण्डरा ख्याता वायुस् तारा प्रकीर्तिता ॥"]], "txt_src": "āryadeva_sūtaka.txt_14"}
{"id": 323, "text": "नन्व् अविकल्पभावनेति को ऽर्थः? महासुखेनोपायेन सर्वधर्माचिन्तनम् एव भावनेत्य् अर्थः। तत् किं महासुखमनसिकारो न दुष्टः? नादुष्टः। तस्यापि सर्वजगदव्यतिरिक्तत्वेन जगच्छून्यतया शून्यत्वात्। न च शून्यं चिन्तयितुं शक्यम् इति तस्यापि मनसिकारो दुष्टः। अचिन्तनानुकूलत्वात् तूपदिश्यते। यथोक्तम्—\n\n भ्रान्तयो ऽप्य् उपकाराय भ्रान्त्यन्तरनिराकृतेः ।\n\nइति। अतो निर्विकल्पसर्वधर्मपरिज्ञानम् एव पारमार्थिकी प्रबन्धवृत् तौ भावनेति प्रज्ञप्यते। तत्र यदा यदैव चेतसः स्थैर्यं भवति तदा तदैव समाहितयोगः। अन्यदा त्व् असमाहितयोग एव। अत एवोत्पन्नक्रमे मुद्रायोगम् अन्तरेणापि समाहितयोग उपदिश्यते, महासुखेनोपायेन सर्वधर्माविकल्पनेनावस्थानात्। सिद्धिस् तु मुद्रायोगाद् एव। एवम् इयम् एका स्वार्थसम्पत्त्या महाभागा परार्थसम्पत्त्या सर्वसत्त्वसुखावहेत्य् उपसंहारः।", "ground_truth": [["Quote", "भ्रान्तयो ऽप्य् उपकाराय भ्रान्त्यन्तरनिराकृतेः ।"]], "txt_src": "abhayākaragupta_abhayapaddhati.txt_15"}
{"id": 338, "text": "सत्यद्वयाद्वैधीकारदर्शनमात्रेण मोक्षाद् भाव्यं भावको भावनेत्य् अभिनिवेशो युगनद्धक्रमाधिगतानां नास्तीति भावः । तद् उक्तं श्रीसमाजे—\n\n   अभावे भावनाभावो भावना नैव भावना ।\n   इति भावो न भावः स्याद् भावना नोपलभ्यते ॥\n\nइति ।\n\nअत एवोपसंहरति—कथं भवेद् इति भावना, अतो नोपलभ्यत इति भावः ।", "ground_truth": [["Title", "श्रीसमाजे"], ["Quote", "अभावे भावनाभावो भावना नैव भावना ।\n   इति भावो न भावः स्याद् भावना नोपलभ्यते ॥"]], "txt_src": "abhayākaragupta_abhayapaddhati.txt_30"}
{"id": 183, "text": "तद् अप्य् असुन्दरम् । पारमितानये ऽपि विवक्षितसाक्षात् सम्पुटाभावे ऽपि प्रज्ञोपायात्मकबोधिचित्तसम्पुटसम्भवेन मन्त्रनयस्येव सप्ताङ्गयुक्तसाध्यसिद्धिप्रसङ्गात् ।\n\n विशिष्टं सम्पुटं हित्वा अन्यथा यदि कल्प्यते ।\n शून्यतेतरसाम्पुट्यात् प्रसङ्गः स्यान् नयान्तरे ॥\n\nअथात्र साधने सप्ताङ्गयुक्तास्त्य् एव । यतः—\n\n स्तनौ हृत्वा भवेद् बोलं कक्कोलमध्यसंस्थितम् ॥\n तीरद्वयं भवेद् घण्टा किञ्जल्कं बोलकं भवेत् ।\n\nइति ।", "ground_truth": [["Quote", "विशिष्टं सम्पुटं हित्वा अन्यथा यदि कल्प्यते ।\n शून्यतेतरसाम्पुट्यात् प्रसङ्गः स्यान् नयान्तरे ॥"], ["Quote", "स्तनौ हृत्वा भवेद् बोलं कक्कोलमध्यसंस्थितम् ॥\n तीरद्वयं भवेद् घण्टा किञ्जल्कं बोलकं भवेत् ।"]], "txt_src": "sekanirdeśapañjikā.txt_13"}
{"id": 272, "text": "उदितश् चण्डाल्या स्पर्शाद् उष्णीषचक्राद् आगतः। निराभासप्रकाशत्वात् स्वालोकः। सर्वलोकानां तदाधारत्वात् सर्वबुद्धैः शिरसि वज्राग्रे च धृतत्वाल् लोकेश्वरः। षोडशानन्दशुक्रत्वात् पूर्णचन्द्रः। पश्चाद् विशेषणसमासः। अनेनापि समाध्यङ्गम् उक्तम्—\n\n प्रज्ञोपायात्मकेनाक्षरणसुखवशाज् ज्ञानबिम्बे समाधिः ।\n\nइति चक्षते।\n\nविभाति जयति। अनेन नमस्कार आक्षिप्तः। तेन तं प्रति प्रणत इति लभ्यते।", "ground_truth": [["Quote", "प्रज्ञोपायात्मकेनाक्षरणसुखवशाज् ज्ञानबिम्बे समाधिः ।"]], "txt_src": "raviśrījñāna_guṇabharaṇī.txt_4"}
{"id": 317, "text": "कथं तर्हि सुखं सहजम् उच्यते? यथानालम्बना महाकृपादृष्टतत्त्वस्याविद्यमानाधिमोक्षेण भाव्यमानाधिगततत्त्वस्य बोधात्मकत्वात् सांवृतं स्वरूपं सहजम् उच्यते तथा सुखं कदाचिद् अनुभवावस्थायाम् अननुभवावस्थायां चादृष्टतत्त्वेनाधिमोक्षेण महाकृपाभिन्नस्वभावं शून्यतात्मकं सर्वाकारवरोपेतं भाव्यमानं तत्त्वाधिगमावस्थायां लोकोत्तरं सांवृतं सहजम् उच्यते। तत्त्वानधिगमावस्थायां त्व् अनुभूयमानं लौकिकं सांवृतं सहजं सहजच्छायानुकारित्वात्। तथा चोक्तम्—\n\n सहजाभ्यां यद् उत्पन्नं सहजं तन् निगद्यते ।\n स्वभावं सहजम् इत्य् उक्तं सर्वाकारैकसंवरम् ॥\n \n कृपोपायो भवेद् योगी मुद्रा हेतुवियोगतः ।\n शून्यताकरुणाभिन्नं बोधिचित्तम् इति स्मृतम् ॥ [हेवज्रतन्त्र १।१०।४१–४२]\n\nइति। अत्र संव्रियन्ते ऽस्मिन्न् इति संवरः। सर्वेषाम् आकाराणां नीलपीतादीनाम् एको ऽद्वितीयः संवरः, सहजस्यैव तथा तथा प्रतिभासनात्। सहजौ पुनर् याभ्याम् उत्पन्नं सहजम् उच्यते तौ कृपामुद्रे। अतः कृपानालम्बना महाकरुणा महासुखमयी सा उपायो यस्य स एवंभूतो योगी भवेत्। एतद् उक्तम्—उपायतत्त्वम् इदं सुखं न तु प्रज्ञातत्त्वम्। मुद्रा शून्यता सैव सर्वधर्माणाम् अनुत्पादलक्षणा परमा प्रज्ञा हेतुवियोगतो हेतोर् अभावात्, आद्यनुत्पन्नत्वात् सर्वधर्माणाम्। एतौ च स्वभावौ सहजाव् एव, स्वतः सिद्धत्वात्। आभ्याम् उत्पन्नं तत्त्वं बोधिचित्तं शून्यताकरुणाभिन्नम्। तत् किम् इदं प्रज्ञाज्ञानाद् अन्यद् एव? नान्यत्। तस्यैवेदं विपक्षव्युदासेन स्वरूपं प्रकाशितम्। एवंविधं तद् इति। इदम् एव सहजाभ्यां प्रज्ञाज्ञानस्वरूपाभ्याम् अभ्यासाद् उत्पन्नं बोधिचित्तं चतुर्थो महामुद्राभिषेकः सर्वविकल्पमलानां साक्षाद् अनेन क्षालनात्। तद् उक्तम्—चतुर्थं तत् पुनस् तथा । इति।", "ground_truth": [["Quote", "सहजाभ्यां यद् उत्पन्नं सहजं तन् निगद्यते ।\n स्वभावं सहजम् इत्य् उक्तं सर्वाकारैकसंवरम् ॥\n \n कृपोपायो भवेद् योगी मुद्रा हेतुवियोगतः ।\n शून्यताकरुणाभिन्नं बोधिचित्तम् इति स्मृतम् ॥"], ["Quote", "चतुर्थं तत् पुनस् तथा ।"]], "txt_src": "abhayākaragupta_abhayapaddhati.txt_9"}
{"id": 335, "text": "अत्र मोहविवर्जितो विषतत्त्वपरिज्ञानात्। तन्तमणु विषतत्त्वाधिमोक्षमनाः। सोअ शोकः। आन्तरविषनाशनं च तत्र दार्ष्टान्तिकत्वेनोक्तम्।\n\n तथा निर्वृत्युपायज्ञा हेवज्रे सुकृतश्रमाः ।\n अविद्याद्यैर् न बाध्यन्ते न च मोहादिबन्धनैः ॥\n\nइति। अत्र हेवज्र इति शून्यतामहासुखानालम्बनमहाकरुणाभिन्नज्ञाने। अविद्याद्यैर् द्वादशभिर् अङ्गैर् मोहादिभिः क्लेशैश् च।", "ground_truth": [["Quote", "तथा निर्वृत्युपायज्ञा हेवज्रे सुकृतश्रमाः ।\n अविद्याद्यैर् न बाध्यन्ते न च मोहादिबन्धनैः ॥"]], "txt_src": "abhayākaragupta_abhayapaddhati.txt_27"}
{"id": 388, "text": "इमम् अर्थवशं ज्ञात्वा भगवान् आह—क्रमवृत्त्या शिक्षते, न युगपद् इति। क्रमवृत्त्या निष्पन्नक्रमे शिक्षिते सति युगपत् स्वचित्तदृश्यधारा विशुध्यतीति भगवतैव निर्दिष्टं लङ्कावतारसूत्रे—\n\n तद्यथा महामते दर्पणान्तर्गताः सर्वरूपावभासाः सन्दृश्यन्ते निर्विकल्पा युगपत्। एवम् एव महामते स्वचित्तदृश्यधारां युगपत् तथागतः सर्वसत्त्वानां विशोधयति निर्विकल्पां निराभासगोचराम्। तद्यथा महामते सोमादित्यमण्डलं युगपत् सर्वरूपावभासान् किरणैः प्रकाशयतीति।\n\nअत आह—\n\n आदिकर्मिकसत्त्वानां परमार्थावतारणे ।\n उपायश् चैष सम्बुद्धैः सोपानम् इव निर्मितः ॥\n\nइति। पञ्चक्रमानुपूर्वेण विना निष्पन्नक्रमसमाधिर् अधिगन्तुं न पार्यते।", "ground_truth": [["Author", "भगवतैव"], ["Title", "लङ्कावतारसूत्रे"], ["Quote", "तद्यथा महामते दर्पणान्तर्गताः सर्वरूपावभासाः सन्दृश्यन्ते निर्विकल्पा युगपत्। एवम् एव महामते स्वचित्तदृश्यधारां युगपत् तथागतः सर्वसत्त्वानां विशोधयति निर्विकल्पां निराभासगोचराम्। तद्यथा महामते सोमादित्यमण्डलं युगपत् सर्वरूपावभासान् किरणैः प्रकाशयतीति।"], ["Quote", "आदिकर्मिकसत्त्वानां परमार्थावतारणे ।\n उपायश् चैष सम्बुद्धैः सोपानम् इव निर्मितः ॥"]], "txt_src": "āryadeva_sūtaka.txt_8"}
{"id": 112, "text": "नापि परत इति पक्षः, आदित्याद् अप्य् अन्धकारस्य सर्वस्माद् वा सर्वस्य उत्पत्तिप्रसङ्गात्, जनकाजनकाभिमतयोर् विवक्षितकार्यापेक्षया परत्वाविशेषात्। जन्यजनकैकत्वैकसंततिप्रतिनियमो ऽप्य् अनुत्पन्ने कार्ये काल्पनिकतया वस्तुतो न संगच्छते। न चानागतावस्थितधर्मापेक्षया कार्यादिव्यवहारो वास्तवः, अर्थस्वभावसद्भावस्य निरूपयिष्यमाणत्वात्। नापि बीजावस्थासु विद्यमानाङ्कुरापेक्षया बीजस्य परत्वम् अकाल्पनिकम् अस्ति, कारणे कार्यास्तित्वस्य निषेत्स्यमानत्वात्। यत्र परिदृश्यमानम् एव रूपं विचारतो नावतिष्ठते, तत्र अनागतादिषु संभावितस्य का चिन्ता?\n\nनापि उभयत इति पक्षः, प्रत्येकपक्षोक्तसमुदितदोषप्रसङ्गात्, कार्यानुत्पतौ चोभयरूपस्य हेतोः परमार्थतो ऽभावात्। उत्पत्तौ वा न किंचिज्जनयितव्यम् अस्तीति कुत्र उभयरूपस्य हेतोर् व्यापारः स्यात्?", "ground_truth": [], "txt_src": "prajñākaramati_bcap_c9_1-20.txt_18"}
{"id": 179, "text": "साकारवादिनस् तु निराकारं ज्ञानं स्वप्ने ऽपि नानुभूयत इति वदन्ति । तद् आहुः—\n\n नाकारचक्रम् अवधूय धियो ऽस्ति वृत्तिस्\n तद्बाधने बलिनि मध्यनये जयश्रीः ।\n नो चेद् अनिन्द्यम् इदम् अद्वयम् एव चित्रं\n चेतो निराकृतिमतस्य तु को ऽवकाशः ॥\n\nइति । न चैवं मन्तव्यम्—आकारप्रकाशाभावाद् आकारः प्राङ् नास्तीति । तन्निश्चयाभावे ऽप्य् अशक्यापह्नवस्यानुभूयमानस्य पृष्टोल्लेखनिश्चीयमानस्य च नीलादिवेदनस्य भावात् । यद् आहुः—\n \n यद् यथा भासते ज्ञानं तत् तथैवानुभूयते ।\n इति नामैकभावः स्याच् चित्राकारस्य चेतसि ॥\n\nइति । ततश् चित्राद्वैतवेदनम् एव परम् अस्ति ।", "ground_truth": [["Quote", "नाकारचक्रम् अवधूय धियो ऽस्ति वृत्तिस्\n तद्बाधने बलिनि मध्यनये जयश्रीः ।\n नो चेद् अनिन्द्यम् इदम् अद्वयम् एव चित्रं\n चेतो निराकृतिमतस्य तु को ऽवकाशः ॥"], ["Quote", "यद् यथा भासते ज्ञानं तत् तथैवानुभूयते ।\n इति नामैकभावः स्याच् चित्राकारस्य चेतसि ॥"]], "txt_src": "sekanirdeśapañjikā.txt_9"}
{"id": 397, "text": "श्रीसर्वबुद्धसमायोगडाकिनीजालसंवरमहायोगतन्त्रे ऽपीमम् अर्थं द्योतयन्न् आह ॥\n\n न योगः प्रतिबिम्बेषु निषिक्तादिषु जायते ।\n बोधिचित्तमहायोगाद् योगिनस् तेन देवताः ॥\n आत्मा वै सर्वबुद्धत्वं सर्वसौरित्वम् एव च ।\n स्वाधिदैवतयोगेन तस्माद् आत्मैव साधयेत् ॥\n\nइति।", "ground_truth": [["Title", "श्रीसर्वबुद्धसमायोगडाकिनीजालसंवरमहायोगतन्त्रे"], ["Quote", "न योगः प्रतिबिम्बेषु निषिक्तादिषु जायते ।\n बोधिचित्तमहायोगाद् योगिनस् तेन देवताः ॥\n आत्मा वै सर्वबुद्धत्वं सर्वसौरित्वम् एव च ।\n स्वाधिदैवतयोगेन तस्माद् आत्मैव साधयेत् ॥"]], "txt_src": "āryadeva_sūtaka.txt_17"}
{"id": 302, "text": "सहजानन्दरूपिणी सावस्था बोधिसत्त्वैः शून्यताबोधिर् उच्यत इत्य् अन्तेन समाधिर् उक्तः। उक्तं च— \n\n प्रज्ञोपायसमापत्त्या सर्वभावान् समासतः ।\n संहृत्य पिण्डयोगेन बिम्बं मध्ये विभावयेत् ।\n झटिति ज्ञाननिष्पत्तिः समाधिर् इति संज्ञितम् ।\n\nइति। सर्वभावं स्थावरजङ्गमं प्रज्ञोपायसमापत्त्या संवृतिपरमार्थयोगेन स्थितं पिण्डरूपेण महामुद्रारूपेणैकीकृत्य तस्य स्थावरजङ्गमस्य मध्ये युगनद्धात्मकं महावज्रधरत्वं विभावयेज् जानीयत्। अनेन क्रमेण झटिति क्षणेन ज्ञाननिष्पत्तिः समाधिर् इति षष्ठम् अङ्गम् इति समाजक्रमेण षडङ्गयोगक्रमः।", "ground_truth": [["Quote", "प्रज्ञोपायसमापत्त्या सर्वभावान् समासतः ।\n संहृत्य पिण्डयोगेन बिम्बं मध्ये विभावयेत् ।\n झटिति ज्ञाननिष्पत्तिः समाधिर् इति संज्ञितम् ।"]], "txt_src": "raviśrījñāna_guṇabharaṇī.txt_34"}
{"id": 425, "text": "अत एवाह भगवान् ॥\n\n श्रावकयानम् अशिक्षथ भिक्षो नाथ चरीयथ तत्र चरीये ।\n बोधिचरीं चर बुद्धगुणेषु एष निदान भविष्य स्वयम्भूः ॥\n\nइति । अतो विशिष्टात् कारणाद् विशिष्टम् एव कार्यम् उत्पद्यते । एवम् एव रूपादिविषयपरिभोगभावम् आपद्यमाना विशिष्टफलावाहका भवन्तीत्य् अवगन्तव्यः । अन्यथा दुष्करचर्यया चित्तस्यैकाग्रता न भवति । पञ्चेन्द्रियनिग्रहत्वात् ।", "ground_truth": [["Author", "भगवान्"], ["Quote", "श्रावकयानम् अशिक्षथ भिक्षो नाथ चरीयथ तत्र चरीये ।\n बोधिचरीं चर बुद्धगुणेषु एष निदान भविष्य स्वयम्भूः ॥"]], "txt_src": "āryadeva_sūtaka.txt_45"}
{"id": 432, "text": "तत्रायं क्रमः । प्रथमं तावत् साधकेनानादिसांसारिकदुःखानुभवं स्मृत्य निर्वाणसुखं काङ्क्षया सर्वसङ्गपरित्यागिना भवितव्यम् ॥ अन्तशो राजैश्वर्ये ऽपि दुःखसञ्ज्ञिना भवितव्यम् । द्वितीयं तिलमात्रेष्व् अपि वस्तुषु परिग्रहबुद्धिं  परित्यजेत् । तृतीयं परमार्थसत्यं सन्धाय कायजीवितनिरपेक्षेण भवितव्यम् । यथोक्तं समाधिराजसूत्रे ।\n\n तस्मात् तर्हि कुमार बोधिसत्त्वेन इमं समाधिम् आकाङ्क्षता क्षिप्रं चानुत्तरां सम्यक्सम्बोधिम् अभिसम्बोद्धुकामेन कायजीविते चानध्यवसितेन भवितव्यम् ।\n\nतथा लौकिकक्षुद्रसिद्धिर् लोकोत्तराष्टमहासिद्धिश् च न प्रार्थयितव्या विक्षेपत्वाद् वैवर्तिकत्वाच् च । यथोक्तम् असाधारणगुह्यमहायोगतन्त्रे ॥\n\n अथापरां सर्वज्ञसिद्धिप्राप्तौ न किञ्चित् सिद्धिम् आकाङ्क्षति । सर्वलोकायतनवाक्सिद्धिं किङ्करसिद्धिं भद्रघटसिद्धिं पातालसिद्धिं राज्यसिद्धिं वश्यसिद्धिं पौष्टिकसिद्धिं अभिचारसिद्धिं न प्रार्थयेत् । तत् कस्य हेतोः । यथा महासिद्ध्यर्थी क्षुद्रसिद्धिं न काङ्क्षते । केवलं निर्विकल्पसिद्धौ समवधानं गच्छति ॥", "ground_truth": [["Title", "समाधिराजसूत्रे"], ["Title", "असाधारणगुह्यमहायोगतन्त्रे"], ["Quote", "तस्मात् तर्हि कुमार बोधिसत्त्वेन इमं समाधिम् आकाङ्क्षता क्षिप्रं चानुत्तरां सम्यक्सम्बोधिम् अभिसम्बोद्धुकामेन कायजीविते चानध्यवसितेन भवितव्यम् ।"], ["Quote", "अथापरां सर्वज्ञसिद्धिप्राप्तौ न किञ्चित् सिद्धिम् आकाङ्क्षति । सर्वलोकायतनवाक्सिद्धिं किङ्करसिद्धिं भद्रघटसिद्धिं पातालसिद्धिं राज्यसिद्धिं वश्यसिद्धिं पौष्टिकसिद्धिं अभिचारसिद्धिं न प्रार्थयेत् । तत् कस्य हेतोः । यथा महासिद्ध्यर्थी क्षुद्रसिद्धिं न काङ्क्षते । केवलं निर्विकल्पसिद्धौ समवधानं गच्छति ॥"]], "txt_src": "āryadeva_sūtaka.txt_52"}
{"id": 321, "text": "तद् उक्तम् आर्यनागार्जुनपदैः—\n\n भवस्यैव परिज्ञानं निर्वाणम् इति कथ्यते ।\n\nइति। श्रीसम्पुटतन्त्रे च—\n\n अनल्पसंकल्पतमोभिभूतं प्रभञ्जनोन्मत्ततडिच्चलं च ।\n रागादिदुर्वारमलावलिप्तं चित्तं हि संसारम् उवाच वज्री ॥\n प्रभास्वरं कल्पनया विमुक्तं प्रहीणरागादिमलप्रलेपम् ।\n ग्राह्यं न च ग्राहकम् अग्रसत्त्वास् तद् एव निर्वाणवरं जगाद ॥\n अतश् च नातः परम् अस्ति किंचिद् निमित्तभूतम् बहुदुःखराशेः ।\n अनन्तसौख्योदयहेतुभूतं मुमुक्षवो नास्ति ततः परं च ॥ \n\nइति।", "ground_truth": [["Author", "आर्यनागार्जुनपदैः"], ["Title", "श्रीसम्पुटतन्त्रे"], ["Quote", "भवस्यैव परिज्ञानं निर्वाणम् इति कथ्यते ।"], ["Quote", "अनल्पसंकल्पतमोभिभूतं प्रभञ्जनोन्मत्ततडिच्चलं च ।\n रागादिदुर्वारमलावलिप्तं चित्तं हि संसारम् उवाच वज्री ॥\n प्रभास्वरं कल्पनया विमुक्तं प्रहीणरागादिमलप्रलेपम् ।\n ग्राह्यं न च ग्राहकम् अग्रसत्त्वास् तद् एव निर्वाणवरं जगाद ॥\n अतश् च नातः परम् अस्ति किंचिद् निमित्तभूतम् बहुदुःखराशेः ।\n अनन्तसौख्योदयहेतुभूतं मुमुक्षवो नास्ति ततः परं च ॥"]], "txt_src": "abhayākaragupta_abhayapaddhati.txt_13"}
{"id": 233, "text": "अत एवाचार्यदिग्नागेनोक्तम्—\n\n पृथग्जनानां यज् ज्ञानं प्रकृतिव्यवदानिकम् ।\n उक्तं तद् बुद्धशब्देन बोधिसत्त्वो यथा जिनः ॥\n\nअत एव च परमाद्ये ऽपि—\n\n सर्वसत्त्वास् तथागतगर्भाः समन्तभद्रमहाबोधिसत्त्वसर्वात्मतया ।\n\nइत्य् उक्तम्।", "ground_truth": [["Author", "आचार्यदिग्नागेनो"], ["Title", "परमाद्ये"], ["Quote", "पृथग्जनानां यज् ज्ञानं प्रकृतिव्यवदानिकम् ।\n उक्तं तद् बुद्धशब्देन बोधिसत्त्वो यथा जिनः ॥"], ["Quote", "सर्वसत्त्वास् तथागतगर्भाः समन्तभद्रमहाबोधिसत्त्वसर्वात्मतया ।"]], "txt_src": "samantabhadra_sāramañjarī.txt_16"}
{"id": 422, "text": "तथावस्थाभेदं प्राप्य हेतुफलं च लोके दृश्यते । अन्यथा अहेतुकदोषप्रसङ्गः स्यात् । अतो घटमानावस्थायां भावको भावना भाव्यः साधकः साधनं साध्यं चर्या ऽपि च विद्यत इति । न सन्देहः । साधको ऽत्र संवृतिसत्यं साधनं परमार्थसत्यम् । अनेन साध्यम् अद्वयज्ञानम् । अतो हेतुफलयोर् अद्वैधीकारपरिज्ञानम् अत्र भावना । यथोक्तं सर्वरहस्यतन्त्रे ॥\n\n फलेन हेतुम् आमुद्र्य फलम् आमुद्र्य हेतुना ।\n विभाव्यम् अन्यथा सिद्धिः कल्पकोटीर् न जायते ॥\n\nइति । चर्याविशुद्धिम् अपि दर्शयन्न् आह ॥ अद्वयज्ञाने गते सति समाहितासमाहितावस्था ऽप्य् अद्वयं भवति । तदद्वये कश् चर्यां चरति । यथा कर्तुर् अभावात् क्रियाया ऽप्य् अभावो भवतीति लोके निश्चयो ऽथ च व्रतचर्यया विनानादिक्लेशवासनाक्षयं कर्तुं न पार्यत इति देशनापाठे लोके च प्रसिद्धम् ।", "ground_truth": [["Title", "सर्वरहस्यतन्त्रे"], ["Quote", "फलेन हेतुम् आमुद्र्य फलम् आमुद्र्य हेतुना ।\n विभाव्यम् अन्यथा सिद्धिः कल्पकोटीर् न जायते ॥"]], "txt_src": "āryadeva_sūtaka.txt_42"}
{"id": 164, "text": "सांप्रतं प्रदीपस्य स्वयंप्रकाशताम् अभ्युपगम्य बुद्धेः स्वसंवेदनम् अयुक्तम् इति प्रतिपादयन्न् आह—दीप इत्यादि।\n\n दीपः प्रकाशत इति ज्ञात्वा ज्ञानेन कथ्यते ।\n बुद्धिः प्रकाशत इति ज्ञात्वेदं केन कथ्यते ॥ ब्च_९।२२ ॥\n\nभवतु वा प्रदीपस्य प्रकाशात्मता। तथापि न बुद्धिसंवेदनसाधनं प्रति सदृशो दृष्टान्त इति समुदायार्थः। दीपः प्रकाशत इति आभासते प्रकाशान्तरनिरपेक्षः स्वयम् एव, इति ज्ञात्वा प्रतीत्य ज्ञानेन बुद्ध्या कथ्यते प्रतिपाद्यते, प्रदीपस्य ज्ञानविषयत्वात्। बुद्धिर् ज्ञानं प्रकाशते इति यद् उच्यते, तत् पुनः केन ज्ञानेन ज्ञात्वा कथ्यत इति परं पृच्छति। न चात्र किंचिद् बुद्धिप्रतिपत्तिनिबन्धनम् अस्तीत्य् असंभावनां प्रकाशयति। न तावत् पूर्वज्ञानेन तत्प्रतिपत्तिः, तत्कालम् अनुत्पत्तेस् तस्यासत्त्वात्। नापि पश्चात् कालभाविना तदानीं क्षणिकतया ग्राह्यस्यातीतत्वात्। न च तत्समानकालभाविना तेन तस्यानुपकारात्। न चानुपकारकस्य विषयभावः, नाकारणं विषय इति वचनात्। नापि स्वयम्, तत्रैव विप्रतिपत्तेः। तत् कथं तत्प्रतीतिर् इति न विद्मः।", "ground_truth": [], "txt_src": "prajñākaramati_bcap_c9_1-20.txt_70"}
{"id": 136, "text": "स्याद् एतत्—यदि सर्वव्यापिनी मायोपमस्वभावता, बुद्धो ऽपि तर्हि मायोपमः स्वप्नोपमः स्यात्। उक्तं चैतद् भगवत्याम्—\n\n एवम् उक्ते सुभूतिस् तान् देवपुत्रान् एतद् अवोचत्—मायोपमास् ते देवपुत्राः सत्त्वाः। स्वप्नोपमास् ते देवपुत्राः सत्त्वाः। इति हि माया च सत्त्वाश् चा:w\n द्वयम् एतद् अद्वैधीकारम्। सर्वधर्मा अपि देवपुत्रा मायोपमाः स्वप्नोपमाः। स्त्रोतआपन्नो ऽपि मायोपमः स्वप्नोपमः। स्त्रोतआपत्तिफलम् अपि मायोपमं स्वप्नोपमम्। एवं सकृदागाम्य् अपि सकृदागामिफलम् अपि। अनागाम्य् अपि अनागामिफलम् अपि। अर्हन्न् अपि अर्हत्त्वम् अपि मायोपमं स्वप्नोपमम्। प्रत्येकबुद्धो ऽपि मायोपमः स्वप्नोपमः। प्रत्येकबुद्धत्वम् अपि मायोपमं स्वप्नोपमम्। सम्यक्संबुद्धो ऽपि मायोपमः स्वप्नोपमः। सम्यक्संबुद्धत्वम् अपि मायोपमं स्वप्नोपमम्। यावन् निर्वाणम् अपि मायोपमं स्वप्नोपमम्। सचेन् निर्वाणाद् अपि कश्चिद् धर्मो विशिष्टतरः स्यात्, तम् अप्य् अहं मायोपमं स्वप्नोपमं वदामि ॥", "ground_truth": [["Author", "बुद्धो"], ["Title", "भगवत्याम्"], ["Quote", "एवम् उक्ते सुभूतिस् तान् देवपुत्रान् एतद् अवोचत्—मायोपमास् ते देवपुत्राः सत्त्वाः। स्वप्नोपमास् ते देवपुत्राः सत्त्वाः। इति हि माया च सत्त्वाश् चा:w\n द्वयम् एतद् अद्वैधीकारम्। सर्वधर्मा अपि देवपुत्रा मायोपमाः स्वप्नोपमाः। स्त्रोतआपन्नो ऽपि मायोपमः स्वप्नोपमः। स्त्रोतआपत्तिफलम् अपि मायोपमं स्वप्नोपमम्। एवं सकृदागाम्य् अपि सकृदागामिफलम् अपि। अनागाम्य् अपि अनागामिफलम् अपि। अर्हन्न् अपि अर्हत्त्वम् अपि मायोपमं स्वप्नोपमम्। प्रत्येकबुद्धो ऽपि मायोपमः स्वप्नोपमः। प्रत्येकबुद्धत्वम् अपि मायोपमं स्वप्नोपमम्। सम्यक्संबुद्धो ऽपि मायोपमः स्वप्नोपमः। सम्यक्संबुद्धत्वम् अपि मायोपमं स्वप्नोपमम्। यावन् निर्वाणम् अपि मायोपमं स्वप्नोपमम्। सचेन् निर्वाणाद् अपि कश्चिद् धर्मो विशिष्टतरः स्यात्, तम् अप्य् अहं मायोपमं स्वप्नोपमं वदामि ॥"]], "txt_src": "prajñākaramati_bcap_c9_1-20.txt_42"}
{"id": 197, "text": "नन्व् एवम्—\n\n वज्रवरटकमध्यस्थं हूंतत्त्वं विभावयेत् पुनः ॥\n\nइति कथम् । अत्र हि वज्रवरटकस्य मध्यस्थम् इत्य् अस्यार्थस्य विघटनात् । न । अन्यार्थत्वाद् अस्य । तथा हि वज्रवरटकयोः प्रज्ञोपायवराङ्गयोर् मध्यस्थं हूंतत्त्वम् इति ह इति हेतुशून्यम् उ इत्य् ऊहापगतम् अं इत्य् अप्रतिष्ठितं भावयेद् इति विवक्षितत्वात् ।", "ground_truth": [["Quote", "वज्रवरटकमध्यस्थं हूंतत्त्वं विभावयेत् पुनः ॥"]], "txt_src": "sekanirdeśapañjikā.txt_27"}
{"id": 258, "text": "आगमविरोधस् त्व् अभिप्रायापरिज्ञानात्। तथा हि ये देवताकारादिकम् एव केवलं तत्त्वतः प्रतिपन्नास् तान् आरभ्य यथेत्यादिप्रवचनं सिद्धाचार्यवचनं च, तत्त्वस्य सत्यद्वयाद्वयरूपत्वात्। तद् विना च। तद् उक्तं चतुर्देवीपरिपृच्छायाम्—\n\n चतुरशीतिसाहस्रे धर्मस्कन्धे महामुनेः ।\n तत्त्वं ये वै न जानन्ति ते च सर्वे च निष्फलाः ॥\n\nइति। इन्द्रभूतिपादैर् अपि विस्तरम् उक्त्वोक्तम्—\n\n मिथ्यातत्त्वानि सर्वाणि कल्पितानि सुमोहिभिः । \n\nइति। सरहपादैर् अपि—\n\n जï रसाअल पïसरहु अह विक्कमह आआसु ।\n भिण्णाआर मुणेसि तहु कह मुक्खह पच्चास ॥\n\nइति।", "ground_truth": [["Author", "इन्द्रभूतिपादैर्"], ["Author", "सरहपादैर्"], ["Title", "चतुर्देवीपरिपृच्छायाम्"], ["Quote", "चतुरशीतिसाहस्रे धर्मस्कन्धे महामुनेः ।\n तत्त्वं ये वै न जानन्ति ते च सर्वे च निष्फलाः ॥"], ["Quote", "मिथ्यातत्त्वानि सर्वाणि कल्पितानि सुमोहिभिः ।"], ["Quote", "जï रसाअल पïसरहु अह विक्कमह आआसु ।\n भिण्णाआर मुणेसि तहु कह मुक्खह पच्चास ॥"]], "txt_src": "ratnarakṣita_padminī.txt_11"}
{"id": 232, "text": "तद् उक्तम्—\n\n एको भावः सर्वभावस्वभावः\n सर्वे भावा एकभावस्वभावाः ।\n एको भावस् तत्त्वतो येन दृष्टः\n सर्वे भावास् तत्त्वतस् तेन दृष्टाः ॥\n\nनागार्जुनपादैर् अप्य् उक्तम्—\n\n संवृतिव्यतिरेकेण न तत्त्वम् उपलभ्यते ।\n संवृतिः शून्यता प्रोक्ता शून्यतैव हि संवृतिः ॥", "ground_truth": [["Author", "नागार्जुनपादैर्"], ["Quote", "एको भावः सर्वभावस्वभावः\n सर्वे भावा एकभावस्वभावाः ।\n एको भावस् तत्त्वतो येन दृष्टः\n सर्वे भावास् तत्त्वतस् तेन दृष्टाः ॥"], ["Quote", "संवृतिव्यतिरेकेण न तत्त्वम् उपलभ्यते ।\n संवृतिः शून्यता प्रोक्ता शून्यतैव हि संवृतिः ॥"]], "txt_src": "samantabhadra_sāramañjarī.txt_15"}
{"id": 115, "text": "अत्रापि नाभिनिवेष्टव्यम्। अन्यथा भावाभिनिवेशो वा शून्यताभिनिवेशो वेति न कश्चिद्विशेषः, उभयोर् अपि कल्पनात्मकतया सांवृतत्वात्। न च अभावस्य कल्पितस्वभावतया किंचित् स्वरूपम् अस्ति। न च भावनिवृत्तिरूपो ऽभावः, निवृत्तेर्निःस्वभावत्वात्। यदि च भावस्यैव कश्चित् स्वभावः स्यात्, तदा तत्प्रतिषेधात्मा अभावो ऽपि स्यात्। भावस्य तु स्वभावो नास्तीति प्रतिपादितमेव। अतो न भावनिवृत्तिरूपः अभावो नाम कश्चित्। न च भावाभावयोर् उक्तक्रमेण असत्त्वे प्रतिपादिते तदुभयसंकीर्णात्मता संभवति उभयप्रतिषेधस्वभावता वा, भावविकल्पस्यैव सकलविकल्पनिबन्धनत्वात्। तस्मिन् निराकृते सर्व एव अमी एकप्रहारेण निरस्ता भवन्तीति। तस्मात्—\n\n न सन् नासन् न सदसन् न चाप्य् अनुभयात्मकम् ।\n\nकिंचिद् अभिनिवेशविषयतया मन्तव्यम्। तद् उक्तम् आर्यप्रज्ञापारमितायाम्—\n\n सुभूतिर् आह—इहायुष्मन् शारद्वतीपुत्र बोधिसत्त्वयानिकः कुलपुत्रो वा कुलदुहिता वा अनुपायकुशलो रूपं शून्यम् इति प्रजानाति, सङ्गः। वेदनां शून्याम् इति संजानाति, सङ्गः। संज्ञां शून्याम् इति संजानाति, सङ्गः। संस्कारान् शून्यान् इति संजानाति, सङ्गः। विज्ञानं शून्यम् इति संजानाति, सङ्गः। एवं चक्षुः श्रोत्रं घ्राणं जिव्हा कायो मनः, यावत् सर्वधर्मशून्यतां शून्याम् इति संजानाति, सङ्गः। इति विस्तरः।\n\nउक्तं च—\n\n सर्वसंकल्पहानाय शून्यतामृतदेशना ।\n यस्य तस्याम् अपि ग्राहस् त्वयासाववसादितः ॥\n\nइति। \n\n न सन् नासन् न सदसन् न चाप्य् अनुभयात्मकम् ।\n चतुष्कोटिविनिर्मुक्तं तत्त्वं माध्यमिका विदुः ॥\n\nइति।", "ground_truth": [["Title", "आर्यप्रज्ञापारमितायाम्"], ["Quote", "न सन् नासन् न सदसन् न चाप्य् अनुभयात्मकम् ।"], ["Quote", "सुभूतिर् आह—इहायुष्मन् शारद्वतीपुत्र बोधिसत्त्वयानिकः कुलपुत्रो वा कुलदुहिता वा अनुपायकुशलो रूपं शून्यम् इति प्रजानाति, सङ्गः। वेदनां शून्याम् इति संजानाति, सङ्गः। संज्ञां शून्याम् इति संजानाति, सङ्गः। संस्कारान् शून्यान् इति संजानाति, सङ्गः। विज्ञानं शून्यम् इति संजानाति, सङ्गः। एवं चक्षुः श्रोत्रं घ्राणं जिव्हा कायो मनः, यावत् सर्वधर्मशून्यतां शून्याम् इति संजानाति, सङ्गः। इति विस्तरः।"], ["Quote", "सर्वसंकल्पहानाय शून्यतामृतदेशना ।\n यस्य तस्याम् अपि ग्राहस् त्वयासाववसादितः ॥"], ["Quote", "न सन् नासन् न सदसन् न चाप्य् अनुभयात्मकम् ।\n चतुष्कोटिविनिर्मुक्तं तत्त्वं माध्यमिका विदुः ॥"]], "txt_src": "prajñākaramati_bcap_c9_1-20.txt_21"}
{"id": 120, "text": "सत्यद्वयम् इदम् उक्तम्। तत्र अविद्योपप्लुतचेतसां तत्स्वभावतया संवृतिसत्यम् इति प्रतीतम्। परमार्थसत्यं तु न ज्ञायते कीदृक् किंस्वभावं किंलक्षणम् इति। अतो वक्तव्यं तत्स्वरूपम् इत्य् आह बुद्धेर् अगोचरस् तत्त्वम् इति। बुद्धेः सर्वज्ञानानाम् समतिक्रान्तसर्वज्ञानविषयत्वाद् अगोचरः अविषयः। केनचित् प्रकारेण तत् सर्वबुद्धिविषयीकर्तुं न शक्यत इति यावत्। इति कथं तत्स्वरूपं प्रतिपादयितुं शक्यम्? तथा हि सर्वप्रपञ्चविनिर्मुक्तस्वभावं परमार्थसत्यतत्त्वम्। अतः सर्वोपाधिशून्यत्वात् कथं कयाचित् कल्पनया पश्येत्? कल्पनासमतिक्रान्तस्वरूपं च शब्दानाम् अविषयः। विकल्पजन्मानो हि शब्दा विकल्पधियाम् अविषये न प्रवर्तितुम् उत्सहन्ते। तस्मात् सकलविकल्पाभिलापविकलत्वाद् अनारोपितम् असांवृतम् अनभिलाप्यं परमार्थतत्त्वं कथम् इव प्रतिपादयितुं शक्यते? तथापि भाजनश्रोतृजनानुग्रहार्थं परिकल्पम् उपादाय संवृत्या निदर्शनोपदर्शनेन किंचिद् अभिधीयते।\n\nयथा तिमिरप्रभावात् तैमिरिकः सर्वम् आकाशदेशं केशोण्डुकमण्डितम् इतस्ततो मुखं विक्षिपन्न् अपि पश्यति। तथा कुर्वन्तम् अवेक्ष्य अतैमिरिकः किम् अयं करोतीति तत्समीपम् उपसृत्य तदुपलब्धकेशप्रणिहितलोचनो ऽपि न केशाकृतिम् उपलभते, नापि तत्केशाधिकरणान् भावाभावादिविशेषान् परिकल्पयति। यदा पुनर् असौ तैमिरिकः अतैमिरिकाय स्वाभिप्रायं प्रकाशयति—केशान् इह पश्यामीति, तदा तद्विकल्पापसारणाय तस्मै यथाभूतम् असौ ब्रवीति—नात्र केशाः सन्तीति। तैमिरिकोपलब्धानुरोधेन प्रतिषेधपरम् एव वचनम् आह। न च तेन तथा प्रतिपादयतापि कस्यचित् प्रतिषेधः कृतो भवति विधानं वा। तच् च केशानां तत्त्वं यद् अतैमिरिकः पश्यति, तन् न तैमिरिकः।", "ground_truth": [], "txt_src": "prajñākaramati_bcap_c9_1-20.txt_26"}
{"id": 224, "text": "अयम् अभिप्रायः। सावयवत्वं तावत् परमाणोर् द्रष्टव्यम्, युगपद् अंशैर् विरुद्धदिग्वर्तिभिः षट्कयोगादिना विरुद्धधर्मसंसर्गेण स्थूलस्येव नानात्वप्रसङ्गात्। निरवयवत्वे चांशलक्षणावयवरहितत्वे सत्य् एकस्याणोर् अनेकैः परमाणुभिः परिकरस्य परिवेष्टनस्याभावः स्यात्, यतः परमाणुपरिवेष्टने तस्याधरोत्तरचतुर्दिक्परमाणुमध्यासिनो नियमेन षडंशतापत्तिः। यो ह्य् अस्य स्वभावः पूर्वपरमाणुप्रत्यासन्नो न स एवापरपरमाणुप्रत्यासन्नो घटते, तयोर् एकदेशतापत्तेः। एवं हि पूर्वपरमाणुसंनिहितः स्वभावो ऽपरं परमाणुं प्रत्यासीदेद् यदि, सो ऽपि तत्र स्यात्। प्रत्यासत्त्यभावे ऽप्य् आभिमुख्यमात्रे ऽप्य् अयम् एव दोषः। ततश् च परमाणुमात्रपिण्डरूपप्रसङ्गाद् भूमण्डलादिरूपप्रचयः कश्चिद् अत्र न हि स्यात्। यद् आह—\n\n संयुक्तं दूरदेशस्थं नैरन्तर्यव्यवस्थितम् ।\n एकाण्वभिमुखं रूपं यद् अणोर् मध्यवर्तिनः ॥\n अण्वन्तराभिमुख्येन तद् एव यदि कल्प्यते ।\n प्रचयो भूधरादीनाम् एवं सति न युज्यते ॥", "ground_truth": [["Quote", "संयुक्तं दूरदेशस्थं नैरन्तर्यव्यवस्थितम् ।\n एकाण्वभिमुखं रूपं यद् अणोर् मध्यवर्तिनः ॥\n अण्वन्तराभिमुख्येन तद् एव यदि कल्प्यते ।\n प्रचयो भूधरादीनाम् एवं सति न युज्यते ॥"]], "txt_src": "samantabhadra_sāramañjarī.txt_7"}
{"id": 362, "text": "इतो ऽपि चित्तम् एव रक्षणीयम् इत्य् आह।\n\nअपरिकर्मिता मत्तवरवारणा न जनयन्ति तां पीडाम् इह लोके। परलोके अवीच्यादौ यां करोति स्वच्छन्दतयावस्थितं चित्तम् एव मतङ्गज एव। तथागताज्ञाङ्कुशेन कथंचिद् वशीक्रियमाणत्वात्।", "ground_truth": [], "txt_src": "prajñākaramati_bcap_c5.txt_2"}
{"id": 446, "text": "अथवा सुपि स्थः इत्य् अतो ऽनुवर्तमानं सुब्ग्रहणं सत्सूद्विष इति सूत्रस्थोपसर्गग्रहणेनानुपसर्गार्थम् इति ज्ञापितम्। सुप्य् अजातौ इति पुनः सुब्ग्रहणं सुम्मात्रविषयम् इति णिनिः। तथा च महाभाष्य उक्तम्—सुपीति वर्तमाने पुनः सुब्ग्रहणं किमर्थम्? अनुपसर्ग इत्य् एवं तद् अभूत्। इदं सुम्मात्रे यथा स्यात्। उदासारिण्यः प्रत्यासारिण्यः। इति। इति श्लोकार्थः।", "ground_truth": [["Title", "महाभाष्य"], ["Quote", "सुपि स्थः"], ["Quote", "सत्सूद्विष"], ["Quote", "सुप्य् अजातौ"], ["Quote", "सुपीति वर्तमाने पुनः सुब्ग्रहणं किमर्थम्? अनुपसर्ग इत्य् एवं तद् अभूत्। इदं सुम्मात्रे यथा स्यात्। उदासारिण्यः प्रत्यासारिण्यः।"]], "txt_src": "viṭṭhalācārya_prasāda.txt_10"}
{"id": 127, "text": "अथ किं प्राकृता एव बाध्यन्ते योगिभिः, उत योगिनो ऽपीत्य् आह—बाध्यन्त इत्यादि—\n\n बाध्यन्ते धीविशेषेण योगिनो ऽप्य् उत्तरोत्तरैः ।\n\nयोगिनो ऽपि योगिभिर् अपरापरैर् बाध्यन्ते। न केवलं प्राकृतका इत्य् अपिशब्दार्थः। किंभूतैः? उत्तरोत्तरैः। उत्तरे च उत्तरे च उत्तरोत्तराः, तैः। तारतम्यभेदावस्थितगुणविशेषप्रतिलम्भोत्कर्षप्राप्तैः, अधिकाधिकैर् इत्य् अर्थः। तदपेक्षयापचितगुणाधराधरे बाध्यन्ते, ज्ञानमाहात्म्यादिभिर् अभिभूयन्ते। कथम्? धीविशेषेणेति। धियो ज्ञानस्य प्रज्ञाया विशेषस् तत्तदावरणविगमात् प्रकर्षः, तेन। उपलक्षणं चैतत्—ध्यानसमाधिसमापत्त्यादिविशेषेणापि। तथा हि प्रमुदिताख्यप्रथमभूमिलाभिनो बोधिसत्त्वस्य ज्ञानादिगुणापेक्षया तदुत्तरविमलाभिधानद्वितीयभूमिलाभिनो बोधिसत्त्वस्य ज्ञानप्रभावादयो गुणा विशिष्यन्ते। एवम् अन्येषाम् अपि उत्तरोत्तरभूमिलाभिनां वेदितव्यम्। तथा प्रथमध्यानादिलाभिनाम् अपि उत्तरोत्तरैर् बाधनं योजनीम्, यावत् सास्रवाणाम् अनास्रवैर् इति।", "ground_truth": [], "txt_src": "prajñākaramati_bcap_c9_1-20.txt_33"}
{"id": 371, "text": "समाधानपरित्यागावकाशम् आह।\n\nअग्निदाहादि भयम्। तथा रत्नत्रयपूजादिकृत उत्सवः। समधिकतरः सत्त्वार्थादिर् वा। तत्संभवे यदि स्थातुम् अशक्तः, तदा कामचार इत्य् अनुज्ञातम्, सापत्तिको न भवतीत्य् अर्थः। कुतः पुनर् अयम् अनियमो लभ्यत इत्य् आह—दानेत्यादि । शीलं यद्य् अपि दानात् प्रकृष्टम्, तथाप्य् अवरशिक्षायां शिक्षमाणस्य तदनन्तरम् एव उत्तरशिक्षावस्थितस्याभ्यासपाटवाभावात् कथंचित् तावत्कालं ततो निवर्तमानस्यापि नापत्तिः। दानस्यासौ कालो न शीलस्य। अत एवोक्तम्—यद्य् अशक्त इति। एतावन्मात्रेणेदम् उदाहरणम्। यथोक्तम्—तत्रैकस्यां शिक्षायां निष्पाद्यमानायाम् अशक्तस्य, इतरशिक्षानभ्यासाद् अनापत्तिः। आर्याक्षयमतिसूत्रे ऽप्य् एवम् अवोचत्—\n\n दानकाले शीलोपसंहारस्योपेक्षा।\n\nन चातः शिथिलेन भवितव्यम्।", "ground_truth": [["Title", "आर्याक्षयमतिसूत्रे"], ["Quote", "तत्रैकस्यां शिक्षायां निष्पाद्यमानायाम् अशक्तस्य, इतरशिक्षानभ्यासाद् अनापत्तिः।"], ["Quote", "दानकाले शीलोपसंहारस्योपेक्षा।"]], "txt_src": "prajñākaramati_bcap_c5.txt_11"}
{"id": 107, "text": "सा च संवृतिर् द्विविधा लोकत एव—तथ्यसंवृतिर् मिथ्यासंवृतिश् चेति। तथा हि किंचित् प्रतीत्यजातं नीलादिकं वस्तुरूपम् अदोषवद् इन्द्रियैरूपलब्धं लोकत एव सत्यम्, मायामरीचिप्रतिबिम्बाद्विषु प्रतीत्य समुपजातम् अपि दोषवद् इन्द्रियोपलब्धं यथास्वं तीर्थिकसिद्धान्तपरिकल्पितं च लोकत एव मिथ्या। तद् उक्तम्—\n\n विनोपघातेन यदिन्द्रियाणां षण्णाम् अपि ग्राह्यमवैति लोकः ।\n सत्यं हि तल्लोकत एवं शेषं विकल्पितं लोकत एव मिथ्या\n\nइति। \n\nएतत् तद् उभयम् अपि सम्यग्दृशामार्याणां मृषा, परमार्थदशायां संवृतिसत्यालीकत्वात्। एतत् समनन्तरम् एव उपपत्त्या प्रतिपादयिष्यामः। तस्माद् अविद्यावतां वस्तुस्वभावो न प्रतिभासत इति।", "ground_truth": [["Quote", "विनोपघातेन यदिन्द्रियाणां षण्णाम् अपि ग्राह्यमवैति लोकः ।\n सत्यं हि तल्लोकत एवं शेषं विकल्पितं लोकत एव मिथ्या"]], "txt_src": "prajñākaramati_bcap_c9_1-20.txt_13"}
{"id": 332, "text": "अयम् अर्थः—रागादिर् एवान्तरं विषम्। तद् उक्तं भगवता—\n\n रागो द्वेषश् च मोहश् च एते लोके त्रयो विषाः ॥\n\nइति।", "ground_truth": [["Author", "भगवता"], ["Quote", "रागो द्वेषश् च मोहश् च एते लोके त्रयो विषाः ॥"]], "txt_src": "abhayākaragupta_abhayapaddhati.txt_24"}
{"id": 289, "text": "इदानीं षट्श्लोकैः षडङ्गयोगम् आह—प्रत्याहार इत्यादि। आदिकर्मणि धूमादिनिमित्तभावणायां जिनेन्द्र इति वज्रसत्त्वो निरावरणविषयविषयित्वेन दशनिमित्तरूपः। खड्गी अमोघसिद्धिः। दशकामावस्थाभेदत इति।\n\n चिन्ताकाङ्क्षाज्वरो ऽङ्गे वरमुखकमले शुष्किर् अन्नाप्रवृत्तिः\n कम्पोन्मादश् च घूर्मा प्रभवति मनसो विभ्रमस् तीव्रमूर्छा ।\n धूमाद्या वज्रिणस् ताः प्रकटदशविधाः प्राणिनो ऽङ्गेष्व् अवस्था\n लोके ता मन्मथस्य प्रकटितनियताः को जिनः कः सकामः ॥\n\nइति लक्षाणा अनुस्मृतौ बिम्बदर्शनस्य पश्चाद् योगिनो महारागत्वाद् दशावस्था जायन्ते कामावस्थाप्रतिरूपा धारणाफलधूमादिदर्शनपूर्विकाः स्वसंवेद्याः। दशवायूनां प्राणापानसमानोदानव्याननागकूर्मकृकरदेवदत्तधनंजयानाम्। निरोध उपशमो ऽक्षरीभावः। रागविरागपक्षाभावाद् अप्रतिष्ठितनिर्वाणः।", "ground_truth": [["Quote", "चिन्ताकाङ्क्षाज्वरो ऽङ्गे वरमुखकमले शुष्किर् अन्नाप्रवृत्तिः\n कम्पोन्मादश् च घूर्मा प्रभवति मनसो विभ्रमस् तीव्रमूर्छा ।\n धूमाद्या वज्रिणस् ताः प्रकटदशविधाः प्राणिनो ऽङ्गेष्व् अवस्था\n लोके ता मन्मथस्य प्रकटितनियताः को जिनः कः सकामः ॥"]], "txt_src": "raviśrījñāna_guṇabharaṇī.txt_21"}
{"id": 133, "text": "न च मायादिस्वभावानां क्षणिकाक्षणिकादिधर्मताप्रतिपादनम् उचितम्, निःस्वभावानां कस्यचित् स्वभावस्याभावात्। तत्कथम् अमी न परमार्थसन्त इत्य् अत्राह—लोकावतारणेत्यादि।\n\n लोकावतारणार्थं च भावा नाथेन देशिताः ।\n तत्त्वतः क्षणिका नैते संवृत्या चेद् विरुध्यते ॥\n\nलोकानां भावाभिनिवेशिनां स्कन्धादिदेशनावैनेयानां सत्त्वानाम् आपाततः शून्यतादेशनानधिकृतानां शून्यतायाम् अवतारणार्थं सुकुमारोपक्रमेण प्रवर्तनाय। चो हेतौ। यस्माद् भावाः स्कन्धायतनादिलक्षणाः, वस्तुतो निःस्वभावत्वे ऽपि सर्वधर्माणाम्, नाथेन नरकादिदुःखात् सत्त्वान् परित्रायमाणेनाभ्युदयनिःश्रेयससुखं प्रापयता सत्त्वाशयादिवेदिना बुद्धेन भगवता देशिताः प्रकाशिताः, न तु परमार्थतः। तस्मान् न सूत्रविरोधः। तद् उक्तम्—\n\n ममेत्य् अहम् इति प्रोक्तं यथा कार्यवशाज् जिनैः ।\n तथा कार्यवशात् प्रोक्ताः स्कन्धायतनधातवः ॥\n\nइति।\n\nयदि न परमार्थतो देशिताः, कथं तर्हि ते क्षणिका इत्य् आह—तत्त्वतः क्षणिका नैत इति। तत्त्वतः परमार्थतः निःस्वभावत्वात् क्षणिकापि न भवन्त्य् एते इमे भावाः। क्शणिकादिदेशना वैनेयानां तत्स्वभावताप्रकाशनात्। यदि न तत्त्वतः क्षणिकाः, कथं तर्हि देशनायाम् अपि कथिता इति मनसि निधाय संवृत्या चेत्—यदि संवृत्या क्षणिका अभिधीयन्त इत्य् उच्यते, इत्य् उत्तरम् आशङ्क्य दूषयति, तदा विरुध्यते। संवृत्या क्षणिका न परमार्थतः इति विरुध्यते न संगच्छते। अक्षणिकतया प्रतीतेः प्रतीतिविरोधः, सांव्यवहारिभिर् अक्षणिकत्वप्रतीतेः न क्षणिकत्वं सांवृतं रूपम् इति यावत्।", "ground_truth": [["Quote", "ममेत्य् अहम् इति प्रोक्तं यथा कार्यवशाज् जिनैः ।\n तथा कार्यवशात् प्रोक्ताः स्कन्धायतनधातवः ॥"]], "txt_src": "prajñākaramati_bcap_c9_1-20.txt_39"}
{"id": 325, "text": "सप्तमप्रयोगम् आह—तस्येत्यादि। छारस्य गुडिकां हेमतारशुल्बैः क्रमेण वेष्टयित्वानन्तरोक्तमन्त्रेण कृतलक्षजापेन सप्ताभिमन्त्रिताम् ऊष्मधूमज्वलनानन्तरं मुखे प्रक्षिपेत्। अत्र सुवर्णमानं सार्धसप्तरक्तिकाधिकमासकत्रयं तारस्य सार्धद्विरक्तिकाधिकमासकचतुष्टयं शुल्बस्य पञ्चरक्तिकाधिकमासकत्रयम्। तद् उक्तम्—\n\n सार्धसप्तत्रयो मासाः सार्धद्वयं चतुस् तथा ।\n पञ्च गुञ्जास् त्रयो मासा गुडीबन्धे सुनिश्चिताः ॥\n\nइति।\n\nत्रैलोक्यसाधनमन्त्र इति पुरक्षोभमन्त्रः। कर्मानुसारेण भगवद्भगवत्योर् वर्णभेदो ऽष्टमे वक्ष्यते।", "ground_truth": [["Quote", "सार्धसप्तत्रयो मासाः सार्धद्वयं चतुस् तथा ।\n पञ्च गुञ्जास् त्रयो मासा गुडीबन्धे सुनिश्चिताः ॥"]], "txt_src": "abhayākaragupta_abhayapaddhati.txt_17"}
{"id": 44, "text": "ननु निराकारम् अपि विज्ञानम् उपलब्धिलक्षणप्राप्तं स्वप्ने ऽपि नोपलभ्यते। तत् कथं तद् अस्ति परमार्थत इत्य् उच्यते? उच्यते। सुखाकारं विज्ञानम् अन्तःपरिस्फुरद्रूपं निराकारं संवेद्यत एव। नीलाद्याकाराः पुनर् अलीकाः प्रतिभासन्ते। अन्यथा तेषां सत्यत्वे सर्व एवाकाराः सत्याः स्युः। तथा हि ग्राह्यग्राहकभावादिकम् अपि सत्यं स्यात्। ततश् च सर्वेषाम् एव सत्यप्रतिभासत्वेन मुक्तिप्रसङ्गः, केषाञ्चिद् अपि मिथ्याप्रतिभासस्य भ्रान्तिरूपस्याप्रतिभासनात्। तथा चोक्तम्—\n\n द्रष्टव्यं भूततो भूतं भूतदर्शी विमुच्यते ।\n\nतस्माद् अकामकेनापि नीलाद्याकाराणाम् अलीकत्वम् एवैष्टव्यम्। सुखादिकं निराकारं सत्यम् उपलभ्यते। तत् कथं नोपलभ्यत इति।", "ground_truth": [["Quote", "द्रष्टव्यं भूततो भूतं भूतदर्शी विमुच्यते ।"]], "txt_src": "taraa.txt_1"}
{"id": 426, "text": "वज्रगुरुर् आह ॥ साधु साधु वज्रशिष्य यस् तु रागधर्मचरितानां निःशङ्कार्थं परिपृच्छसि । तेन शृणु महासत्त्व रागादयः क्लेशाः श्रावकाद्युपलम्भदृष्टीनाम् अपायहेतुका भवन्ति । क्लेशस्वभावापरिज्ञानात् स्वभावपरिज्ञानात् तु बोधिहेतुका भवन्तीति । भगवतैव सूत्रके निर्दिष्टम् । यथोक्तं श्रीपरमाद्यमहायोगतन्त्रे ॥\n\n रागो द्वेषश् च मोहश् च त्रय एते विषङ्गताः ।\n विषत्वम् उपयान्त्य् एते विषमेण तु सेविताः ।\n अमृतत्वं पुनर् यान्ति अमृतेन तु सेविताः ॥\n\nइति ॥", "ground_truth": [["Author", "भगवतैव"], ["Title", "श्रीपरमाद्यमहायोगतन्त्रे"], ["Quote", "रागो द्वेषश् च मोहश् च त्रय एते विषङ्गताः ।\n विषत्वम् उपयान्त्य् एते विषमेण तु सेविताः ।\n अमृतत्वं पुनर् यान्ति अमृतेन तु सेविताः ॥"]], "txt_src": "āryadeva_sūtaka.txt_46"}
{"id": 65, "text": "प्रज्ञापारमितैव भगवती महायानात्मकं यानम् एकम् एव। या च यानभेदव्यवस्था सा बालानाम् अवतारणाय निर्दिष्टा भगवता न तु नीतार्था। यथोक्तं लङ्कावतारे—\n\n यानव्यवस्था नैवास्ति यानम् एकं वदाम्य् अहम् । \n परिकर्षणार्थं बालानां यानभेदं वदाम्य् अहम् ॥ \n\nइति।", "ground_truth": [["Title", "लङ्कावतारे"], ["Quote", "यानव्यवस्था नैवास्ति यानम् एकं वदाम्य् अहम् । \n परिकर्षणार्थं बालानां यानभेदं वदाम्य् अहम् ॥"]], "txt_src": "abhayākaragupta_munimatālaṅkāra.txt_18"}
{"id": 283, "text": "लोकस् त्रैधातुकं तत्रभवा लौकिकी चासौ सिद्धिश् चेति सिद्धिर् अकनिष्ठभुवनपर्यन्तम् ऐश्वर्यं सिध्यति। रूपादिसंकल्पनैर् इति रूप्यते बाध्यते इति रूपम्। तद् एवादि यस्य तस्य कल्पनं मानसं कर्मेति। तत्र रूपभावना कर्ममुद्रा। आदिशब्देन ज्ञानं तस्य भावना ज्ञानमुद्रा। मण्डलचक्रादिभावनाभ्यासैर् इति मण्डलम् आधारलक्षणं चक्रं देवतासमूह आधेयः। आदिशब्देन मन्त्रमुद्रासनादि। तेषां भावना ऽभिमुखीकरणं तस्याभ्यास आभीक्ष्णाभिनिवेशस् तैर् इति। यद्य् एवम् अनेनैव मार्गेण सर्वसिद्धिः सिध्यति। अलं धूमादिमार्गोपदेशेनेत्य् आह—किम् इति। महती चासौ सिद्धिश् चेति महासिद्धिर् महामुद्रासिद्धिः। इष्टा लोकोत्तरा। किं पुनः किम् उ। सिद्धिर् इति धूमादिमार्गोपदेशम् अन्तरेण नैवेत्य् अर्थः।", "ground_truth": [], "txt_src": "raviśrījñāna_guṇabharaṇī.txt_15"}
{"id": 85, "text": "तथा चोक्तम् अर्धतृतीयसहस्रिकायाम् आर्यप्रज्ञापारमितायाम्—\n\n न हि सुविक्रान्तविक्रामिन् रूपं रागधर्मि वा विरागधर्मि वा। एवं वेदना संज्ञा संस्कारा विज्ञानम्। या चैषाम् अरागधर्मताविरागधर्मता, इयं प्रज्ञापारमिता। एवं न रूपं द्वेषधर्मि वाद्वेषधर्मि वा मोहधर्मि वामोहधर्मि वा। एवं यावद् विज्ञानस्य या न मोहधर्मता नापि विगतमोहता, इयं प्रज्ञापारमिता। न हि रूपं संक्लिश्यते वा व्यवदायते वा। एवं यावद् विज्ञानम्। यश् चैषाम् असंक्लेशो ऽव्यवदानम्, इयं प्रज्ञापारमिता।\n\nइति।", "ground_truth": [["Title", "अर्धतृतीयसहस्रिकायाम् आर्यप्रज्ञापारमितायाम्"], ["Quote", "न हि सुविक्रान्तविक्रामिन् रूपं रागधर्मि वा विरागधर्मि वा। एवं वेदना संज्ञा संस्कारा विज्ञानम्। या चैषाम् अरागधर्मताविरागधर्मता, इयं प्रज्ञापारमिता। एवं न रूपं द्वेषधर्मि वाद्वेषधर्मि वा मोहधर्मि वामोहधर्मि वा। एवं यावद् विज्ञानस्य या न मोहधर्मता नापि विगतमोहता, इयं प्रज्ञापारमिता। न हि रूपं संक्लिश्यते वा व्यवदायते वा। एवं यावद् विज्ञानम्। यश् चैषाम् असंक्लेशो ऽव्यवदानम्, इयं प्रज्ञापारमिता।"]], "txt_src": "abhayākaragupta_munimatālaṅkāra.txt_38"}
{"id": 242, "text": "अन्यत्राप्य् उक्तम्\n\n अङ्गानि वेदाश् चत्वारो मीमांसा न्यायविस्तरः ।\n पुराणं धर्मशास्त्रं च विद्या ह्य् एताश् चतुर्दश ॥\n\nइति। पूर्वत्र तर्कशब्देनोपात्तम्, उत्तरत्र च न्यायविस्तरशब्देनैतद् एव शास्त्रम् उच्यते। न्यायस् तर्को ऽनुमानम्, सो ऽस्मिन्न् एव व्युत्पाद्यते।", "ground_truth": [["Quote", "अङ्गानि वेदाश् चत्वारो मीमांसा न्यायविस्तरः ।\n पुराणं धर्मशास्त्रं च विद्या ह्य् एताश् चतुर्दश ॥"]], "txt_src": "jayanta_nyāyamañjarī_śāstrārambha.txt_8"}
{"id": 186, "text": "तथैतद् अपि विश्वं नात्यन्तोच्छेदेनालीकं वित्तेः । नापि परमार्थसत् सदसतोर् उत्पादायोगाद् इत्यादिना प्रतीत्यसमुत्पन्नत्वेनाध्यवसितस्य परमार्थतो ऽत्यन्ताजातत्वेनानुत्पन्नस्य सत्त्वायोगात् । यथोक्तम्—\n\n यत् प्रतीत्यसमुत्पन्नं नोत्पन्नं तत् स्वभावतः । \n यत् स्वभावेन नोत्पन्नम् उत्पन्नं नाम तत् कथम् ॥\n\nअत्रापि च चतुर्थत्वधर्मकायादियुक्तत्वव्यवस्था पूर्ववद् एव बोद्धव्या ॥", "ground_truth": [["Quote", "सदसतोर् उत्पादायोगाद्"], ["Quote", "यत् प्रतीत्यसमुत्पन्नं नोत्पन्नं तत् स्वभावतः । \n यत् स्वभावेन नोत्पन्नम् उत्पन्नं नाम तत् कथम् ॥"]], "txt_src": "sekanirdeśapañjikā.txt_16"}
{"id": 159, "text": "किं च। उक्तं च कथितं च लोकनाथेन लोकानां सर्वसत्त्वानां नाथेन शरण्येन बुद्धेन भगवता। किम् उक्तम्? चित्तं चित्तं न पश्यतिति चित्तं स्वात्मानं न जानाति। सत्य् अपि वस्तुत्वे स्वात्मनि कारित्रविरोधात्। कथम् इव?\n\n न च्छिनत्ति यथात्मानम् असिधारा तथा मनः ॥ ब्च_९।१७ ॥\n\nयथा सुतीक्ष्णाप्य् असिधारा खङ्गधारा तदन्यवद् आत्मानं स्वकायं न च्छिनत्ति न विघाटयति, स्वात्मनि क्रियाविरोधात्, तथा मनः। असिधारावच् चित्तम् अपि स्वात्मानं न पश्यतीति योज्यम्। तथा हि न तद् एवैकं ज्ञानं वेद्यवेदकवेदनात्मस्वभावत्रयं युक्तम्, एकस्य निरंशस्य त्रिस्वभावतायोगात्। तत्रेदम् उक्तम् आर्यरत्नचूडसूत्रे—\n\n स चित्तं परिगवेषमाणो नाध्यात्मं चित्तं समनुपश्यति। न बहिर्धा चित्तं समनुपश्यति। न स्कधेषु चित्तं समनुपश्यति। न धातुषु चित्तं समनुपश्यति। नायतनेषु चित्तं समनुपश्यति। स चित्तम् असमनुपश्यंश् चित्तधारां पर्येषते—कुतश् चित्तस्योत्पत्तिर् इति। आलम्बने सति चित्तम् उत्पद्यते। तत् किम् अन्यच् चित्तम् अन्यद् आलम्बनम्, अथ यद् एवालम्बनं तद् एव चित्तम्? यदि तावद् अन्यद् आलम्बनम् अन्यच् चित्तम्, तद् द्विचित्तता भविष्यति। अथ यद् एवालम्बनं तद् एव चित्तम्, तत् कथं चित्तं चित्तं पश्यति? न हि चित्तं चित्तं समनुपश्यति। तद् यथा न तस्यैवासिधारया सैव असिधारा शक्यते छेत्तुम्, न तेनैवाङ्गुल्यग्रेण तद् एवाङ्गुल्यग्रं स्प्रष्टुं शक्यते। एवम् एव तेनैव चित्तेन तद् एव चित्तं द्रष्टुम्।\n\nइति विस्तरः।", "ground_truth": [["Title", "आर्यरत्नचूडसूत्रे"], ["Quote", "स चित्तं परिगवेषमाणो नाध्यात्मं चित्तं समनुपश्यति। न बहिर्धा चित्तं समनुपश्यति। न स्कधेषु चित्तं समनुपश्यति। न धातुषु चित्तं समनुपश्यति। नायतनेषु चित्तं समनुपश्यति। स चित्तम् असमनुपश्यंश् चित्तधारां पर्येषते—कुतश् चित्तस्योत्पत्तिर् इति। आलम्बने सति चित्तम् उत्पद्यते। तत् किम् अन्यच् चित्तम् अन्यद् आलम्बनम्, अथ यद् एवालम्बनं तद् एव चित्तम्? यदि तावद् अन्यद् आलम्बनम् अन्यच् चित्तम्, तद् द्विचित्तता भविष्यति। अथ यद् एवालम्बनं तद् एव चित्तम्, तत् कथं चित्तं चित्तं पश्यति? न हि चित्तं चित्तं समनुपश्यति। तद् यथा न तस्यैवासिधारया सैव असिधारा शक्यते छेत्तुम्, न तेनैवाङ्गुल्यग्रेण तद् एवाङ्गुल्यग्रं स्प्रष्टुं शक्यते। एवम् एव तेनैव चित्तेन तद् एव चित्तं द्रष्टुम्।"]], "txt_src": "prajñākaramati_bcap_c9_1-20.txt_65"}
{"id": 12, "text": "न च चित्तचैत्तानां ज्ञानान्तरेण प्रकाश्यत्वं युज्यते। तथा हि न तावत् समानकालभाविना ज्ञानान्तरेण चित्तचैत्तं प्रकाश्यत इति घटते, उपकार्योपकारकत्वाभावात्, सव्येतरगोविषाणयोर् इव। नापि भिन्नकालभाविना, क्षणिकत्वात्, प्रकाशितव्यस्यैवाभावात्। \n\nअपि च यदि ज्ञानं स्वसंवेदनं न स्यात्, तदा ज्ञातो ऽर्थो इति दुर्घटः स्यात्, नागृहीतविशेषणा बुद्धिर् विशेष्ये वर्त्तत इति न्यायात्। तथा हि अर्थो विशेष्यः। ज्ञात इति विशेषणम्। ज्ञातो ज्ञानेन विशेषित इति। ज्ञानं चेत् स्वयं न बोधरूपेण प्रतीतं, तत् कथं ज्ञानेन विशेषितो ऽर्थः प्रतीयताम्। न हि दण्डाग्रहणे दण्डिनो ग्रहणं युक्तिसङ्गतम्।", "ground_truth": [], "txt_src": "mokṣākaragupta_tarkabhāṣā.txt_13"}
{"id": 35, "text": "यदि नित्यः कर्ता जगतो न कारणं, किम् अस्य तर्हि कारणम्? सत्त्वानां शुभाशुभाख्यं कर्म, यथोक्तम्— \n\n सत्त्वलोकम् अथ भाजनलोकं चित्तम् एव रचयत्य् अतिचित्रम् ।\n कर्मजं हि जगद् उक्तम् अशेषं कर्म चित्तम् अवधूय न चास्ति ॥ \n\nइति। वैभाषिकम् आश्रित्य पुनर् भगवता सर्वज्ञेन चोक्तम्—\n\n आकाशं द्वौ निरोधौ च नित्यं त्रयम् असंस्कृतम् । \n संस्कृतं क्षणिकं सर्वम् आत्मशून्यम् अकर्तृकम् ॥\n\nइति।", "ground_truth": [["Author", "भगवता सर्वज्ञेन"], ["Quote", "सत्त्वलोकम् अथ भाजनलोकं चित्तम् एव रचयत्य् अतिचित्रम् ।\n कर्मजं हि जगद् उक्तम् अशेषं कर्म चित्तम् अवधूय न चास्ति ॥"], ["Quote", "आकाशं द्वौ निरोधौ च नित्यं त्रयम् असंस्कृतम् । \n संस्कृतं क्षणिकं सर्वम् आत्मशून्यम् अकर्तृकम् ॥"]], "txt_src": "mokṣākaragupta_tarkabhāṣā.txt_36"}
{"id": 28, "text": "यद् अपि वाचस्पतिर् आह—विशेषस्मृत्यपेक्ष एव संशयो भवति। ततो यथादर्शनम् एव शङ्कितुम् उचितम् इति। अत्रोच्यते—नायं न्यायः सार्वत्रिकः। तथा चाभ्युपगम्यापि ब्रूमः। तथा हि कार्यत्वधूमत्वयोः तादात्म्यतदुत्पत्तिसम्बन्धवियोगित्वेन साधारणेन धर्मेण प्रमेयत्वधूमत्वकार्यत्वादीनां तन्मतेनापि सजातीयत्वम्। तत्र प्रमेयत्वस्य व्यभिचारदर्शनम् एवान्यत्रापि शङ्काम् उपस्थापयतीति यथादर्शनम् एवेदम् आशङ्कितम्। अतः सन्दिग्धविपक्षव्यावृत्तिकत्वं नाम हेतुदूषणं दुर्वारम् एव। एतच् च सद् दूषणम् एव।", "ground_truth": [["Author", "वाचस्पतिर्"], ["Quote", "विशेषस्मृत्यपेक्ष एव संशयो भवति। ततो यथादर्शनम् एव शङ्कितुम् उचितम्"]], "txt_src": "mokṣākaragupta_tarkabhāṣā.txt_29"}
{"id": 170, "text": "सर्वश् चायं दृष्टादिव्यवहारो लोके न स्याद् इत्य् आह यथा दृष्टमित्यादि। यद् उच्यते दृष्टादिव्यवहारो न स्याद् इति, स किं परमार्थतो न स्यात्, संवृत्या वा? तत्र यदि परमार्थतो न स्याद् इत्य् उच्यते, तदा प्रियम् इदम् अस्माकम्। न हि सांवृतस्य परमार्थचिन्तायामवतारो ऽस्ति। अथ लोकप्रसिद्धिः, तदा—\n\n यथा दृष्टं श्रुतं ज्ञातं नैवेह प्रतिषिध्यते ।\n\nइति। यथा दृष्टम् इति चक्षुरादिविज्ञानेन प्रत्यक्षेण प्रतिपन्नम्। श्रुतम् इति परपुद्गलादागमाच् च। ज्ञातम् इति त्रिरूपलिङ्गजादनुमानान् निश्चितम्। तद् एतद् इह सर्वं व्यवहारम् आश्रित्य नैव प्रतिषिध्यते, नैव वार्यते। यद् यथा लोकतः प्रतीयते, तत् तथैव अविचारितस्वरूपम् अभ्युपगम्यते लोकप्रसिद्धितः, न तु पुनः परमार्थतः। तेन ज्ञानसंवेदनाभावादर्थानधिगमादयो ऽपि दोषाः परमार्थपक्षवादिन इह नावतरन्ति।", "ground_truth": [], "txt_src": "prajñākaramati_bcap_c9_1-20.txt_76"}
{"id": 142, "text": "यदा मायैव ग्राह्यतया हस्त्याद्याकारप्रवृत्या तव विज्ञानवादिनो नास्ति, चित्तमात्रं जगद् अभ्युपगच्छन्तो बहिरर्थाभावात्, तदा किम् उपलभ्यते, तदा किम् इह प्रतिभासते? बहिरर्थाभावाद् देशादिविच्छेदेन प्रतिभासो न युक्त इत्य् अर्थः। अत्र परस्याभिप्रायम् आशङ्क्यन्न् आह—चित्तस्यैव स इत्यादि।\n\n चित्तस्यैव स आकारो यद्य् अप्य् अन्यो ऽस्ति तत्त्वतः ॥ ब्च_९।१६ ॥\n\nउक्तम् अत्र चित्तम् एव बहीरूपतया भ्रान्तं हस्त्याद्याकारं प्रतिभासत इति। उक्तम् एव। किं तु यद्य् अपि चित्तस्यैव ज्ञानस्यैव स इति देशादिविच्छेदेन ग्राह्यतया प्रतिभासमान आकारो निर्भासः, अन्य इत्य् अपर आन्तराद् ग्राहकाच् चित्ताकारात्, अस्ति विद्यते, तत्त्वतो वस्तुतः।\n\nयद्य् अपीत्य् अभ्युपगम्योक्तम्, तथापि नैतत् संगच्छत इत्य् आह—चित्तम् एव यदा मायेत्यादि।\n\n चित्तम् एव यदा माया तदा किं केन दृश्यते ।\n\nचित्तम् एव विज्ञानम् एव वेदकतया स्वीकृतम्, यदा माया नान्या, न हि वेदकचित्तव्यतिरिक्ता काचिद् अन्या माया नाम, तदात्मतया तस्यास् तथा प्रतिभासोपगमात्, तदा किं केन दृश्यते, किं केन प्रतीयते? दर्शनम् एव हि केवलम् अस्ति न दृश्यम्। दृश्यम् अन्तरेण दर्शनम् अपि न स्यात्, दृश्यापेक्षत्वात्तस्य। अतो न केनचित् किंचित् दृश्येत, इति आन्ध्यमशेषस्य जगतः प्राप्तम् इति भावः। ननु स्याद् एवैतत् यदि ज्ञानस्य आत्मसंवेदनं न स्यात्, यावता स्वसंवेदनतया स्वरूपं संवेदयत् तदभिन्नं मायादिप्रतिभासम् अपि वेदयेत्। तथा च सति न काचित् क्षतिर् इति विज्ञानवादिनो ऽभिप्रायम् आशङ्क्याह।\n\n उक्तं च लोकनाथेन चित्तं चित्तं न पश्यति ।\n\nस्वभावशून्यम् एव सर्व जगद् यदा युक्तितः प्रतिपादितम्, तदा कः कस्य स्वभावो वस्तुत इति कस्य केन वेदनं स्यात्? उक्तं च भगवता—\n\n सर्वधर्माः शून्याः, शून्यतालक्षणं चित्तम्। सर्वधर्मा विविक्ताः, विविक्ततालक्षणं चित्तम्।\n\nइति।", "ground_truth": [["Author", "भगवता"], ["Quote", "सर्वधर्माः शून्याः, शून्यतालक्षणं चित्तम्। सर्वधर्मा विविक्ताः, विविक्ततालक्षणं चित्तम्।"]], "txt_src": "prajñākaramati_bcap_c9_1-20.txt_48"}
{"id": 358, "text": "यस् तु मन्यते—यदि श्रावकयाने ऽपि धर्मनैरात्म्यं देशितं स्यात् । तदानीं महायानदेशनावैयर्थ्यं स्याद् इति । तस्यापि तन्मतम् एवं युक्त्यागमविधुरम् उपलक्ष्यते । न च धर्मनैरात्म्यमात्रम् एव महायानदेशना प्रतिपादयति । किं तर्हि बोधिसत्त्वानां भूमिपारमिताप्रणिधानमहाकरुणादिपरिणामनासम्भारद्वयाचिन्त्यधर्मताम् अपि । यथोक्तं रत्नावल्याम्\n\n न बोधिसत्त्वप्रणिधिर् न चर्यापरिणामना ।\n उक्ता श्रावकयाने ऽस्माद् बोधिसत्त्वः कुतस् ततः ॥\n\n बोधिचर्याप्रतिष्ठार्थं न सूत्रे भाषितं वचः ।\n भाषितं तु महायाने ग्राह्यम् अस्माद् विचक्षणैः ॥\n\nधर्मनैरात्म्यद्योतनार्थो ऽपि महायानोपदेशो युज्यत एव । विस्तराभिधानस्य विवक्षितत्वात् । सूचनामात्रं तु श्रावकयाने धर्मनैरात्म्यस्य । यथोक्तम् आचार्यपादैः\n\n अनिमित्तम् अनागम्य मोक्षो नास्ति त्वम् उक्तवान् ।\n अतस् त्वया महायाने तत् साकल्येन देशितम् ॥\n\nअलं प्रसङ्गेन ॥", "ground_truth": [["Author", "आचार्यपादैः"], ["Title", "रत्नावल्याम्"], ["Quote", "न बोधिसत्त्वप्रणिधिर् न चर्यापरिणामना ।\n उक्ता श्रावकयाने ऽस्माद् बोधिसत्त्वः कुतस् ततः ॥\n\n बोधिचर्याप्रतिष्ठार्थं न सूत्रे भाषितं वचः ।\n भाषितं तु महायाने ग्राह्यम् अस्माद् विचक्षणैः ॥"], ["Quote", "अनिमित्तम् अनागम्य मोक्षो नास्ति त्वम् उक्तवान् ।\n अतस् त्वया महायाने तत् साकल्येन देशितम् ॥"]], "txt_src": "candrakīrti_madhyamakāvatāra_1-5.txt_9"}
{"id": 305, "text": "आकाशदृष्ट्या अन्तरालावलम्बिदृष्ट्या मोहस्य निधनता निःस्वभावता। सा च लोचना। अध्यात्मदृष्ट्या स्कन्धायतनादिशून्यतादृष्ट्या रागस्य निधनता। सा च पाण्डरा। अनङ्गदृष्ट्या सर्वाकारवरोपेत्श्गून्यताबिम्बे सहजानुरागदृष्ट्या द्वेषस्य लौकिकद्वेषस्य निधनता निःस्वभावता निरावरणता महाद्वेषता। सा च वज्रधात्वीश्वरी। शुक्रस्य यद् वैमल्यं तेन यत् सौख्यं तस्मात्। घ्राणदृष्ट्या नासिकोपलक्षितान्तरालदेशे दृष्ट्या मानस्य प्राकृतस्य मानस्य निधनता निरावरणता। सा च मामकी। अनाहतब्रह्मघोषाद् अनाहतमहासुखध्वनिसमुल्लासात्।", "ground_truth": [], "txt_src": "raviśrījñāna_guṇabharaṇī.txt_37"}
{"id": 221, "text": "तथा बहिरर्थविरहे ऽप्य् अर्थक्रिया स्वप्ने प्रतीयत एव। यथैव जाग्रद्दशायां वनितानिमित्ताः सातादयस् तत्प्रतिबद्धाश् च विसृष्ट्यादयो ऽर्थक्रियाः साक्षाद् अनुभूयन्ते, तथैव स्वप्नावस्थायाम् अपि। ततो यथा स्वप्नादौ बहिरर्थम् अन्तरेण देशनियमादयो भवन्ति, तथा जाग्रद्दशायाम् अपि भवन्तः केनाभिभूयन्ते?\n\nयद् उक्तम्—\n\n कस्यचित् किंचिद् एवान्तर्वासनायाः प्रबोधकम् ।\n ततो धियां विनियमो न बाह्यार्थव्यपेक्षया ॥\n\nतत् संवेदनस्य बाह्यनिमित्तत्वाभावे कथं रूपादिसाताद्योः पूर्वापरभावे युगपत्प्रतीयमानताविरहदोषोपवर्णनम् उपपन्नं भविष्यतीति न विद्मः।", "ground_truth": [["Quote", "कस्यचित् किंचिद् एवान्तर्वासनायाः प्रबोधकम् ।\n ततो धियां विनियमो न बाह्यार्थव्यपेक्षया ॥"]], "txt_src": "samantabhadra_sāramañjarī.txt_4"}
{"id": 95, "text": "अथ यो नाम कश्चिद् गोत्रविशेषात् पर्युपासितकल्याणमित्रतया त्रिजगत्पर्यापन्नसमस्तजनदुःखदुःखी सर्वप्राणभृतां निःशेषदुःखसमुद्धरणाशयः स्वसुखनिरपेक्षस् तत्प्रशमोपायभूतं बुद्धत्वम् एव मन्यमानस् तत्प्राप्तिवाञ्छया समुत्पादितबोधिचित्तो महात्मा सौगतपदसाधनोपायभूतसंभारद्वयपरिपूरणार्थं क्रमेण दानादिषु प्रवर्तते। तस्य तथा प्रवर्तमानस्य सम्यक्प्रतिपन्नशमथस्यापि दानादयः प्रज्ञाविकलतया जगदर्थसंपादननिदानं बुद्धत्वं नावहन्तीत्य् अभिसंधाय अवश्यं संसारदुःखनिर्मोक्शार्थिना प्रज्ञोत्पादनाय यतितव्यम्। यथोक्तम्—\n\n शमथेन विपश्यनासुयुक्तः\n\nइत्यादि।", "ground_truth": [["Quote", "शमथेन विपश्यनासुयुक्तः"]], "txt_src": "prajñākaramati_bcap_c9_1-20.txt_1"}
{"id": 51, "text": "संवृत्या तु विज्ञानवद् बाह्यो ऽप्य् अर्थो ऽवस्थितः, अन्यथार्यदशभूमके ऽष्टम्यां भूमौ बोधिसत्वस्य लोकधातुगतपरमाणुसंख्यादिपरिज्ञानं यद् उक्तं तद् विरुध्यते। यथोक्तम्—\n\n स परमाणुरजःसूक्ष्मतां च प्रजानाति, महद्गततां चाप्रमाणतां च विविक्ततां च प्रजानाति। यस्मिंश् च लोकधातौ यावन्ति पृथिवीधातोः परमाणुरजांसि, तानि प्रजानाति। एवम् अब्धातोस् तेजोधातोर् वायुधातोः प्रजानाति।\n\nइति विस्तरः।", "ground_truth": [["Title", "आर्यदशभूमके"], ["Quote", "स परमाणुरजःसूक्ष्मतां च प्रजानाति, महद्गततां चाप्रमाणतां च विविक्ततां च प्रजानाति। यस्मिंश् च लोकधातौ यावन्ति पृथिवीधातोः परमाणुरजांसि, तानि प्रजानाति। एवम् अब्धातोस् तेजोधातोर् वायुधातोः प्रजानाति।"]], "txt_src": "abhayākaragupta_munimatālaṅkāra.txt_4"}
{"id": 240, "text": "अत एव सप्तमम् अङ्गम् इति न गण्यते मीमांसा, प्रत्यासन्नत्वेन वेदैकदेशभूतत्वात्। विचारसहायो हि शब्दः स्वार्थं निराकाङ्क्षं प्रबोधयितुं क्षमः। न्यायविस्तरस् तु मूलस्तम्भभूतः सर्वविद्यानाम्, वेदप्रामाण्यरक्षाहेतुत्वात्। वेदेषु हि तार्किकरचितकुतर्कविप्लावितप्रामाण्येषु शिथिलितास्थाः कथम् इव बहुवित्तव्ययायासादिसाध्यं वेदार्थानुष्ठानम् आद्रियेरन् साधवः। किं वा तदानीं स्वामिनि परिम्लाने तदनुयायिना मीमांसादिविद्यास्थानपरिजनेन कृत्यम् इति। तस्माद् अशेषदुष्टतार्किकोपमर्दद्वारकदृढतरवेदप्रामाण्यप्रत्ययाधायिन्यायोपदेशक्षमम् अक्षपादोपदोपदिष्टम् इदं न्यायविस्तराख्यं शास्त्रं शास्त्रप्रतिष्ठाननिबन्धनं इति धुर्यं विद्यास्थानम्।", "ground_truth": [["Author", "अक्षपादो"]], "txt_src": "jayanta_nyāyamañjarī_śāstrārambha.txt_6"}
{"id": 334, "text": "अत्र मोहविवर्जितो विषतत्त्वपरिज्ञानात्। तन्तमणु विषतत्त्वाधिमोक्षमनाः। सोअ शोकः। आन्तरविषनाशनं च तत्र दार्ष्टान्तिकत्वेनोक्तम्।\n\n तथा निर्वृत्युपायज्ञा हेवज्रे सुकृतश्रमाः ।\n अविद्याद्यैर् न बाध्यन्ते न च मोहादिबन्धनैः ॥\n\nइति।", "ground_truth": [["Quote", "तथा निर्वृत्युपायज्ञा हेवज्रे सुकृतश्रमाः ।\n अविद्याद्यैर् न बाध्यन्ते न च मोहादिबन्धनैः ॥"]], "txt_src": "abhayākaragupta_abhayapaddhati.txt_26"}
{"id": 340, "text": "आर्यनागार्जुनपादैश् चोक्तं बोधिचित्तविवरणे —\n\n   आत्मग्रहनिवृत्त्यर्थं स्कन्धधात्वादिदेशना ।\n   सापि ध्वस्ता महाभागैश् चित्तमात्रव्यवस्थया ॥\n\nइति ।\n\nतच् च चित्तं सांवृतम् । तद् उक्तं तत्रैव—\n\n   चित्तमात्रम् इदं सर्वम् इति या देशना मुनेः ।\n   उत्त्रासपरिहारार्थं बालानां सा न तत्त्वतः ॥\n\nइति ।\n\nकथम् अतात्त्विकं चित्तम् इत्य् आह — उभयविचारणाद् इति भावाभावस्वरूपनिरूपणात् ।", "ground_truth": [["Author", "आर्यनागार्जुनपादैश्"], ["Title", "बोधिचित्तविवरणे"], ["Quote", "आत्मग्रहनिवृत्त्यर्थं स्कन्धधात्वादिदेशना ।\n   सापि ध्वस्ता महाभागैश् चित्तमात्रव्यवस्थया ॥"], ["Quote", "चित्तमात्रम् इदं सर्वम् इति या देशना मुनेः ।\n   उत्त्रासपरिहारार्थं बालानां सा न तत्त्वतः ॥"]], "txt_src": "abhayākaragupta_abhayapaddhati.txt_32"}
{"id": 178, "text": "अत्रापि पूर्वप्रणिधानावेधवशाद् रूपकायद्वयम् । अयम् एव च प्रवेशोपायः । यद् उक्तम्—\n\n मण्डलचक्राद्युपायेन स्वाधिष्ठानक्रमेण च ।\n\nइति । मध्यमार्थतया चेदम् एवोद्घुष्यते ।\n\n अनुच्छेदात् स्वसंवित्तेर् नीलादीनाम् अभासनात् ।\n निमित्तानाम् अनुत्पादान् मध्यमा प्रतिपन् मता ॥\n\nइति । अत्र निमित्तानुत्पादो ऽभिनिवेशाभावो विवक्षितः । तेन सदसदाद्यभिनिवेशाभावाच् चतुःकोटिरहितत्वम् । चतुर्थताप्य् अत्र चतुर्थं तत्पुनस् तथा इति वचनात् । तत् प्रज्ञाज्ञाने ऽनुभूतं निराकारवेदनं पुनर् इति नीलाद्याकारचक्रमलापगमे तथेति प्रज्ञाज्ञानम् इव बोद्धव्यम् ॥", "ground_truth": [["Quote", "मण्डलचक्राद्युपायेन स्वाधिष्ठानक्रमेण च ।"], ["Quote", "अनुच्छेदात् स्वसंवित्तेर् नीलादीनाम् अभासनात् ।\n निमित्तानाम् अनुत्पादान् मध्यमा प्रतिपन् मता ॥"], ["Quote", "चतुर्थं तत्पुनस् तथा"]], "txt_src": "sekanirdeśapañjikā.txt_8"}
{"id": 41, "text": "स्वप्नज्ञानं निरालम्बनं विदितम् एव। न च स्वप्नजाग्रदनुभवयोर् भेदः कश्चिद् अप्य् अस्ति, सर्वप्रकारसाधर्म्यदर्शनात्। न चानालम्बनाद् अनवाप्तरूपविशेषं विज्ञानं सालम्बनसम्बन्धम् अनुभवितुम् उत्सहते। यद् अनालम्बनाद् अविशिष्टं तद् अनालम्बनम्, यथैकस्माद् आकाशकेशदर्शनात् द्वितीयम् ज्ञानम्। अनालम्बनाच् च स्वप्नज्ञानाद् अविशिष्टं विवादास्पदीभूतं जाग्रद्विज्ञानम् इति स्वभावहेतुः।\n\nयदि बाह्यो ऽर्थो नास्ति, किं तर्हि परमार्थसत्? ग्राह्यग्राहकादिकलङ्कानङ्कितं निष्प्रपञ्चविज्ञानमात्रं परमार्थसत्। यथोक्तम्— \n\n ग्राह्यग्राहकनिर्मुक्तं विज्ञानं परमार्थसत् ॥\n\nइति। \n\nपुनश् चोक्तम्— \n\n नान्यो ऽनुभाव्यो बुद्ध्यास्ति तस्या नानुभवो ऽपरः ।\n ग्राह्यग्राहकवैधुर्यात् स्वयं सैव प्रकाशते ॥\n\nउक्तं चैतद् भगवता— \n\n बाह्यो न विद्यते ह्य् अर्थो यथा बालैर् विकल्प्यते ।\n वासनालुठितं चित्तम् अर्थाभासं प्रवर्तते ॥\n\nइति।", "ground_truth": [["Author", "भगवता"], ["Quote", "ग्राह्यग्राहकनिर्मुक्तं विज्ञानं परमार्थसत् ॥"], ["Quote", "नान्यो ऽनुभाव्यो बुद्ध्यास्ति तस्या नानुभवो ऽपरः ।\n ग्राह्यग्राहकवैधुर्यात् स्वयं सैव प्रकाशते ॥"], ["Quote", "बाह्यो न विद्यते ह्य् अर्थो यथा बालैर् विकल्प्यते ।\n वासनालुठितं चित्तम् अर्थाभासं प्रवर्तते ॥"]], "txt_src": "mokṣākaragupta_tarkabhāṣā.txt_42"}
{"id": 349, "text": "पञ्चकामान् विना नीरसैव शून्यता स्याद् इत्य् आह—यावेत्यादि । यावन् न विषयरसैः परिपाल्यते बोधिचित्ताङ्कुरस् तावन् न बुद्धकायकल्पतरुः प्रादुर्भवति, जलसेकरहिताङ्कुरात् तरुसंपत्तिर् इव ।\n\nतद् उक्तं सरहपादैः—\n\n   तनुतरचित्ताङ्कुरको विषयरसैर् यदि न सिच्यते शुद्धैः । \n   गगनव्यापी फलदः कल्पतरुत्वं कथं लभते ॥\n   \nइति पण्डिताभयाकरगुप्तकृतायाम् अभयपद्धत्यां श्रीबुद्धकापलमहातन्त्रटीकायां त्रयोदशः पटलः ॥", "ground_truth": [["Author", "सरहपादैः"], ["Quote", "तनुतरचित्ताङ्कुरको विषयरसैर् यदि न सिच्यते शुद्धैः । \n   गगनव्यापी फलदः कल्पतरुत्वं कथं लभते ॥"]], "txt_src": "abhayākaragupta_abhayapaddhati.txt_41"}
{"id": 206, "text": "विचित्रम् इत्यादि । कर्ममुद्रातो निमित्तात् सद्गुरूपदेशेन वचसा प्रतीयमाना जगदात्मता चित्रोल्लेखत्वाद् विचित्रम् । सैव च भावनया निर्वेधाभिमुख्या चित्रोल्लेखापगमाद् विपाकः । तत्र जगदात्मतायां भावनाप्रकर्षाद् यद् अनुल्लेखस्य स्थैर्यं तद् विलक्षणम् । इत्थं सर्वाकारवरोपेतशून्यताख्यजगदात्मतायां स्थैर्ये ऽपि भावकस्य योगिनो ऽप्रतिष्ठानाधिमोक्षेण तथैव व्यवहरमाणस्य यज् जगदीक्षणम् आलोचनं स विमर्दः । एषु विचित्रादिष्व् आनन्दचतुष्टयं क्रमतो योज्यम् । अत्रापि चतुर्थं तत् पुनस् तथेति चतुर्थं पूर्ववत् । यदा एक एव सुरतानन्दश् चतुःसङ्ख्याविच्छिन्न इति वचनात् सर्वं सहजरूपं तदा धर्ममुद्रा चतुरानन्दरूपैक एव परमानन्दः ॥", "ground_truth": [["Quote", "चतुर्थं तत् पुनस् तथे"], ["Quote", "एक एव सुरतानन्दश् चतुःसङ्ख्याविच्छिन्न"]], "txt_src": "sekanirdeśapañjikā.txt_36"}
{"id": 282, "text": "उक्तं च—\n\n स्तब्धलिङ्गः सदा योगी ऊर्ध्वरेताः सदा भवेत् ।\n महामुद्राप्रसङ्गेन वज्रावेशैर् अधिष्ठितः ॥\n एकविंशत्सहस्रैश् च षट्शतैः परमाक्षरैः । इति। \n\nमार्गेणानेन धूमादिषडङ्गयोगलक्षणेन। योग्य् उत्पन्नक्रमयोगो ऽस्यास्तीति सर्वबुद्धानां सुखं निरिन्द्रियं परमाक्षराभिसाधनं परमाक्षरम् अभिसाध्यते समन्तान् निष्पाद्यते येनेति सहजं तत् प्राप्नोति। सर्वदूतीनां निरुद्धानां द्वासप्ततिसहस्रनाडीस्वभावानं डाकिनीनाम्। शून्यं सहजम् इत्य् उक्तम्। त्रिभववर्जितम् अनाहतम्। न तु लोकरूढ्या तुर्यावरणात्मकं सहजम्। शून्ये ह्य् ऐक्यम् उच्यते सर्वावरणापगमाद् इति वाशब्दार्थः।", "ground_truth": [["Quote", "स्तब्धलिङ्गः सदा योगी ऊर्ध्वरेताः सदा भवेत् ।\n महामुद्राप्रसङ्गेन वज्रावेशैर् अधिष्ठितः ॥\n एकविंशत्सहस्रैश् च षट्शतैः परमाक्षरैः ।"]], "txt_src": "raviśrījñāna_guṇabharaṇī.txt_14"}
{"id": 254, "text": "भावनामय एव च मन्त्रनये मार्गः। क्रियामयम् अपि मार्गम् अभ्युपगतानां पारमितानयस्थानां भावनात्मिकैव सर्वा प्रवृत्तिः, शीलादेर् बाह्यवस्तुनिरपेक्षकत्वात्। उक्तं च—\n\n मत्स्यादयः क्व नीयन्तां मारयेयं यतो न तान् ।\n लब्धे विरतिचित्ते तु शीलपारमिता मता ॥\n\nइति। दानपारमिताम् अप्य् अधिकृत्याह—\n\n फलेन सह सर्वस्वत्यागचित्ताज् जने ऽखिले ।\n दानपारमिता प्रोक्ता तस्मात् सा चित्तम् एव तु ॥ \n\nइति", "ground_truth": [["Quote", "मत्स्यादयः क्व नीयन्तां मारयेयं यतो न तान् ।\n लब्धे विरतिचित्ते तु शीलपारमिता मता ॥"], ["Quote", "फलेन सह सर्वस्वत्यागचित्ताज् जने ऽखिले ।\n दानपारमिता प्रोक्ता तस्मात् सा चित्तम् एव तु ॥"]], "txt_src": "ratnarakṣita_padminī.txt_7"}
{"id": 447, "text": "ननु ग्रन्थादौ श्रोतृप्रवृत्तये प्रयोजनादि वक्तव्यम्। तथोक्तम्—\n\n सिद्धार्थं ज्ञातसंबन्धं श्रोतुं श्रोता प्रवर्तते ।\n शास्त्रादौ तेन वक्तव्यः संबन्धः संप्रयोजनः ॥ इति ॥\n\nसत्यम्। तत् तु प्रक्रियाकौमुदीम् इत्य् अनेन सूचितम्। तथा हि प्रकृतिप्रत्ययादिविभागेन शब्दव्युत्पादनं ब्रुवता प्रक्रियाशब्देन महाभाष्यकारोक्तं साक्षात्प्रयोजनं शब्दानुशासनम् एवं सूचितम्। शब्दानुशासनं च प्रकृत्यादिविभागेन शब्दव्युत्पादनम्। तथा चोक्तम्—\n\n विविक्ताः साधवः शब्दाः प्रकृत्यादिविभागतः ।\n ज्ञाप्यन्ते येन तच् छास्त्रम् अत्र शब्दानुशासनम् ॥ इति ॥\n\nअर्थाल् लौकिका वैदिका शब्दा अभिधेयः। प्रतिपाद्यप्रतिपादकभावः संबन्धः। शब्दव्युत्पिसुर् अधिकारी। शब्दानुशासनप्रयोजनानि तु महाभाष्योक्तानि प्रक्रियेत्य् अनेनैव सूचितानि संक्षिप्योच्यन्ते।", "ground_truth": [["Author", "महाभाष्यकारो"], ["Title", "महाभाष्यो"], ["Quote", "सिद्धार्थं ज्ञातसंबन्धं श्रोतुं श्रोता प्रवर्तते ।\n शास्त्रादौ तेन वक्तव्यः संबन्धः संप्रयोजनः ॥ इति ॥"], ["Quote", "विविक्ताः साधवः शब्दाः प्रकृत्यादिविभागतः ।\n ज्ञाप्यन्ते येन तच् छास्त्रम् अत्र शब्दानुशासनम् ॥ इति ॥"]], "txt_src": "viṭṭhalācārya_prasāda.txt_11"}
{"id": 4, "text": "एतेन यद् उक्तं परेण—\n\n न सो ऽस्ति प्रत्ययो लोके यः शब्दानुगमाद् ऋते ।\n अनुविद्धम् इव ज्ञानं सर्वं शब्देन भासते ॥ \n\nइति। तन् निरस्तम्। तथा हि घटे पुरोवर्तिनि उच्चार्यमाणे तत्समीपवर्तिभूतलादिज्ञानम् उच्चारणरहितम् अनुभूयत एव। न च तथा तत्र शब्दानुगतो ऽस्ति। न च विकल्पद्वयं सकृद् इति न्यायात्।", "ground_truth": [["Author", "परेण"], ["Quote", "न सो ऽस्ति प्रत्ययो लोके यः शब्दानुगमाद् ऋते ।\n अनुविद्धम् इव ज्ञानं सर्वं शब्देन भासते ॥"]], "txt_src": "mokṣākaragupta_tarkabhāṣā.txt_5"}
{"id": 256, "text": "शब्दादेश् च वर्णादिमत्ता, भुजमुखाद्याकारवच् चित्ताव्यतिरेकतयैव। तथा हि भगवांश् चक्षुषापि शृणोति जुघ्रतीत्यादिविस्तरः। तन्त्रे ऽपि—\n\n  सर्वतः पाणिपादाद्यं सर्वतो ऽक्षिशिरोमुखम् ।\n सर्वतः श्रुतिमल् लोके सर्वम् आवृत्य तिष्ठति ॥\n\nइति।", "ground_truth": [["Title", "तन्त्रे"], ["Quote", "सर्वतः पाणिपादाद्यं सर्वतो ऽक्षिशिरोमुखम् ।\n सर्वतः श्रुतिमल् लोके सर्वम् आवृत्य तिष्ठति ॥"]], "txt_src": "ratnarakṣita_padminī.txt_9"}
{"id": 403, "text": "अनेन न्यायेन सूक्ष्मधातुविज्ञानाभासयोर् अरूपत्वाद् घृतं घृते न्यस्तम् इव सम्मिश्रीभूयाशेषलौकिकलोकोत्तरकृत्यं सम्पादयति । यथोक्तम् अनुत्तरसन्धौ ।\n\n संवित्तिमात्रकं ज्ञानम् आकाशवद् अलक्षणम् ।\n किन्तु तस्य प्रभेदो ऽस्ति सन्ध्यारात्रिदिवात्मना ॥\n\n आलोकालोकाभासौ च तथालोकोपलब्धकम् ।\n चित्तं त्रिविधम् इत्य् उक्तम् आधारस् तस्य कथ्यते ॥\n\n वायुना सूक्ष्मरूपेण ज्ञानं सम्मिश्रतां गतम् ।\n निःसृत्येन्द्रियमार्गेभ्यो विषयान् अवलम्बते ॥\n\n आभासेन यदा युक्तो वायुर् वाहनतां गतः ।\n तदा तत्प्रकृतीः सर्वा अस्तव्यस्ताः प्रवर्तयेत् ॥\n\n यत्र यत्र स्थितो वायुस् तां तां प्रकृतिम् उद्वहेत् ॥\n\nइति ॥", "ground_truth": [["Title", "अनुत्तरसन्धौ"], ["Quote", "संवित्तिमात्रकं ज्ञानम् आकाशवद् अलक्षणम् ।\n किन्तु तस्य प्रभेदो ऽस्ति सन्ध्यारात्रिदिवात्मना ॥\n\n आलोकालोकाभासौ च तथालोकोपलब्धकम् ।\n चित्तं त्रिविधम् इत्य् उक्तम् आधारस् तस्य कथ्यते ॥\n\n वायुना सूक्ष्मरूपेण ज्ञानं सम्मिश्रतां गतम् ।\n निःसृत्येन्द्रियमार्गेभ्यो विषयान् अवलम्बते ॥\n\n आभासेन यदा युक्तो वायुर् वाहनतां गतः ।\n तदा तत्प्रकृतीः सर्वा अस्तव्यस्ताः प्रवर्तयेत् ॥\n\n यत्र यत्र स्थितो वायुस् तां तां प्रकृतिम् उद्वहेत् ॥"]], "txt_src": "āryadeva_sūtaka.txt_23"}
{"id": 100, "text": "अथवा, इमम् इति समनन्तरप्रक्रान्तरूपं शमथात्मकं प्रबन्धम्। परिकरम् इति प्रज्ञासमुत्थापकतया तत्कारणसंदोहं पीठिकाबन्धं च। प्रज्ञार्थम् इति प्रज्ञैव पूर्वोक्ता अर्थः प्रयोजनं साध्यतया यस्य तम्, शमथपरिशोधितचित्तसंताने प्रज्ञायाः प्रादुर्भावात् सुप्रशोधितक्षेत्रे सस्यनिष्पत्तिवत्। यथोक्तं शिक्शासमुच्चये—\n\n किं पुनर् अस्य शमथस्य माहात्म्यम्? यथाभूतज्ञानजननशक्तिः। यस्मात्—समाहितो यथाभूतं जानातीत्य् उक्तवान् मुनिः ।\n\nइति।", "ground_truth": [["Title", "शिक्शासमुच्चये"], ["Quote", "किं पुनर् अस्य शमथस्य माहात्म्यम्? यथाभूतज्ञानजननशक्तिः। यस्मात्—समाहितो यथाभूतं जानातीत्य् उक्तवान् मुनिः ।"]], "txt_src": "prajñākaramati_bcap_c9_1-20.txt_6"}
{"id": 226, "text": "मीमांसकैश् च नावश्यम् इष्यन्ते परमाणवः ।\n\nइति न परमाणुनिराकरणमात्रेण निराकृतः स्याद् अवयवीति नास्य व्यर्थं दूषणम्।", "ground_truth": [["Quote", "मीमांसकैश् च नावश्यम् इष्यन्ते परमाणवः ।"]], "txt_src": "samantabhadra_sāramañjarī.txt_9"}
{"id": 383, "text": "यथोक्तं भगवता चतुर्देवीपरिपृच्छामहायोगतन्त्रे—\n\n चतुरशीतिसाहस्रे धर्मस्कन्धे महामुनेः ।\n तत्त्वं वै ये न जानन्ति ते च सर्वे च निष्फलाः ॥\n\nइति।\n\nवज्रशिष्य उवाच—तत्त्वज्ञानेन विना बुद्धत्वं न स्याद् इत्य् उक्तं भगवता। अतस् तत्त्वस्य लक्षणं नाम प्रवचनद्वारेण श्रोतुम् इच्छामि। यस्मान् महायानिकतार्किकादयो नेयार्थम् आश्रित्य नानाप्रकारेण तत्त्वं कल्पयन्ति, तेषां सङ्ग्रहार्थं भाषतु भगवान्—किम् एतत् तत्त्वं नाम?", "ground_truth": [["Author", "भगवता"], ["Author", "भगवता"], ["Title", "चतुर्देवीपरिपृच्छामहायोगतन्त्रे"], ["Quote", "चतुरशीतिसाहस्रे धर्मस्कन्धे महामुनेः ।\n तत्त्वं वै ये न जानन्ति ते च सर्वे च निष्फलाः ॥"]], "txt_src": "āryadeva_sūtaka.txt_3"}
{"id": 213, "text": "तर्हि महामुद्रायां दानपारमितादीनां किम् अभाव एव । न । तस्या एव सर्वपारमिताद्यात्मकपुण्यज्ञानसम्भारद्वयरूपत्वात् । तद् उक्तं विशेषचिन्तिब्रह्मपरिपृच्छामहायानसूत्रे—\n\n यः सर्वक्लेशपरित्यागः इदं दानं । यो ऽनभिसंस्कारः इदं शीलं । यालक्षणता इयं क्षान्तिः । यो विवेकः इदं वीर्यम् । यद् अप्रतिष्ठानम् इदं ध्यानम् । याप्रपञ्चता इयं प्रज्ञा ।\n\nएतेनाप्रतिष्ठानाप्रपञ्चरूपैव प्रज्ञापारमितेति स्थितम् । तद् उक्तं सप्तशतिकायाम्—\n\n भगवान् आह—यस्मिन् समये त्वं मञ्जुश्रीः प्रज्ञापारमितां भावयसि तदा कुत्र प्रतिष्ठाय प्रज्ञापारमितां भावयसि । मञ्जुश्रीर् आह—यस्मिन्न् अहं भगवन् समये प्रज्ञापारमितां भावयामि । अप्रतिष्ठितो ऽहं तस्मिन् समये प्रज्ञापारमितां भावयामि । भगवान् आह—अप्रतिष्ठितस्य ते मञ्जुश्रीः का प्रज्ञापारमिताभावना । मञ्जुश्रिर् आह—सैव भगवन् प्रज्ञापारमिताभावना यन् न क्वचित् प्रतिष्ठानम् । भगवान् आह—यस्मिन् समये त्वं मञ्जुश्रीः प्रज्ञापारमितां भावयसि कतरत् ते कुशलमूलं तस्मिन् समय उपचयं गच्छत्य् अपचयं वा । मञ्जुश्रीर् आह—न मे भगवन् तस्मिन् समये किञ्चित् कुशलमूलम् उपचयं गच्छत्य् अपचयं वा । नासौ भगवन् प्रज्ञापारमितां भावयति यस्य कस्यचिद् धर्मस्योपचयो वापचयो वा । न सा भगवन् प्रज्ञापारमिताभावना वेदितव्या या कस्यचिद् धर्मस्योपचयाय वापचयाय वा प्रत्युपस्थिता । सा भगवन् प्रज्ञापारमिताभावना या नैव पृथग्जनधर्मान् जहाति नापि बुद्धधर्मान् उपादत्ते ।\n\nइत्यादि ॥", "ground_truth": [["Title", "विशेषचिन्तिब्रह्मपरिपृच्छामहायानसूत्रे"], ["Title", "सप्तशतिकायाम्"], ["Quote", "यः सर्वक्लेशपरित्यागः इदं दानं । यो ऽनभिसंस्कारः इदं शीलं । यालक्षणता इयं क्षान्तिः । यो विवेकः इदं वीर्यम् । यद् अप्रतिष्ठानम् इदं ध्यानम् । याप्रपञ्चता इयं प्रज्ञा ।"], ["Quote", "भगवान् आह—यस्मिन् समये त्वं मञ्जुश्रीः प्रज्ञापारमितां भावयसि तदा कुत्र प्रतिष्ठाय प्रज्ञापारमितां भावयसि । मञ्जुश्रीर् आह—यस्मिन्न् अहं भगवन् समये प्रज्ञापारमितां भावयामि । अप्रतिष्ठितो ऽहं तस्मिन् समये प्रज्ञापारमितां भावयामि । भगवान् आह—अप्रतिष्ठितस्य ते मञ्जुश्रीः का प्रज्ञापारमिताभावना । मञ्जुश्रिर् आह—सैव भगवन् प्रज्ञापारमिताभावना यन् न क्वचित् प्रतिष्ठानम् । भगवान् आह—यस्मिन् समये त्वं मञ्जुश्रीः प्रज्ञापारमितां भावयसि कतरत् ते कुशलमूलं तस्मिन् समय उपचयं गच्छत्य् अपचयं वा । मञ्जुश्रीर् आह—न मे भगवन् तस्मिन् समये किञ्चित् कुशलमूलम् उपचयं गच्छत्य् अपचयं वा । नासौ भगवन् प्रज्ञापारमितां भावयति यस्य कस्यचिद् धर्मस्योपचयो वापचयो वा । न सा भगवन् प्रज्ञापारमिताभावना वेदितव्या या कस्यचिद् धर्मस्योपचयाय वापचयाय वा प्रत्युपस्थिता । सा भगवन् प्रज्ञापारमिताभावना या नैव पृथग्जनधर्मान् जहाति नापि बुद्धधर्मान् उपादत्ते ।"]], "txt_src": "sekanirdeśapañjikā.txt_43"}
{"id": 171, "text": "कारं वंकारं च ध्वनिमयम् अक्षरद्वयं धर्ममुद्रारूपं नमस्कुर्मः कायवाङ्मनोभिः प्रणमामः । किम् अर्थम् । बोधिसिद्धये सम्यक्सम्बुद्धत्वप्राप्तय इति परेण सह सम्बन्धः । महार्थो महानुशंसश् चायम् एवंकारः । यद् उक्तं भगवता देवेन्द्रपरिपृच्छायाम्—\n\n आदाव् एवम् इति प्रोक्तं यदर्थं सर्वदर्षिना ।\n तच् छृणु त्वं सुरपते यथावद् अनुपूर्वशः ॥\n धर्मस्कन्धसहस्राणां चतुरशीतिसङ्ख्यया ।\n सर्वाश्रयः पिता माता द्व्यक्षरं कथितं तथा ॥\n एकारस् तु भवेन् माता वकारस् तु पिता स्मृतः ।\n बिन्दुस् तत्र भवेद् योगः स योगः परमाद्भुतः ॥\n एकारः पद्मम् इत्य् उक्तं वकारो वज्रम् एव च ।\n बिन्दुस् तत्र भवेद् बीजं तत्प्रभूतं जगत्त्रयम् ॥\n एकारस् तु भवेत् प्रज्ञा वकारः सुरताधिपः ।\n बिन्दुश् चानाहतं तत्त्वं तज्जातान्य् अक्षराणि च ॥\n यो विजानाति तत्त्वज्ञो धर्ममुद्राक्षरद्वयम् ।\n स भवेत् सर्वसत्त्वानां धर्मचक्रप्रवर्तकः ॥\n यो ऽविदित्वा पठेन् नित्यम् अक्षरद्वितयं जनः ।\n स बाह्यो बुद्धधर्माणां धनिवद् भोगवर्जितः ॥\n एवं द्विर् अक्षरं माया सर्वज्ञो ऽत्र व्यवस्थितः ।\n आदौ सद्धर्मशास्त्राणां तदर्थं प्रतिगीयते ॥\n तस्मात् सुराधिपः शक्रो यदीच्छेच् छाश्वतं पदम् ।\n सद्धर्मो गुरुकर्तव्यः स्मर मायाद्विर् अक्षरम् ॥\n\nइति । प्रस्तुतम् अभिधेयं तत्कारणतया विशिनष्टि—यश् चतुःक्षणकारणम् इति । चतुर्णां विचित्रविपाकविमर्दविलक्षणाख्यानां क्षणानां यः कारणं हेतुः । एवंकारो हि धर्ममुद्रास्वभावः । धर्ममुद्रा च भाव्यमाना सवासनक्लेशान् अपनयति । तदपनयभेदनिबन्धनश् च क्षणभेदः । अतः क्षणानाम् एवंकारः कारणम् । पुनस् तथैव विशिनष्टि—आनन्दा यत्र जायन्ते भेदत इति । यस्मिन् सत्य् एव प्रज्ञोपायात्मके मार्गज्ञान आनन्दपरमविरमसहजाख्या आनन्दाः क्षणभेदेन भेदतो ऽसङ्कीर्णा जायन्ते । ततो यश् चतुःक्षणकारणम्, यस्मिन् सत्य् एवानन्दा भेदतो जायन्ते, तम् एवंकारं बोधिसिद्धये नमस्कुर्म इति समुदायार्थः । ध्वनिमयो व्याख्यातः ॥", "ground_truth": [["Author", "भगवता"], ["Title", "देवेन्द्रपरिपृच्छायाम्"], ["Quote", "आदाव् एवम् इति प्रोक्तं यदर्थं सर्वदर्षिना ।\n तच् छृणु त्वं सुरपते यथावद् अनुपूर्वशः ॥\n धर्मस्कन्धसहस्राणां चतुरशीतिसङ्ख्यया ।\n सर्वाश्रयः पिता माता द्व्यक्षरं कथितं तथा ॥\n एकारस् तु भवेन् माता वकारस् तु पिता स्मृतः ।\n बिन्दुस् तत्र भवेद् योगः स योगः परमाद्भुतः ॥\n एकारः पद्मम् इत्य् उक्तं वकारो वज्रम् एव च ।\n बिन्दुस् तत्र भवेद् बीजं तत्प्रभूतं जगत्त्रयम् ॥\n एकारस् तु भवेत् प्रज्ञा वकारः सुरताधिपः ।\n बिन्दुश् चानाहतं तत्त्वं तज्जातान्य् अक्षराणि च ॥\n यो विजानाति तत्त्वज्ञो धर्ममुद्राक्षरद्वयम् ।\n स भवेत् सर्वसत्त्वानां धर्मचक्रप्रवर्तकः ॥\n यो ऽविदित्वा पठेन् नित्यम् अक्षरद्वितयं जनः ।\n स बाह्यो बुद्धधर्माणां धनिवद् भोगवर्जितः ॥\n एवं द्विर् अक्षरं माया सर्वज्ञो ऽत्र व्यवस्थितः ।\n आदौ सद्धर्मशास्त्राणां तदर्थं प्रतिगीयते ॥\n तस्मात् सुराधिपः शक्रो यदीच्छेच् छाश्वतं पदम् ।\n सद्धर्मो गुरुकर्तव्यः स्मर मायाद्विर् अक्षरम् ॥"]], "txt_src": "sekanirdeśapañjikā.txt_1"}
{"id": 98, "text": "पुनश् चोक्तम्—\n\n इयं कौशिक प्रज्ञापारमिता बोधिसत्त्वानां महासत्त्वानां दानपारमिताम् अभिभवति, शीलपारमिताम् अभिभवति, क्षान्तिपारमिताम् अभिभवति, वीर्यपारमिताम् अभिभवति, ध्यानपारमिताम् अभिभवति। तद् यथापि नाम कौशिक जात्यन्धानां शतं वा सहस्रं वा अपरिणायकानाम् अभव्यं मार्गावतरणाय, कुतः पुनर् नगरान् उप्रवेशाय। एवम् एव कौशिक अचक्षुष्काः पञ्च पारमिता जात्यन्धभूता भवन्ति विना प्रज्ञापारमितयापरिणायकाः, विना प्रज्ञापारमितयाभव्या बोधिमार्गावतरणाय, कुत एव सर्वाकारज्ञतानगरानुप्रवेशाय। यदा पुनः कौशिक पञ्च पारमिताः प्रज्ञापारमितापरिगृहीता भवन्ति, तदा एताः पञ्च पारमिताः सचक्षुष्का भवन्ति। प्रज्ञापारमितापरिगृहीताश् चैताः पञ्च पारमिताः पारमितानामधेयं लभन्ते।\n\nइति विस्तरः।", "ground_truth": [["Quote", "इयं कौशिक प्रज्ञापारमिता बोधिसत्त्वानां महासत्त्वानां दानपारमिताम् अभिभवति, शीलपारमिताम् अभिभवति, क्षान्तिपारमिताम् अभिभवति, वीर्यपारमिताम् अभिभवति, ध्यानपारमिताम् अभिभवति। तद् यथापि नाम कौशिक जात्यन्धानां शतं वा सहस्रं वा अपरिणायकानाम् अभव्यं मार्गावतरणाय, कुतः पुनर् नगरान् उप्रवेशाय। एवम् एव कौशिक अचक्षुष्काः पञ्च पारमिता जात्यन्धभूता भवन्ति विना प्रज्ञापारमितयापरिणायकाः, विना प्रज्ञापारमितयाभव्या बोधिमार्गावतरणाय, कुत एव सर्वाकारज्ञतानगरानुप्रवेशाय। यदा पुनः कौशिक पञ्च पारमिताः प्रज्ञापारमितापरिगृहीता भवन्ति, तदा एताः पञ्च पारमिताः सचक्षुष्का भवन्ति। प्रज्ञापारमितापरिगृहीताश् चैताः पञ्च पारमिताः पारमितानामधेयं लभन्ते।"]], "txt_src": "prajñākaramati_bcap_c9_1-20.txt_4"}
{"id": 292, "text": "आकाशम् इति स्तब्धदृष्ट्या निश्चलदृष्ट्या। परचित्तज्ञानाभावाद् इति स्वचित्तातिरिक्तस्य परचित्तस्य ज्ञेयस्याभावात्। उक्तं च—\n\n अजातस्यानिरुद्धस्य यज् ज्ञेयस्येह दर्शनम् ।\n तत् स्वचित्तस्य नान्यस्य बाह्यज्ञेयविभागतः ॥\n\n अतो न चात्मनात्मानं मुद्रितुं शक्यते क्वचित् ।\n किं छिनत्ति महाखड्ग आत्मानम् आत्मधारया ॥\n वन्ध्यादुहितृसङ्गेन स्वप्ने सौख्यं यथा भवेत् ।\n गगनोद्भवबिम्बेन सेवितेन तथात्मनः ॥ इति ॥\n\nअनेन श्लोकेन धर्मकायसाधनम् उक्तं भवति।", "ground_truth": [["Quote", "अजातस्यानिरुद्धस्य यज् ज्ञेयस्येह दर्शनम् ।\n तत् स्वचित्तस्य नान्यस्य बाह्यज्ञेयविभागतः ॥\n\n अतो न चात्मनात्मानं मुद्रितुं शक्यते क्वचित् ।\n किं छिनत्ति महाखड्ग आत्मानम् आत्मधारया ॥\n वन्ध्यादुहितृसङ्गेन स्वप्ने सौख्यं यथा भवेत् ।\n गगनोद्भवबिम्बेन सेवितेन तथात्मनः ॥"]], "txt_src": "raviśrījñāna_guṇabharaṇī.txt_24"}
{"id": 215, "text": "ननु चतुर्मुद्रान्वयानुगतो ऽयं ग्रन्थः । स च योगिनीतन्त्रानुसारेण न योगतन्त्रानुसारेणेति चेत् । तन् न । उच्यते—\n\n आर्यनागार्जुनैर् उक्तं श्रीसमाजानुसारतः ।\n पञ्चभिश् च क्रमैर् यत् तच् चतुर्मुद्रासु कथ्यते ॥\n\n क्रमयोर् मन्त्रमूर्तित्वचिन्निध्यप्ती यथाक्रमम् ।\n ते चैकमुद्रयोक्ते ऽत्र मन्त्रमूर्तिमनःस्थितेः ॥\n\n धर्ममुद्रासुखं यस्मात् संवृतेः सत्यदर्शनम् । \n सत्यस्य भूतकोटित्वं महामुद्रार्थ उच्यते ॥ \n\n फलं समयमुद्राया द्वयोर् अद्वयवेदनम् ।\n क्रमाणां मीलनं दिव्यं बुद्धत्वफलदायकम् ॥\n\nतथा च प्रदीपोद्द्योतनषट्कोटिव्याख्यायाम् आचार्यचन्द्रकीर्तिपादैर् उक्तम्—\n\n उत्पत्तिक्रम आदौ स्यान् मन्त्रमूर्तिप्रसाधकः ।\n चित्तनिध्यप्तिमात्रं तु द्वितीयः क्रम उच्यते ॥\n\n तृतीयस् तु क्रमो रम्यः संवृतेः सत्यदर्शनम् ।\n सत्यस्य संवृतेः शुद्धिश् चतुर्थः क्रम उच्यते ॥\n\n पञ्चमो युगनद्धाख्यो यत् सत्यद्वययोजनम् । \n साधनाङ्गम् इदं श्रेष्ठं सर्वतन्त्रार्थसङ्ग्रहः ॥\n\n एषां क्रमाणां भेदांस् तु प्रस्तारविधिना बहून् ।\n सम्मीलनं च तेषां वै यो वेत्ति स हि तन्त्रवित् ॥\n\nतथा चार्यदेवपादैर् अपि सूतकमेलापके मन्त्रतत्त्वमुद्रातत्त्वात्मतत्त्वधर्मतत्त्वदेवतातत्त्वनामभिः पञ्चक्रमाणाम् उद्देशः कृतः । तत्र मन्त्रतत्त्वम् इति हूंकारादिमन्त्रोत्थिता हेवज्रादिमूर्तिः । मुद्रातत्त्वम् इति सङ्ख्यागणनाक्रमेण नेयार्थतया चित्तनिद्यप्तिमात्रं नीतार्थतस् तु कर्ममुद्रायाम् । आत्मतत्त्वम् इति जगतश् चिच्चित्रनिःस्वभावता । धर्मतत्त्वम् इति धर्मानुत्पादः । देवतातत्त्वम् इत्य् आत्मतत्त्वधर्मतत्त्वयोस् तादामीकरणम् अभिन्नतेति यावत् । \n\n एतानि पञ्च तत्त्वानि गुरूणाम् उपदेशतः ।\n चतुर्मुद्रासु योज्यानि पञ्चक्रम इव क्रमात् ॥", "ground_truth": [["Author", "आचार्यचन्द्रकीर्तिपादैर्"], ["Author", "आर्यदेवपादैर्"], ["Title", "श्रीसमाजानुसारतः"], ["Title", "प्रदीपोद्द्योतनषट्कोटिव्याख्यायाम्"], ["Title", "सूतकमेलापके"], ["Quote", "आर्यनागार्जुनैर् उक्तं"], ["Quote", "।\n पञ्चभिश् च क्रमैर् यत् तच् चतुर्मुद्रासु कथ्यते ॥\n\n क्रमयोर् मन्त्रमूर्तित्वचिन्निध्यप्ती यथाक्रमम् ।\n ते चैकमुद्रयोक्ते ऽत्र मन्त्रमूर्तिमनःस्थितेः ॥\n\n धर्ममुद्रासुखं यस्मात् संवृतेः सत्यदर्शनम् । \n सत्यस्य भूतकोटित्वं महामुद्रार्थ उच्यते ॥ \n\n फलं समयमुद्राया द्वयोर् अद्वयवेदनम् ।\n क्रमाणां मीलनं दिव्यं बुद्धत्वफलदायकम् ॥"], ["Quote", "उत्पत्तिक्रम आदौ स्यान् मन्त्रमूर्तिप्रसाधकः ।\n चित्तनिध्यप्तिमात्रं तु द्वितीयः क्रम उच्यते ॥\n\n तृतीयस् तु क्रमो रम्यः संवृतेः सत्यदर्शनम् ।\n सत्यस्य संवृतेः शुद्धिश् चतुर्थः क्रम उच्यते ॥\n\n पञ्चमो युगनद्धाख्यो यत् सत्यद्वययोजनम् । \n साधनाङ्गम् इदं श्रेष्ठं सर्वतन्त्रार्थसङ्ग्रहः ॥\n\n एषां क्रमाणां भेदांस् तु प्रस्तारविधिना बहून् ।\n सम्मीलनं च तेषां वै यो वेत्ति स हि तन्त्रवित् ॥"], ["Quote", "एतानि पञ्च तत्त्वानि गुरूणाम् उपदेशतः ।\n चतुर्मुद्रासु योज्यानि पञ्चक्रम इव क्रमात् ॥"]], "txt_src": "sekanirdeśapañjikā.txt_45"}
{"id": 61, "text": "आर्येणाप्य् उक्तं मध्यमकशास्त्रे—\n\n यः प्रतीत्यसमुत्पादः शून्यतां तां प्रचक्ष्महे । \n सा प्रज्ञप्तिर् उपादाय प्रतिपत् सैव मध्यमा ॥ \n\nइति। आचार्येणाप्य् उक्तम्—\n\n भावा येन निरूप्यन्ते तद्रूपं नास्ति तत्त्वतः । \n यस्माद् एकम् अनेकं च रूपं तेषां न विद्यते ॥ \n\nइति।", "ground_truth": [["Author", "आर्येणाप्य्"], ["Author", "आचार्येणाप्य्"], ["Title", "मध्यमकशास्त्रे"], ["Quote", "यः प्रतीत्यसमुत्पादः शून्यतां तां प्रचक्ष्महे । \n सा प्रज्ञप्तिर् उपादाय प्रतिपत् सैव मध्यमा ॥"], ["Quote", "भावा येन निरूप्यन्ते तद्रूपं नास्ति तत्त्वतः । \n यस्माद् एकम् अनेकं च रूपं तेषां न विद्यते ॥"]], "txt_src": "abhayākaragupta_munimatālaṅkāra.txt_14"}
{"id": 47, "text": "न च निवृत्त्या नीरसरूपया प्रयोजनम् अस्ति प्रेक्षावताम्। तथा चोक्तम्—\n\n मुच्यमानेषु सत्त्वेषु ये ते प्रामोद्यसागराः ।\n तैर् एव ननु पर्याप्तं मोक्षेणारसिकेन किम् ॥\n\nइति।\n\nसत्त्वार्थो ऽपि निवृत्तौ नास्ति। न हि गगने गगनकमले वा काचिद् अर्थक्रिया सम्भवति। चिरनिरुद्धाद् अप्य् अतीताद् अवस्तुरूपाच् चक्रात् सत्त्वार्थो भविष्यतीत्य् अप्य् असारम्, चिरमृतस्यापि कुक्कुटस्य कण्ठध्वनिप्रसङ्गात्।", "ground_truth": [["Quote", "मुच्यमानेषु सत्त्वेषु ये ते प्रामोद्यसागराः ।\n तैर् एव ननु पर्याप्तं मोक्षेणारसिकेन किम् ॥"]], "txt_src": "taraa.txt_4"}
{"id": 32, "text": "नापि स्वलक्षणानुभवानन्तरम् एकाकारपरामर्शप्रत्ययात् अन्यथानुपपत्त्या सामान्यपरिकल्पनं युक्तिसङ्गतम्, व्यक्तिभ्य एव स्वहेतुदत्तशक्तिभ्यो ऽस्य प्रत्ययस्य परंपरयोत्पत्तेः। भेदे ऽपि काश्चिद् एव व्यक्तयो ऽस्य जननाय समर्थाः, न सर्वा इत्य् अत्र कार्यकारणभावस्य प्रत्यक्षानुपलम्भाभ्यां दृष्टस्यातिवर्तयितुम् अशक्यत्वात्। दृष्टं चेदं सामर्थ्यं भेदाविशेषे ऽपि कासाञ्चिद् एव व्यक्तीनाम्, यथा ज्वरादिप्रशमने गुडूचीनिम्बादीनाम्, यथोक्तम्—\n\n एकप्रत्यवमर्शार्थज्ञानाद्येकार्थसाधने । \n भेदे ऽपि नियताः केचित् स्वभावेनेन्द्रियादिवत् ॥ \n\nइति। किं च सर्वगते विजातीयाद् व्यावृत्ते सत्य् अपि सामान्ये, किं भेदाविशेषे ऽपि गोव्यक्तिष्व् एव समवेतं तत् सामान्यम्? तत्रैव चैकाकारां बुद्धिं जनयति?—इति प्रश्ने स्वभावेनैवेत्य् उत्तरं परस्य। तच् च प्रमाणासङ्गतम्। अस्माकं तु स्वभावेनोत्तरं प्रमाणासिद्धत्वाद् युक्तिसङ्गतम् एव।", "ground_truth": [["Quote", "एकप्रत्यवमर्शार्थज्ञानाद्येकार्थसाधने । \n भेदे ऽपि नियताः केचित् स्वभावेनेन्द्रियादिवत् ॥"]], "txt_src": "mokṣākaragupta_tarkabhāṣā.txt_33"}
{"id": 267, "text": "न चास्योपायो नोक्तः। बोधिचित्तम् एव हि निःशेषपुण्यज्ञानसंभारात्मकत्वात् सकललौकिकलोकोत्तरसुखसंपद्धेतुर् मुख्य इति सर्वत्र पारमितानये निर्दिष्टं मन्त्रनये च। तथा चोक्तं प्रतिभासवज्रोदये—\n\n सुखदानफलं पुण्यं तन्निरोधाद् वृथैव तत् ।\n पुण्येन लभ्यते सौख्यं सौख्यात् पुण्यम् अवाप्यते ॥\n बोधिचित्तप्रसूतत्वात् तत् पुण्यं गगनोपमम् ।\n\nइति। अत एवोक्तं श्रीवज्रशेखरमहायोगतन्त्र—\n\n चत्वारः पुद्गलाः लोके विधाने ऽपि न सिध्यति ।\n किं चाप्य् अभियुज्यन्ते कल्पकोटिशतैर् अपि ॥\n\n अनुत्पादितचित्तश् च अश्राद्धो नैव सिध्यति ।\n विचिकित्साधारणकश् चैव आज्ञप्तं न करिष्यति ॥ \n\nइति।", "ground_truth": [["Title", "प्रतिभासवज्रोदये"], ["Title", "श्रीवज्रशेखरमहायोगतन्त्र"], ["Quote", "सुखदानफलं पुण्यं तन्निरोधाद् वृथैव तत् ।\n पुण्येन लभ्यते सौख्यं सौख्यात् पुण्यम् अवाप्यते ॥\n बोधिचित्तप्रसूतत्वात् तत् पुण्यं गगनोपमम् ।"], ["Quote", "चत्वारः पुद्गलाः लोके विधाने ऽपि न सिध्यति ।\n किं चाप्य् अभियुज्यन्ते कल्पकोटिशतैर् अपि ॥\n\n अनुत्पादितचित्तश् च अश्राद्धो नैव सिध्यति ।\n विचिकित्साधारणकश् चैव आज्ञप्तं न करिष्यति ॥"]], "txt_src": "ratnarakṣita_padminī.txt_20"}
{"id": 327, "text": "एवं चोत्पन्नक्रमापेक्षया जापो ऽप्य् उत्पन्नः सूचितः। तद् उक्तम्—\n\n अयुते द्वे सहस्रं च षट् शतानि तथैव च ।\n अहोरात्रेण योगीन्द्रो जपसंख्यां करोति च ॥\n\nइति। जप्तविद्यस्य चेतसः स्थैर्ये महासुखमयम् उत्पन्नमण्डलम् आमुखीभवति। प्राज्ञ इत्य् अधिमात्रप्रज्ञ उत्पन्नमण्डलभावनानिपुणः। वज्रदेहे शून्यतैकरसमहासुखमयदेहे। अत एव स्वपरयोर् महामुद्रासिद्धियोग्यत्वान् महात्मा।", "ground_truth": [["Quote", "अयुते द्वे सहस्रं च षट् शतानि तथैव च ।\n अहोरात्रेण योगीन्द्रो जपसंख्यां करोति च ॥"]], "txt_src": "abhayākaragupta_abhayapaddhati.txt_19"}
{"id": 200, "text": "तर्हि—\n\n नान्येन कथ्यते सहजं न कस्मिन्न् अपि लभ्यते ।\n आत्मना ज्ञायते पुण्याद् गुरुपर्वोपसेवया ॥\n\nइत्य् उक्तं कथम् । अत्र गुरुपर्व वज्रपर्व । सेवाकाल इत्य् अर्थसङ्गत्यभावाद् उपसेवाभावात् । न । उपशब्देन सामीप्यवाचकत्वेन वज्राद् बहिः समीपे सेवेत्य् उक्तम् । \n\nतर्हि—\n\n बोलसौख्यं महामुद्रा वज्रायतनम् उपायकम् ।\n\nइति कथम् । अत्रापि यद् बोलसौख्यं सा महामुद्रा । वज्रम् एव आयतनं स्थानम् उपायकम् इत्य् अर्थासङ्गतेः । न । बोलसौख्यं महामुद्रा च वज्रायतनस्थं यत् स परमानन्दः । तद् उपायकम् इति दर्शितम् । किं चास्मन्मते—\n\n अथातो रहस्यं वक्ष्ये समासान् न तु विस्तरात् ।\n रहस्ये परमे\n\nइत्यादि सुस्थम् । तथा हि रहस्ये रहस्यं वक्ष्य इति सम्बन्धः । रहस्य इति रहौ वज्रं पद्मम्ं च तयोर् अन्तराले । सेति सर्वाकारेण । येति यथातथ्यम् । एत्य् अद्वयम् । ईतीदन्तातीतम् ।", "ground_truth": [["Quote", "नान्येन कथ्यते सहजं न कस्मिन्न् अपि लभ्यते ।\n आत्मना ज्ञायते पुण्याद् गुरुपर्वोपसेवया ॥"], ["Quote", "बोलसौख्यं महामुद्रा वज्रायतनम् उपायकम् ।"], ["Quote", "अथातो रहस्यं वक्ष्ये समासान् न तु विस्तरात् ।\n रहस्ये परमे"]], "txt_src": "sekanirdeśapañjikā.txt_30"}
{"id": 401, "text": "वज्रगुरुर् आह ॥ मन्त्रशब्दस्य निरुक्तिप्रकाशनेनैव सूचितं भगवता समाजोत्तरे ॥\n\n प्रतीत्योत्पद्यते यद् यद् इन्द्रियैर् विषयैर् मनः ।\n तन् मनस् त्व् अशीतिख्यातं त्रकारस् त्राणनार्थतः ॥\n\nइति ॥ एता अशीतिविधप्रकृतयो ऽष्टानवतिक्लेशा भवन्ति । पुनर् द्वाषष्टिदृष्टिप्रकृतयो भवन्ति ॥", "ground_truth": [["Author", "भगवता"], ["Title", "समाजोत्तरे"], ["Quote", "प्रतीत्योत्पद्यते यद् यद् इन्द्रियैर् विषयैर् मनः ।\n तन् मनस् त्व् अशीतिख्यातं त्रकारस् त्राणनार्थतः ॥"]], "txt_src": "āryadeva_sūtaka.txt_21"}
{"id": 27, "text": "किं चादर्शनमात्रेन व्यतिरेको न सिध्यति। तथा हि विपक्षे हेतुर् नोपलभ्यत इत्य् अनेन तदुपलम्भकप्रमाणनिवृत्तिर् उच्यते। प्रमाणं च प्रमेयस्य कार्यम्, नाकारणं विषय इति न्यायात्। न च कार्यनिवृत्तौ कारणनिवृत्तिर् युज्यते, निर्धूमस्यापि वह्नेर् भानात्। यदि पुनः प्रमाणसत्तया प्रमेयसत्ता व्याप्ता स्यात्, तदा युक्तम् एवैतत्। केवलम् इयम् एव व्याप्तिर् असम्भाविनी, सर्वस्य सर्वदर्शित्वप्रसङ्गात्। तस्मान् नादर्शनमात्रेण व्यतिरेकः सिध्यति। यथोक्तम्— \n\n सर्वादृष्टिश् च सन्दिग्धा स्वादृष्टिर् व्यभिचारिणी ।\n भूजलान्तर्गतस्यापि बीजस्यासत्त्वदर्शनात् ॥\n\nइति।", "ground_truth": [["Quote", "सर्वादृष्टिश् च सन्दिग्धा स्वादृष्टिर् व्यभिचारिणी ।\n भूजलान्तर्गतस्यापि बीजस्यासत्त्वदर्शनात् ॥"]], "txt_src": "mokṣākaragupta_tarkabhāṣā.txt_28"}
{"id": 351, "text": "अत एव मध्यमके ऽपि निर्दिष्टम्—\n\n सम्बुद्धानाम् अनुत्पादे श्रावकाणां पुनः क्षये ।\n ज्ञानं प्रत्येकबुद्धानाम् असंसर्गात् प्रवर्तते ॥\n\nतत्र सम्यगववादफलं श्रावयन्तीति श्रावकाः । तथा हि कृतं करणीयम् । नापरम् अस्माद् भवं प्रजानीम इत्यादि । अथवा, अग्रफलम् अनुत्तरसम्यक्सम्बुद्धमार्गं वा तथागतेभ्यः श्रुत्वा तदर्थिभ्यः श्रावयन्तीति श्रावकाः । यथोक्तम् आर्यसद्धर्मपुण्डरीकसूत्रे—\n\n अद्यव्वर्य श्रावकभूत नाथ संश्रावयिष्याम्य् अथ चाग्रबोधिम् ।\n बोधीय शब्दं च प्रकाशयामस् ते ॥", "ground_truth": [["Title", "मध्यमके"], ["Title", "आर्यसद्धर्मपुण्डरीकसूत्रे"], ["Quote", "सम्बुद्धानाम् अनुत्पादे श्रावकाणां पुनः क्षये ।\n ज्ञानं प्रत्येकबुद्धानाम् असंसर्गात् प्रवर्तते ॥"], ["Quote", "अद्यव्वर्य श्रावकभूत नाथ संश्रावयिष्याम्य् अथ चाग्रबोधिम् ।\n बोधीय शब्दं च प्रकाशयामस् ते ॥"]], "txt_src": "candrakīrti_madhyamakāvatāra_1-5.txt_2"}
{"id": 230, "text": "कश्चिद् इति निर्वाणम् इदं संसारस् त्व् अयम्, इयं समलावस्थेयं तु निर्मलावस्था, हेयम् इदम् उपादेयम् इदम् इत्यादिर् भेदो विशेषो न च नैव युक्तो धर्मतयेति तत्त्वतः। अत्रोपपत्तिम् आह—ग्राह्येत्यादि। अत एवार्यनागार्जुनपादैर् अप्य् उक्तम्—\n\n निर्वाणं च भवश् चैव द्वयम् एतन् न विद्यते ।\n परिज्ञानं भवस्यैव निर्वाणम् इति कथ्यते ॥\n\n न संसारस्य निर्वाणात् किंचिद् अस्ति विशेषणम् ।\n न निर्वाणस्य संसारात् किंचिद् अस्ति विशेषणम् ॥", "ground_truth": [["Author", "आर्यनागार्जुनपादैर्"], ["Quote", "निर्वाणं च भवश् चैव द्वयम् एतन् न विद्यते ।\n परिज्ञानं भवस्यैव निर्वाणम् इति कथ्यते ॥"], ["Quote", "न संसारस्य निर्वाणात् किंचिद् अस्ति विशेषणम् ।\n न निर्वाणस्य संसारात् किंचिद् अस्ति विशेषणम् ॥"]], "txt_src": "samantabhadra_sāramañjarī.txt_13"}
{"id": 260, "text": "नन्व् एतद् एव युगनद्धरूपं गुरूपदेशतो निखिलप्रपञ्चम् अवधूयाभ्यस्यताम् यदि शक्यम्। किं तु यस्य स्थूल एव विषये प्रवेशो ऽशक्यः कथं तस्य परमसूक्ष्मे तथाविधे प्रवेश इति न जानीमः, गुरूपदेशाद् एवेति चेत्—\n\nतद् एतच् छ्रद्धेयम्। उत्पन्नो भावनाहीन इत्य् उक्तयुक्तेर् आगमतो ऽप्य् अनुपन्नत्वात्। तथा हि श्रीद्विकलपराजे—\n\n वज्रगर्भ आह—\n उत्पन्नक्रमयोगो ऽयं सत्सुखं महासुखं स्मृतम् ।\n उत्पन्नो भावनाहीन उत्पत्त्या किं प्रयोजनम् ॥\n\n भगवान् आह—\n अहो श्रद्धावेगेन नष्टो ऽयं महाबोधिसत्त्व इति ।\n देहाभावे कुतः सौख्यं सौख्यं वक्तुं न शक्यते ।\n व्याप्यव्यापकरूपेण सुखेन व्यापितं जगत् ॥ \n\n तस्माद् बुद्धो न भावः स्याद् अभावरूपो ऽपि नैव सः ।\n भुजमुखाकाररूपी चारूपी परमसौख्यतः ॥ \n\nइति।\n\n यथा पुष्पाश्रितं गन्धं पुष्पाभावान् न गम्यते ।\n तथा रूपाद्यभावेन सौख्यं नैवोपलभ्यते ॥ \n\nइति। तथा—\n\n सापेक्षम् असमर्थत्वाद् देवताकारतः सुखम् ।", "ground_truth": [["Title", "श्रीद्विकलपराजे"], ["Quote", "वज्रगर्भ आह—\n उत्पन्नक्रमयोगो ऽयं सत्सुखं महासुखं स्मृतम् ।\n उत्पन्नो भावनाहीन उत्पत्त्या किं प्रयोजनम् ॥\n\n भगवान् आह—\n अहो श्रद्धावेगेन नष्टो ऽयं महाबोधिसत्त्व इति ।\n देहाभावे कुतः सौख्यं सौख्यं वक्तुं न शक्यते ।\n व्याप्यव्यापकरूपेण सुखेन व्यापितं जगत् ॥ \n\n तस्माद् बुद्धो न भावः स्याद् अभावरूपो ऽपि नैव सः ।\n भुजमुखाकाररूपी चारूपी परमसौख्यतः ॥"], ["Quote", "यथा पुष्पाश्रितं गन्धं पुष्पाभावान् न गम्यते ।\n तथा रूपाद्यभावेन सौख्यं नैवोपलभ्यते ॥"], ["Quote", "सापेक्षम् असमर्थत्वाद् देवताकारतः सुखम् ।"]], "txt_src": "ratnarakṣita_padminī.txt_13"}
{"id": 288, "text": "विडादिकं विरशुमामूपञ्चकम्। गोक्वादिकं गोकुदहनपञ्चकम्। अध्यात्मनि पञ्चामृतानि पञ्चस्कन्धाः पञ्चेन्द्रियाणि पञ्चप्रदीपानि इति। उक्तं च—\n\n या बिन्दोः श्वेतधारा पतति दिननिशं मामकी सा सुरा नो ।\n गोक्वाद्यं चक्षुरादेः स्फरणम् अनुदिनं नान्यमांसं कदाचित् ।\n सेवा पञ्चामृतानां स्वकुलभुवि गतैर् देवतैः शुद्धकाये ।\n शून्ये चित्तप्रवेशात् सहजभुवि सुखं मैथुनं तन् न योनौ ॥\n\nइति। रेचकपूरककुम्भकयोगा आःकारनिर्गम-ओंकारप्रवेश-हूंकारस्थितिप्रत्यवेक्षणलक्षणाः। अयन्त्रितेनास्थिरीकृतेन। सामान्यसिद्ध्यर्थं लौकिकशान्त्यादिसिद्ध्यर्थम्।", "ground_truth": [["Quote", "या बिन्दोः श्वेतधारा पतति दिननिशं मामकी सा सुरा नो ।\n गोक्वाद्यं चक्षुरादेः स्फरणम् अनुदिनं नान्यमांसं कदाचित् ।\n सेवा पञ्चामृतानां स्वकुलभुवि गतैर् देवतैः शुद्धकाये ।\n शून्ये चित्तप्रवेशात् सहजभुवि सुखं मैथुनं तन् न योनौ ॥"]], "txt_src": "raviśrījñāna_guṇabharaṇī.txt_20"}
{"id": 162, "text": "एवं विज्ञानवादिनोपदर्शिते विशेषे सिद्धान्तवादी नीलम् एव तावन् नीलत्वे परनिरपेक्षं दृष्टान्तत्वेनोपदर्शितं प्रतिषेधयन्न् आह—अनीलत्व इत्यादि।\n\n अनीलत्वे न तन् नीलं नीलहेतुर् यथेक्ष्यते ।\n नीलम् एव हि को नीलं कुर्याद् आत्मानम् आत्मना ॥ ब्च_९।२० ॥\n\nअयम् अपि न सदृशो दृष्टान्तः, यतो नीलम् अपि न नीलत्वे स्फटिकवन् निरपेक्षम्, तद्भावं प्रति स्वहेतुप्रत्ययापेक्षत्वात्। कदा पुनर् इदम् अनपेक्षं स्यात् यदि तद् अनीलम् एव स्वहेतोर् उत्पद्येत। पुनस् तद्भावे परनिरपेक्षं स्वयम् एव नीलम् आत्मानं कुर्यात्। न चैतद् अस्ति, यतः अनीलत्वे नीलगुणरहितत्वे सति नेति निषेधयति। तद् इति नीलाभिमतं वस्तु। नीलं नीलगुणयुक्तम् आत्मानं स्वरूपम् आत्मना स्वयम् एव न कुर्यात्, न कर्तुं शक्नोति, पूर्ववत् स्वस्मिन् क्रियाविरोधात्। तस्मान् न नीलस्यापि परानपेक्षता नीलत्वं प्रति स्फटिकवत्। तथा हि स्फटिकोपलो ऽपि वस्तुतो ऽवस्थितरूप एवोपाधिसंनिधौ न नीलोपरागम् अनुभवति, अपि तु सर्वस्वोपादानलक्षणात्। नीलोपाधिविशेषहकारिणश् च पूर्वस्वरसनिरोधाद् अन्य एव नीलगुणोपरक्तः स्फटिकोपल उत्पद्यत इति सिद्धान्तः। तस्मात् साधारणम् अनयोस् तद्गुणं प्रति हेतुप्रत्ययाधीनत्वम्। इति प्रकृते ऽपि साध्ये न कश्चिद् विशेषः।", "ground_truth": [], "txt_src": "prajñākaramati_bcap_c9_1-20.txt_68"}
{"id": 381, "text": "नमः श्रीवज्रसत्त्वाय\n\n नमत खसमनिःस्वभावशुद्धं नमताशेषम् अनक्षरम् अवाच्यम् ।\n नमतातीतानागतसर्वगतं१ नमत समस्ताशेषसर्वशून्यम् ॥\n\nअत्र वज्रयाने द्विविधमन्त्रमुखचर्याचार्यैर् मन्त्रपरायणैर् अध्यात्मपरायणैश् च श्रुतिपारङ्गतैः सर्वसत्त्वानुग्रहार्थिभिः सूत्रोक्तार्थवचनविस्पष्टीकरणार्थम् अनेकशृङ्गारललितपदवाक्यश्लोकगाथार्याबन्धादिनिगूढशब्दरचनाप्रबन्धैः सद्भावतन्त्राद् उद्धृत्य बालप्रबोधनार्थं साधनाङ्गानि प्रदीपकानि क्रियन्ते।\n\nयुक्तम् एतद् आसीत् कृतत्रेताद्वापरयुगेषु, लोकानाम् आयुरारोग्यसम्पद्दानशीलचर्यादिगुणसम्पन्नानां शास्त्राश्रयपरामर्षात्। तत्त्वज्ञानाभिनिविष्टानां ललितपदादिनिगूढशब्दद्वारेण तत्त्वं प्रतिपादितं। तत् ते चाधिगच्छन्ति।", "ground_truth": [], "txt_src": "āryadeva_sūtaka.txt_1"}
{"id": 138, "text": "भवतु नाम मायोपमाद् अपि जिनात् पुण्यम्। इदं तु कथं समाधीयते इत्य् आह—यदि मायोपम इत्यादि ।\n\n यदि मायोपमः सत्त्वः किं पुनर् जायते मृतः ॥\n\nअथवान्यथावतार्यते—यदि जिनो ऽपि मायोपमः, का वार्ता तर्हि सांसारिकेषु सत्त्वेषु? ते ऽपि तथेति ब्रूमः, मायोपमास् ते देवपुत्राः सत्त्वा इति वचनात्। एवं सति महान् दोषः प्रसज्यते इत्य् आह—यदीत्यादि। यदि मायोपमो मायास्वभावसमानधर्मः सत्त्वः प्राणी, तदा किं पुनर् जायते मृतः? किम् इति प्रश्न अक्षमायां वा। किं पुनर् जायत उत्पद्यते? मृतो निकायसभागतायाश् च्युतः। कारणम् अत्र वक्तव्यम्, नैतद् युक्तम् इति वा। न हि मायापुरुषो विनष्टः पुनर् उत्पद्यते। तस्मात् परमार्थसन्तो भावा इत्य् उपगन्तव्यम्।", "ground_truth": [["Quote", "मायोपमास् ते देवपुत्राः सत्त्वा"]], "txt_src": "prajñākaramati_bcap_c9_1-20.txt_44"}
{"id": 62, "text": "यदि नामेयम् अनुमा व्यवहारतो ऽध्यक्षत एव संबन्धं लब्ध्वा लब्धास्पदा सती तद् एवाध्यक्षं काष्ठद्वयनिर्घर्षसंजातवह्निवद् बाधेत, भावतो बाधताम्। न हि नः किञ्चिद् अनिष्टम्। प्रविचयज्ञानदहनो हि सर्वम् एतद् अलीकधर्मेन्धनं दग्ध्वा प्रशान्तविचयज्वालः कल्पनोपशमलक्षणां परां निर्वृतिम् अधिगच्छति। तथा च राजरत्नावली—\n\n विज्ञानाग्नेर् जगद्धर्माः सर्व एवेन्धनं मताः । \n तान् यथावत्प्रविचयज्वालैर् दग्ध्वोपशाम्यति ॥ \n\nइति। अतस् तत्त्वज्ञानोदये यदि नामानुमानलक्षणो विकल्पो निवर्तेत निराश्रयः, तथापि नानिष्टम्। अत एव भूतप्रत्यवेक्षायाः सत्य् अपि सविकल्पकत्वे निर्विकल्पज्ञानोदयफलत्वेन महाफलतां प्रदर्शयति स्म भगवान् आर्यरत्नकूटे काष्ठद्वयसंघर्षणजातवह्नि दृष्टान्तेन।", "ground_truth": [["Title", "राजरत्नावली"], ["Title", "आर्यरत्नकूटे"], ["Quote", "विज्ञानाग्नेर् जगद्धर्माः सर्व एवेन्धनं मताः । \n तान् यथावत्प्रविचयज्वालैर् दग्ध्वोपशाम्यति ॥"]], "txt_src": "abhayākaragupta_munimatālaṅkāra.txt_15"}
{"id": 135, "text": "अवश्यं चैतद् अङ्गीकर्तव्यम् इत्य् आह—अन्यथेत्यादि। अन्यथा यदि चैवं न स्वीक्रियते, तदा भवदभ्युपगते ऽपि लोकबाधा स्यात्। कुत्र? अशुचिस्त्रीनिरूपण इति। अशुचिभावनासमये ऽशुचीति स्त्रियाः कामिन्या निरूपणे विभावनायां लोकबाधा स्यात्, लोकप्रतीतेन विरोधो भवेत्, लोकेन शुचिस्वभावतया स्त्रीशरीरस्याध्यवसानात्। तस्मान् न लोकप्रतीतेन योगिदर्शनबाधेति। अत्र—\n\n यथोपलब्धं तिमिरेक्षणानम्\n\nइत्यादिना उपचयहेतुत्वेन योजनीयम्। इति नागमाद् अपि भावानां परमार्थतः सिद्धिर् अस्ति। तस्मान् मायास्वप्नादिस्वभावाः सर्वधर्मा इति निश्चितम् एतत्।", "ground_truth": [["Quote", "यथोपलब्धं तिमिरेक्षणानम्"]], "txt_src": "prajñākaramati_bcap_c9_1-20.txt_41"}
{"id": 128, "text": "स्याद् एतत्—सत्य् अपि योगिनां धियो विशेषे प्राकृतज्ञानं भ्रान्तम् इति कथम् अवगमयितुं शक्यत इत्य् आह—दृष्टान्तेनोभयेष्टेनेति।\n\n दृष्टान्तेनोभयेष्टेन कार्यार्थम् अविचारतः ॥ ब्च_९।४ ॥\n\nउभयेषां योगिप्राकृतकानाम् इष्टः अभिमतः, तेन दृष्टान्तेन निदर्शनेन। य एष सूत्रेषु भगवता मायामरीचिगन्धर्वनगरप्रतिबिम्बादिर् उक्तो दृष्टान्तः, स चोभयेषाम् अपि निःस्वभावतया प्रसिद्धः, तत्साधर्म्येण सर्वधर्माणां निःस्वभावत्वप्रतिपादनात्। तथा हि ये तावत् सर्वजनप्रतिपन्नस्वरूपा रूपादयः, ते योगिनाम् एव परमार्थसत्याधिगमान् निःस्वभावतया सिद्धाः। ये पुनर् इमे स्वप्नमायादिषूपलब्धाः, ते प्राकृतकानाम् अपि। अतस् तत्र उभयोर् अपि विप्रतिपत्तेर् अभावात्, दृष्टान्तधर्मता न विहन्यते। येषां तु मीमांसकादीनां देशकालान्यथात्मकं वस्तु एव तत् तथा प्रतिभासत इति मतम्, ते ऽन्यत्र निराकृतेति न तन्मतम् इह निरस्यते। ये तु स्वयूथ्याश् चित्तम् एव वस्तुसत् स्वप्नादिषु तथा प्रतिभासत इति मन्यन्ते, ते ऽपि यथावसरम् अग्रतः स्वसंवेदननिराकरणान् निराकरिष्यन्ते। युक्तिसिद्धम् अपि उभयसिद्धम् एव। अतस् तेन दृष्टान्तेन विपरीतवस्तुस्वरूपग्राहितया प्राकृतकज्ञानं भ्रान्तम् इति व्यवस्थाप्यते। एवं योगिनाम् अपि यथासंभवं वक्तव्यम्।", "ground_truth": [["Author", "भगवता"]], "txt_src": "prajñākaramati_bcap_c9_1-20.txt_34"}
{"id": 427, "text": "रत्नकूटसूत्रे ऽप्य् आह ॥\n\n तद्यथा काश्यप इक्षुक्षेत्रेषु मृद्वीकाक्षेत्रेषु सङ्कारकूट उपकारीभूतो भवति ॥ एवम् एव बोधिसत्त्वस्य क्लेशा उपकारी भवन्ति ।\n\n तद्यथा काश्यप मन्त्रौषधिपरिगृहीतं विषं न विनिपातयति । एवम् एव प्रज्ञोपायसमन्वितो बोधिसत्त्वः क्लेशैर् न विनिपात्यते ।\n\nअत आह विनयामोघसिद्धिमहातन्त्रे ॥\n\n बध्यति येन जडः परिमुच्यति तेन बुधः ।\n बोधिविभावनया विपरीतम् इदं सकलम् ॥\n येन मूढाः प्रबध्यन्ते शीर्यन्ते रौरवान्तिके ।\n तैर् एव हि विमुच्यन्ते सुखं प्रज्ञाबलेन तु ॥\n\nइति ॥\n\nअनेन न्यायेन विशिष्टसमारोपाद् विशिष्टपरिणामनाच् च विशिष्टफलनिष्पत्तौ हेतुभावं प्रतिपन्नस्यानुत्तरमहासुखफलावाप्तौ नान्यत् साधनम् अस्ति । तदर्थं तैर् एव सुखाहारविहारादिभिर् अष्टगुणैश्वर्यादिसर्वज्ञसम्पत्तिर् आमुखीक्रियते ।\n\n अतः सुखं सुखेनैव सर्वबुद्धत्वम् आप्यते ॥\n\nइति ॥ श्रीसंवरे निर्दिष्टम् ।", "ground_truth": [["Title", "रत्नकूटसूत्रे"], ["Title", "विनयामोघसिद्धिमहातन्त्रे"], ["Title", "श्रीसंवरे"], ["Quote", "तद्यथा काश्यप इक्षुक्षेत्रेषु मृद्वीकाक्षेत्रेषु सङ्कारकूट उपकारीभूतो भवति ॥ एवम् एव बोधिसत्त्वस्य क्लेशा उपकारी भवन्ति ।\n\n तद्यथा काश्यप मन्त्रौषधिपरिगृहीतं विषं न विनिपातयति । एवम् एव प्रज्ञोपायसमन्वितो बोधिसत्त्वः क्लेशैर् न विनिपात्यते ।"], ["Quote", "बध्यति येन जडः परिमुच्यति तेन बुधः ।\n बोधिविभावनया विपरीतम् इदं सकलम् ॥\n येन मूढाः प्रबध्यन्ते शीर्यन्ते रौरवान्तिके ।\n तैर् एव हि विमुच्यन्ते सुखं प्रज्ञाबलेन तु ॥"], ["Quote", "अतः सुखं सुखेनैव सर्वबुद्धत्वम् आप्यते ॥"]], "txt_src": "āryadeva_sūtaka.txt_47"}
{"id": 8, "text": "ततो यद् उक्तं परेणात्र—गृहीतग्राहित्वम् अन्धबधिराद्यभावो योगिज्ञानस्यापि मानसत्वप्रसङ्गो ऽव्यवहारित्वं च इति तन् निरस्तम्। तथा हि द्वितीयक्षणग्रहणाद् गृहीतग्राहित्वस्य निरासः। इन्द्रियज्ञानजनितं हि मानसम्। अन्धादीनां रूपादिविषयालम्बनकम् इन्द्रियज्ञानम् एव नास्ति, कुतस् तज्जनितं मानसं भविष्यति? अतो नास्त्य् अन्धबधिराद्यभावदोषः। समनन्तरप्रत्ययविशेषणेन योगिज्ञानस्य मानसप्रत्यक्षप्रसङ्गो निरस्तः। समनन्तरप्रत्ययशब्दः स्वसन्तानवर्तिन्य् उपादानज्ञाने रुढ्या प्रसिद्धः। ततो भिन्नसन्तानवर्तियोगिज्ञानम् अपेक्ष्य पृथग्जनचित्तानां समनन्तरप्रत्ययव्यपदेशो नास्तीति।", "ground_truth": [["Quote", "गृहीतग्राहित्वम् अन्धबधिराद्यभावो योगिज्ञानस्यापि मानसत्वप्रसङ्गो ऽव्यवहारित्वं च"]], "txt_src": "mokṣākaragupta_tarkabhāṣā.txt_9"}
{"id": 326, "text": "यथोक्तं भगवता सम्पुटादितन्त्रेष्व् आर्यनागार्जुनपादैश् च—\n\n आग्नेये चैव वायव्ये माहेन्द्रे वारुणे तथा ।\n मण्डले तस्य संचार ऊर्ध्वपार्श्वर्ज्वधोगतिः ॥\n\nइति। तत्रैव प्रत्येकं प्रज्ञोपायरूपमण्डलद्वयभोगतो नाडीचक्रसंचाराद् द्वात्रिंशन् नाड्यो महासुखचक्रे। दिवारात्रिविभागेन प्रज्ञोपायभेदाद् अष्टौ प्रहराः। तन्त्रान्तरेषु षष्टिदण्डात्मकं यद् अहोरात्रम् उक्तं तत् षष्ट्युत्तर शतत्रयश्वासैर् दण्डव्यवस्थानेन। इह तु चतुर्मण्डलव्यवस्थया सार्धसप्तत्रिंशदुत्तरशतत्रयश्वासैर् दण्डव्यवस्था। उभयत्रापि त्व् अहोरात्रेण षट्शताधिकैकविंशतिश्वाससहस्राणि भवन्तीत्य् अविशेषः।", "ground_truth": [["Author", "भगवता"], ["Author", "आर्यनागार्जुनपादैश्"], ["Title", "सम्पुटादितन्त्रेष्व्"], ["Quote", "आग्नेये चैव वायव्ये माहेन्द्रे वारुणे तथा ।\n मण्डले तस्य संचार ऊर्ध्वपार्श्वर्ज्वधोगतिः ॥"]], "txt_src": "abhayākaragupta_abhayapaddhati.txt_18"}
{"id": 416, "text": "अत्र वज्रयान उत्पत्तिक्रमाभ्यासाद् अष्टमीं भूमिं प्राप्य पुनः पुनः सुगताव् उपपद्य यावन् निष्पन्नक्रमं न लभते तावत् कल्याणमित्रम् आराधयते । कायवाक्चित्तविवेकाधिगतो ऽपि दशमीं भूमिं प्राप्य मायोपमसमाधिं प्रतिलभते । मायोपमसमाधिम् अधिगम्याभासविशुद्धिं प्रतिलभते । निराभासाद् व्युत्थाय युगनद्धवाहिक्रमेण बुद्धकायं साक्षात्कृत्वा वज्रोपमसमाधिना सर्वगुणालङ्कृतो विहरति । यथोक्तं भगवता लङ्कावतारसूत्रे ॥\n\n अनुपूर्वेण भूमिक्रमसमाधिविषयानुगमनतया त्रैधातुकस्वचित्तमायाधिमुक्तितः प्रतिविभावयमानो मायोपमसमाधिं प्रतिलभते । स्वचित्तनिराभासावतारमात्रेण प्रज्ञापारमिताविहारानुप्राप्त उत्पादक्रियायोगरहितो वज्रबिम्बोपमं समाधिं तथागतकायानुगतं प्रतिलभते । तथा निर्माणानुगतं बलाभिज्ञावशिताकरुणोपायमण्डितं सर्व-बुद्ध-क्षेत्र-तीर्थायतनोपपत्तिं तच्चित्तमनोमनोविज्ञानरहितं परावृत्त्यनुशयपूर्वकं तथागतकायं महामते बोधिसत्त्वः प्रतिलप्स्यते । तस्मात् तर्हि महामते बोधिसत्त्वैर् महासत्त्वैस् तथागतकायानुगमप्रतिलाभिभिः स्कन्धधात्वायतनचित्तहेतुप्रत्ययक्रियायोगोत्पादनस्थितिभङ्गविकल्पप्रपञ्चरहितैर् भवितव्यम् ।\n\nमायोपमसमाधिसमापन्नो ऽपि यावत् परमार्थसत्याभिगमनं न लभते तावद् वैवर्तिको भवति ।", "ground_truth": [["Author", "भगवता"], ["Title", "लङ्कावतारसूत्रे"], ["Quote", "अनुपूर्वेण भूमिक्रमसमाधिविषयानुगमनतया त्रैधातुकस्वचित्तमायाधिमुक्तितः प्रतिविभावयमानो मायोपमसमाधिं प्रतिलभते । स्वचित्तनिराभासावतारमात्रेण प्रज्ञापारमिताविहारानुप्राप्त उत्पादक्रियायोगरहितो वज्रबिम्बोपमं समाधिं तथागतकायानुगतं प्रतिलभते । तथा निर्माणानुगतं बलाभिज्ञावशिताकरुणोपायमण्डितं सर्व-बुद्ध-क्षेत्र-तीर्थायतनोपपत्तिं तच्चित्तमनोमनोविज्ञानरहितं परावृत्त्यनुशयपूर्वकं तथागतकायं महामते बोधिसत्त्वः प्रतिलप्स्यते । तस्मात् तर्हि महामते बोधिसत्त्वैर् महासत्त्वैस् तथागतकायानुगमप्रतिलाभिभिः स्कन्धधात्वायतनचित्तहेतुप्रत्ययक्रियायोगोत्पादनस्थितिभङ्गविकल्पप्रपञ्चरहितैर् भवितव्यम् ।"]], "txt_src": "āryadeva_sūtaka.txt_36"}
{"id": 64, "text": "दानम् अत्र षट् पारमिताः, दानम् पारमिताः षड् इति वचनात्। रत्नाकरसूत्रे चोक्तम्—\n\n बोधये प्रशान्तमते चरता बोधिसत्त्वेनास्वभावाः सर्वधर्मा अनुगन्तव्याः। दानं प्रतिग्राहको दक्षिणीयाः परिणामना यद् दानफलं परिणामयति यत्र सम्यक्संबोधौ परिणामयतीति, एतत् सर्वम् अस्वभावम् अनुगन्तव्यम्। तस्यैवं शून्यताधिमुक्तस्याप्रमाणाशयतो दानपारमिता परिशुध्यति। तच् च दानं पारमितानामालभते। अपरामृष्टं च भवति।\n\nइति विस्तरः। अत एव प्रज्ञापारमितायत्तास् तदन्यपारमितादिगुणगणाः। सा हि तान् अन्धान् इवादाय सौगतीं समन्तप्रभां भूमिम् आरोहति।", "ground_truth": [["Title", "रत्नाकरसूत्रे"], ["Quote", "बोधये प्रशान्तमते चरता बोधिसत्त्वेनास्वभावाः सर्वधर्मा अनुगन्तव्याः। दानं प्रतिग्राहको दक्षिणीयाः परिणामना यद् दानफलं परिणामयति यत्र सम्यक्संबोधौ परिणामयतीति, एतत् सर्वम् अस्वभावम् अनुगन्तव्यम्। तस्यैवं शून्यताधिमुक्तस्याप्रमाणाशयतो दानपारमिता परिशुध्यति। तच् च दानं पारमितानामालभते। अपरामृष्टं च भवति।"]], "txt_src": "abhayākaragupta_munimatālaṅkāra.txt_17"}
{"id": 300, "text": "एवं बिन्दुस्थाने पिण्डरूपेण निरोधितः प्राणस् तेन तस्य धारणोच्यते इति धारणाङ्गम्। उक्तं च—\n\n निरुद्धे स्वेन्द्रिये रत्ने धारयेद् धारणं स्मृतम् ।\n\nइति। अस्य प्रतिनिर्देशः। स्वं रूपादयो विषयाः। इन्द्रियं चक्षुरादयः। तस्मिन् स्वेन्द्रिये निरुद्धे विलीने ततो विषयेन्द्रियाधारभूते रत्ने चित्तरत्ने च प्राणायामेन सह निरुद्धे ऽस्तंगते यद् धारयेत् तद् धारणम्। किं तत्? भूतकोटिः। एतद् धारणाख्यम् इति चतुर्थम् अङ्गम्।", "ground_truth": [["Quote", "निरुद्धे स्वेन्द्रिये रत्ने धारयेद् धारणं स्मृतम् ।"]], "txt_src": "raviśrījñāna_guṇabharaṇī.txt_32"}
{"id": 14, "text": "अनुभवप्रसिद्धं च स्वसंवेदनत्वं कथम् अपह्नूयेत? तद् उक्तम्—\n\n अप्रत्यक्षोपलम्भस्य नार्थदृष्टिः प्रसिद्धयति।\n\nइति।\n\nअलङ्कारकारो ऽप्य् आह—\n\n परोक्षं यदि तत् ज्ञानं ज्ञातम् इत्य् एव तत् कुतः । \n परोक्षस्य स्वरूपं कस् तस्य लक्षयितुं क्षमः ॥\n\nइति।", "ground_truth": [["Author", "अलङ्कारकारो"], ["Quote", "अप्रत्यक्षोपलम्भस्य नार्थदृष्टिः प्रसिद्धयति।"], ["Quote", "परोक्षं यदि तत् ज्ञानं ज्ञातम् इत्य् एव तत् कुतः । \n परोक्षस्य स्वरूपं कस् तस्य लक्षयितुं क्षमः ॥"]], "txt_src": "mokṣākaragupta_tarkabhāṣā.txt_15"}
{"id": 156, "text": "एवम् उपदर्शितप्रत्ययानाम् अनुच्छेदे संसारो ऽविकलः प्रवर्तते, द्वादशाङ्गप्रतीत्यसमुत्पादस्यैव संसारत्वात्। यदाहुर् आचार्यपादाः—\n\n यथाक्षेपं क्रमाद् वृद्धः संतानः क्लेशकर्मभिः ।\n परलोकं पुनर् यातीत्य् अनादि भवचक्रकम् ॥\n स प्रतीत्यसमुत्पादो द्वादशाङ्गस् त्रिकाण्डकः ।\n\nइति। प्रत्ययानां पुनर् उच्छेदे सर्वथैव संसरणं न स्यात्, कारणवैकल्यात्। ततश् च \"बुद्धो ऽपि संसरेद् एवम्\" इत्य् एतन् न प्रसज्यते इति।", "ground_truth": [["Author", "आचार्यपादाः"], ["Quote", "यथाक्षेपं क्रमाद् वृद्धः संतानः क्लेशकर्मभिः ।\n परलोकं पुनर् यातीत्य् अनादि भवचक्रकम् ॥\n स प्रतीत्यसमुत्पादो द्वादशाङ्गस् त्रिकाण्डकः ।"]], "txt_src": "prajñākaramati_bcap_c9_1-20.txt_62"}
{"id": 40, "text": "अथवायं विचारः—यद् एतत् प्रतिभासमानं तद् एकं तावन् न युक्तम्, अनन्तरोक्तविचारात्। नाप्य् अनेकं, परमाणुशः परमाणोर् अयोगात्। तथा हि यद्य् असौ सांशः, कथं परमाणुः? अथ निरंशः, तदा संयुक्ताः परमाणावः सर्वात्मना संयोगात् परस्परम् अभिन्नदेशाः स्युर् इति सर्वः पिण्डः परमाणुमात्रं स्यात्, पर्वतो ऽपि क्षितिर् अपीति। तस्माद् अवश्यं तयोः स्वभावयोर् भेदो ऽभ्युपेतव्यः। यथा चानयोस् तथा ऽधरोत्तरदक्षिणोत्तरपरमाणुप्रत्यासन्नानां स्वभावानां च भेद इति षडंशतैव परमाणोर् न्यायबलाद् आपतति, यद् आह—\n\n षट्केन युगपद् योगात् परमाणोः षडांशता ।\n षण्णां समानदेशत्वात् पिण्डः स्याद् अणुमात्रकः ॥\n\nइति। न चैकासिद्धौ अनेकस्यापि सिद्धिर् इति न सन्ति परमाणवः। यदि बाह्यो ऽर्थो नास्ति, किं विषयस् तर्ह्य् अयं प्रतिभासः? प्रतिभासः खल्व् एषो ऽनादिवितथवासनातः प्रवर्तमानो निरालम्बन एव लक्ष्यते। तथा हि सति विषये सालम्बनता स्यात्। तेन चावयविना भवितव्यम् परमाणुप्रचयेन वा। स चायम् उभयो ऽप्य् अनन्तरोक्तबाधकप्रमाणग्राहग्रस्तविग्रहो न व्योमतामरसम् अतिशेते, यथोक्तम्— \n\n न सन्नावयवी नाम न सन्ति परमाणवः ।\n प्रतिभासो निरालम्भः स्वप्नानुभवसन्निभः ॥\n\nइति।", "ground_truth": [["Quote", "षट्केन युगपद् योगात् परमाणोः षडांशता ।\n षण्णां समानदेशत्वात् पिण्डः स्याद् अणुमात्रकः ॥"], ["Quote", "न सन्नावयवी नाम न सन्ति परमाणवः ।\n प्रतिभासो निरालम्भः स्वप्नानुभवसन्निभः ॥"]], "txt_src": "mokṣākaragupta_tarkabhāṣā.txt_41"}
{"id": 412, "text": "इमम् एवार्थं द्योतयन्न् आह ॥ सर्वकर्मावरणविशुद्धिसूत्रे ।\n\n तत् किं मन्यसे भिक्षो तच् चित्तं स्वप्नः स्वप्नान्तरगतः सङ्कल्पयेद् रागम् अध्यापन्नं सञ्जानासि ॥\n\n आह ॥ सञ्जानामि ।\n\n भगवान् आह ॥ तत् किं मन्यसे भिक्षो चित्तेन रागम् अध्यापन्नं सञ्जानासि ॥\n\n आह ॥ एवं भगवन् ।\n\n आह ॥ तत् किं भिक्षो विशेषं किं नानाकरणं पश्यसि । स्वप्नचित्तस्यान्यचित्तस्य वा ॥\n\n आह ॥ नाहं भगवन् किञ्चित् नानाकरणं स्वप्नचित्तस्यान्यचित्तस्य वा समनुपश्यामि ।\n\n आह ॥ तत् किं मन्यसे भिक्षो मया स्वप्नोपमो धर्मो देशितः ।\n\n आह ॥ एवं भगवन् ।\n\nइति ।", "ground_truth": [["Title", "सर्वकर्मावरणविशुद्धिसूत्रे"], ["Quote", "तत् किं मन्यसे भिक्षो तच् चित्तं स्वप्नः स्वप्नान्तरगतः सङ्कल्पयेद् रागम् अध्यापन्नं सञ्जानासि ॥\n\n आह ॥ सञ्जानामि ।\n\n भगवान् आह ॥ तत् किं मन्यसे भिक्षो चित्तेन रागम् अध्यापन्नं सञ्जानासि ॥\n\n आह ॥ एवं भगवन् ।\n\n आह ॥ तत् किं भिक्षो विशेषं किं नानाकरणं पश्यसि । स्वप्नचित्तस्यान्यचित्तस्य वा ॥\n\n आह ॥ नाहं भगवन् किञ्चित् नानाकरणं स्वप्नचित्तस्यान्यचित्तस्य वा समनुपश्यामि ।\n\n आह ॥ तत् किं मन्यसे भिक्षो मया स्वप्नोपमो धर्मो देशितः ।\n\n आह ॥ एवं भगवन् ।"]], "txt_src": "āryadeva_sūtaka.txt_32"}
{"id": 407, "text": "एवं सत्त्वाः कल्याणमित्रविरहात् स्वचित्तस्य यथाभूतपरिज्ञानम् अनधिगम्याहङ्कारममकारेण रिक्तं तुच्छं शून्यं शुभाशुभादिकं कल्पयित्वा ऽनादिसंसारे दुःखम् अनुभवन्ति ॥ यथोक्तं भगवतार्याष्टसाहस्रिकायां प्रज्ञापारमितायां कल्याणमित्रपरिवर्ते ।\n\n सुभूतिर् आह ॥ यदि भगवन् सर्वधर्मा विविक्ताः सर्वधर्माः शून्याः कथं भगवन् सर्वसत्त्वानां सङ्क्लेशः प्रज्ञायते । कथं भगवन् सर्वसत्त्वानां व्यवदानं प्रज्ञायते । न च भगवन् विविक्तं सङ्क्लिश्यते । न च भगवन् विविक्तं व्यवदायते । न च भगवन् शून्यं सङ्क्लिश्यते । न च भगवन् शून्यं व्यवदायते । न च भगवन् विविक्तं वा शून्यं वा अनुत्तरां सम्यक्सम्बोधिम् अभिसम्बुध्यते । अन्यत्रापि भगवन् शून्यतायाः सद्धर्मो नोपलभ्यते । यो ऽनुत्तरां सम्यक्सम्बोधिम् अभिसम्बुद्ध्यते वा । अभिसम्भोत्स्यते वा । अभिसम्बुद्धो वा । कथं वा वयं भगवन्न् अस्य  भाषितस्यार्थम् आजानीमो देशयतु भगवान् देशयतु सुगतः ॥\n\n एवम् उक्ते भगवान् आयुष्मन्तं सुभूतिं एतद् अवोचत् । तत् किं मन्यसे सुभूते दीर्घरात्रं सत्त्वा अहङ्कारममकारे चरन्ति ॥\n\n सुभूतिर् आह ॥ एवम् एतद् भगवन्न् एवम् एतत् सुगत । दीर्घरात्रं सत्त्वा अहङ्कारममकारे चरन्ति ॥\n\n भगवान् आह ॥ तत् किं मन्यसे भिक्षो चित्तेन रागम् अध्यापन्नं सञ्जानासि ॥\n\n आह ॥ एवं भगवन् ।\n\n आह ॥ तत् किं भिक्षो विशेषं किं नानाकरणं पश्यसि । स्वप्नचित्तस्यान्यचित्तस्य वा ॥\n\n आह ॥ नाहं भगवन् किञ्चित् नानाकरणं स्वप्नचित्तस्यान्यचित्तस्य वा समनुपश्यामि ।\n\n आह ॥ तत् किं मन्यसे भिक्षो मया स्वप्नोपमो धर्मो देशितः ।\n\n आह ॥ एवं भगवन् ।\n\nइति ।", "ground_truth": [["Author", "भगवता"], ["Title", "र्याष्टसाहस्रिकायां प्रज्ञापारमितायां"], ["Title", "कल्याणमित्रपरिवर्ते"], ["Quote", "सुभूतिर् आह ॥ यदि भगवन् सर्वधर्मा विविक्ताः सर्वधर्माः शून्याः कथं भगवन् सर्वसत्त्वानां सङ्क्लेशः प्रज्ञायते । कथं भगवन् सर्वसत्त्वानां व्यवदानं प्रज्ञायते । न च भगवन् विविक्तं सङ्क्लिश्यते । न च भगवन् विविक्तं व्यवदायते । न च भगवन् शून्यं सङ्क्लिश्यते । न च भगवन् शून्यं व्यवदायते । न च भगवन् विविक्तं वा शून्यं वा अनुत्तरां सम्यक्सम्बोधिम् अभिसम्बुध्यते । अन्यत्रापि भगवन् शून्यतायाः सद्धर्मो नोपलभ्यते । यो ऽनुत्तरां सम्यक्सम्बोधिम् अभिसम्बुद्ध्यते वा । अभिसम्भोत्स्यते वा । अभिसम्बुद्धो वा । कथं वा वयं भगवन्न् अस्य  भाषितस्यार्थम् आजानीमो देशयतु भगवान् देशयतु सुगतः ॥\n\n एवम् उक्ते भगवान् आयुष्मन्तं सुभूतिं एतद् अवोचत् । तत् किं मन्यसे सुभूते दीर्घरात्रं सत्त्वा अहङ्कारममकारे चरन्ति ॥\n\n सुभूतिर् आह ॥ एवम् एतद् भगवन्न् एवम् एतत् सुगत । दीर्घरात्रं सत्त्वा अहङ्कारममकारे चरन्ति ॥\n\n भगवान् आह ॥ तत् किं मन्यसे भिक्षो चित्तेन रागम् अध्यापन्नं सञ्जानासि ॥\n\n आह ॥ एवं भगवन् ।\n\n आह ॥ तत् किं भिक्षो विशेषं किं नानाकरणं पश्यसि । स्वप्नचित्तस्यान्यचित्तस्य वा ॥\n\n आह ॥ नाहं भगवन् किञ्चित् नानाकरणं स्वप्नचित्तस्यान्यचित्तस्य वा समनुपश्यामि ।\n\n आह ॥ तत् किं मन्यसे भिक्षो मया स्वप्नोपमो धर्मो देशितः ।\n\n आह ॥ एवं भगवन् ।"]], "txt_src": "āryadeva_sūtaka.txt_27"}
{"id": 216, "text": "ननु कर्ममुद्रैव तत्त्वं न भवति कुतः ।\n\n कर्मुद्रां शठां क्रूरां पापियसीम् अतिभीषणां ।\n         दूरतः परिवर्जयेत् ॥\n\nइति । तथा—\n\n नश्वरी मानुषी प्रज्ञा सुखं तस्या विनिश्वरम् ।\n\nइत्यादितन्त्रपाठात् । \n\n अदृष्टपरमानन्दः स्त्रीसुखं बहुमन्यते ।\n\nइति पाठाच् च ।", "ground_truth": [["Title", "तन्त्र"], ["Quote", "कर्मुद्रां शठां क्रूरां पापियसीम् अतिभीषणां ।\n         दूरतः परिवर्जयेत् ॥"], ["Quote", "नश्वरी मानुषी प्रज्ञा सुखं तस्या विनिश्वरम् ।"], ["Quote", "अदृष्टपरमानन्दः स्त्रीसुखं बहुमन्यते ।"]], "txt_src": "sekanirdeśapañjikā.txt_46"}
{"id": 279, "text": "इदानीं मार्गाद् भ्रष्टस्य तत्त्वाप्राप्तिम् आह—तथा मार्गेत्यादि। तथागतेन यत् प्रोक्तम् यत् षोडशचतुःप्रभेदं तत् तत्त्वं चतुर्थं श्रीगुरुवक्त्रं न प्राप्नोत्य् अयोगी विविधविकल्पादिमार्गेण। विविधविकल्पः पद्मसूर्यचन्द्रराहुकालाग्निबीजचिह्नपरिणाममुखभुजवर्णसंस्थानवीरक्रमस्वाधिष्ठानक्रमादि। आदिशब्देन सर्वधर्मोच्छेदशून्यतावादादि। एतत् तत्त्वं प्रकटम् अभिषेकपटले १३९—\n\n कामानन्दस् तु कम्पाक्षरम् अपि च चतुष्केण योगः स एकः\n पूर्णा शक्त्य् उद्भवो वै भवति च परमानन्द एव द्वितीयः ।\n ज्वाला बिन्दुश् च घूर्मा पुनर् अपि विरमानन्द एवं तृतीय\n ओड्डा नादश् च निद्रा भवति च सहजानन्द एवं चतुर्थः ॥\n\nइति।", "ground_truth": [["Title", "अभिषेकपटले"], ["Quote", "कामानन्दस् तु कम्पाक्षरम् अपि च चतुष्केण योगः स एकः\n पूर्णा शक्त्य् उद्भवो वै भवति च परमानन्द एव द्वितीयः ।\n ज्वाला बिन्दुश् च घूर्मा पुनर् अपि विरमानन्द एवं तृतीय\n ओड्डा नादश् च निद्रा भवति च सहजानन्द एवं चतुर्थः ॥"]], "txt_src": "raviśrījñāna_guṇabharaṇī.txt_11"}
{"id": 389, "text": "पुनस् तत्र पञ्च स्कन्धाश् चत्वारो धातवः षड् आयतनानि पञ्च विषयाः पञ्च ज्ञानानि राशिर् इत्य् उच्यते। तद्यथा धान्ययवतिलगोधूममुद्गराशय इत्य् उच्यन्ते, एवम् एव शरीरस्याङ्गप्रत्यङ्गान्तर्गतसमवायो राशिर् इत्य् उच्यते। धातुसमवाये प्रज्ञादृष्टिमनोविद्यावासनातृष्णाक्लेशप्रबन्धः सञ्चय इत्य् उच्यते। विज्ञानस्य तु सञ्चयो राशिर् वा नोपलभ्यते, अनालयत्वात्। यथोक्तं भद्रपालिपरिपृच्छायाम्—\n\n अस्मिन् शरीरे विज्ञानं न क्वचित् प्रतिष्ठितं भवति। न च विज्ञानाद् ऋते शरीरम् उपलभ्यते। तेन हि भद्रपाले नादृष्टसत्य इदं विज्ञानं पश्यति। न चेदं करतलामलकवद् दर्शनम् उपगच्छति।\n\nइति।", "ground_truth": [["Title", "भद्रपालिपरिपृच्छायाम्"], ["Quote", "अस्मिन् शरीरे विज्ञानं न क्वचित् प्रतिष्ठितं भवति। न च विज्ञानाद् ऋते शरीरम् उपलभ्यते। तेन हि भद्रपाले नादृष्टसत्य इदं विज्ञानं पश्यति। न चेदं करतलामलकवद् दर्शनम् उपगच्छति।"]], "txt_src": "āryadeva_sūtaka.txt_9"}
{"id": 337, "text": "अध्यात्मं तु प्रज्ञा भगिनी ललना । भागिनेयी रसना । जननी अवधूती । पूर्वयोर् उत्तरया गुरूपदेशात् संयोगो दुहिता, तासाम् एव प्रज्ञोपायाद्वयस्वभावानां तिसृणां नाडीनां संयोगाद् उत्पद्यमानं महासुखं भार्या, तद् उक्तम्—\n\n   तत्सुखं कामिनी स्मृतम्\n\nइति ।\n\nशब्दविज्ञानं डोम्बिनी । रसविज्ञानं नर्तकी । स्पर्शविज्ञानं धोव्विणी । घ्राणविज्ञानं चण्डालिनी । चक्षुर्विज्ञानं चर्मकारिणी ।", "ground_truth": [["Quote", "तत्सुखं कामिनी स्मृतम्"]], "txt_src": "abhayākaragupta_abhayapaddhati.txt_29"}
{"id": 236, "text": "स्मृतिशास्त्रम् अपि मन्वाद्युपनिबद्धम् अष्टकाशिखाकर्मप्रपाप्रवर्तनादिपुरुषार्थसाधनोपदेश्य् एव दृश्यते। अश्रूयमाणफलानाम् अपि कर्मणां फलवत्ता विधिवृत्तपरीक्षायां वक्ष्यते। सर्वो हि शास्त्रार्थः पुरुषार्थपर्यवसायी, न स्वरूपनिष्ठ इति।", "ground_truth": [["Author", "मन्व्"]], "txt_src": "jayanta_nyāyamañjarī_śāstrārambha.txt_2"}
{"id": 207, "text": "सर्वस्मिन्न् इति प्रतीत्यसम्पुत्पन्नस्कन्धधात्वायतनादौ । अप्रतिष्ठानम् अमनसिकारो ऽनारोपः । तद् उक्तं प्रवचने—अमनसिकारा धर्माः कुशला मनसिकारा धर्मा अकुशलाः । तथा—\n\n अविकल्पितसङ्कल्प अप्रतिष्ठितमानस ।\n अस्मृत्य् अमनसिकार निरालम्ब नमो ऽस्तु ते ॥\n\nइति । अत्र ज्वरहरतक्षकचूडारत्नालङ्कारोपदेशवद् अशक्यानुष्ठानता च न मन्तव्या । सद्गुरुपादप्रसादेनावश्यं सर्वाकारवरोपेतलक्षणमहामुद्रायाः प्रत्यक्षीकर्तुं शक्यत्वात् ।", "ground_truth": [["Title", "प्रवचने"], ["Quote", "अमनसिकारा धर्माः कुशला मनसिकारा धर्मा अकुशलाः"], ["Quote", "अविकल्पितसङ्कल्प अप्रतिष्ठितमानस ।\n अस्मृत्य् अमनसिकार निरालम्ब नमो ऽस्तु ते ॥"]], "txt_src": "sekanirdeśapañjikā.txt_37"}
{"id": 212, "text": "प्रतिपक्ष इति स्वभावगुणसारनिरूपणतया दानशीलक्षमावीर्यध्यानप्रज्ञात्मकप्रतिपक्षनिरूपणविकल्पासङ्गे ऽमनसिकारेण वर्जनात् स्थितो नैव यः । प्रतिपक्षनिरूपणविकल्पासङ्गप्रहाण्या सास्रवरूपादिपञ्चोपादानस्कन्धाद्यात्मकविपक्षनिरूपणविकल्पासङ्गप्रहाणिर् अपि द्रष्टव्या । तदभाव एतदभावस्यावश्यम्भावित्वात् । तत्त्वासक्तो ऽपीति स्वभावादिनिरूपणतया शून्यतातथताद्यात्मकतत्त्वनिरूपणविकल्पे ऽप्य् आसक्तः संसक्तो नैव यः । गार्द्ध्यं नैव फले यस्येति प्रथमभूम्यादिसर्वाकारज्ञतान्तप्राप्तिनिरूपणविकल्पासङ्गरूपं फले गार्द्ध्यं काङ्क्षा यस्य नास्ति । महामुद्रां स विन्दति लभते । एतेनाप्रतिष्ठानानारोपरूपजगदात्मतया विपक्षप्रतिपक्षतत्त्वफलासङ्गविनिर्मुक्तां महामुद्राम् आचष्टे ।", "ground_truth": [], "txt_src": "sekanirdeśapañjikā.txt_42"}
{"id": 295, "text": "मरीचिकानिमित्तं द्वितीयम् इति तन्त्रान्तरे प्रथमं मरीचिकाकारम् इति विलोमेन बोद्धव्यम् इति यावत्। एतच् च सद्गुरूपदेशाद् बोधिसत्त्वकृतटीकातः स्वानुभवतश् च विज्ञेयम्। प्रज्ञोपायाभेदेन मुख्यतः पञ्चधातुविशुद्धिरूपाणि मरीच्यादिपञ्चनिमित्तानि श्रीसमाजादौ प्रतिपादितानि। आकाशधातोर् अपि तन्त्रोक्तत्वात्। उक्तं चाष्टादशपटले—\n\n अप्तेजवायुपृथ्वीगगनं च सर्वान् तान् बोधिसत्त्वसदृशान् विपुलान् नमामि ।\n\nइति पृथिव्या अम्भसि लयनान् मरीचिकाकारम्। अम्भसस् तेजसि लयनाद् धूमाकारम्। तेजसो वायौ लयनात् खद्योतकाकारम्। सूक्ष्मधातोर् आभासत्रयगमनाद् दीपवदालोकपुञ्जरूपत्वात् तद् दीपाकारम्। प्रकृत्याभासलयनान् निरभ्रगगनवत् सततालोकरूपत्वान् निरभ्रगगनसमम् इति पञ्चधा निमित्तानि।", "ground_truth": [["Title", "बोधिसत्त्वकृतटीका"], ["Title", "श्रीसमाजा"], ["Title", "आष्टादशपटले"], ["Quote", "अप्तेजवायुपृथ्वीगगनं च सर्वान् तान् बोधिसत्त्वसदृशान् विपुलान् नमामि ।"]], "txt_src": "raviśrījñāna_guṇabharaṇī.txt_27"}
{"id": 410, "text": "विज्ञानसङ्क्रान्तिसूत्रे ऽपि विस्पष्टयन्न् आह ॥\n\n भगवान् आह ॥ अस्यैव मया महौषधे गाथाद्वयस्यार्थे गिरिशिखरतटाद् आत्मा मुक्तो ऽनेकानि च दुष्करशतसाहस्राण्य् अनुभूतानि । पृच्छ त्वं  महौषधे यद् यद् एवाकाङ्क्षस्य् अहं ते व्याकरिष्यामि ।\n\n एवम् उक्ते महौषधिर् बोधिसत्त्वो भगवन्तम् एतद् अवोचत् । किंरूपि भगवन्न् इदं विज्ञानम् ॥\n\n भगवान् आह ॥ यद्रूपी महौषधे मायाकारस्याग्निः । यद्रूपिणी पुरुषच्छाया जलतलान्तर्गता व्यक्ताव्यक्तरूपिणी । यत् पुनर् महौषधे कथयसि कथम् अनुत्पन्नस्य प्रथमच्युतस्याकृतिर् द्रष्टव्येति । तद्यथा जलतलान्तर्गता च्छाया पुरुषरूपेण च सन्दृश्यते । न च तस्यान्तर्गतावभासा द्रष्टव्याः ।\n\n तस्य खलु पुनर् महौषधे समशिरःकरचरणसमन्वागतस्य पुरुषस्य जलतलान्तर्गतस्य नैवं भवत्य् उष्णं वा शीतं वा कायक्लमथो वेति । न  तच् छरीरं मांसपेश्युपमेयं भवति । न च सा छाया धातुभिर् व्याकुला भवति । न च तस्मात् पुरुषप्रतिबिम्बाज् जलतलान्तर्गताच् छब्दो निश्चरति । दुःखशब्दः सुखशब्दो वा । एवम् इदं विज्ञानं प्रथमच्युतशरीरबिम्बं परित्यज्य स्वबिम्बाकृतिवद् भवति ।\n\nइति । एतद् बालपृथग्जनानाम् अन्तराभवाभिधानकं संसारहेतुकं भवति । तद् एव गुरुपर्वक्रमेण सर्वबुद्धोपदेशप्राप्तानां स्वाधिष्ठानक्रमाभिधानकम् इदं चित्रपटो दर्पणमध्य उपलक्षितः । तथैव वज्रकायस्वभावानात्मा निर्मितः । सर्वाकारवरोपेतो ऽसेचनविग्रहो द्वात्रिंशन्महापुरुषलक्षणाद्यलङ्कृतगात्रः । सङ्क्षेपतः सर्वबुद्धगुणालङ्कृत इति यावत् ।", "ground_truth": [["Title", "विज्ञानसङ्क्रान्तिसूत्रे"], ["Quote", "भगवान् आह ॥ अस्यैव मया महौषधे गाथाद्वयस्यार्थे गिरिशिखरतटाद् आत्मा मुक्तो ऽनेकानि च दुष्करशतसाहस्राण्य् अनुभूतानि । पृच्छ त्वं  महौषधे यद् यद् एवाकाङ्क्षस्य् अहं ते व्याकरिष्यामि ।\n\n एवम् उक्ते महौषधिर् बोधिसत्त्वो भगवन्तम् एतद् अवोचत् । किंरूपि भगवन्न् इदं विज्ञानम् ॥\n\n भगवान् आह ॥ यद्रूपी महौषधे मायाकारस्याग्निः । यद्रूपिणी पुरुषच्छाया जलतलान्तर्गता व्यक्ताव्यक्तरूपिणी । यत् पुनर् महौषधे कथयसि कथम् अनुत्पन्नस्य प्रथमच्युतस्याकृतिर् द्रष्टव्येति । तद्यथा जलतलान्तर्गता च्छाया पुरुषरूपेण च सन्दृश्यते । न च तस्यान्तर्गतावभासा द्रष्टव्याः ।\n\n तस्य खलु पुनर् महौषधे समशिरःकरचरणसमन्वागतस्य पुरुषस्य जलतलान्तर्गतस्य नैवं भवत्य् उष्णं वा शीतं वा कायक्लमथो वेति । न  तच् छरीरं मांसपेश्युपमेयं भवति । न च सा छाया धातुभिर् व्याकुला भवति । न च तस्मात् पुरुषप्रतिबिम्बाज् जलतलान्तर्गताच् छब्दो निश्चरति । दुःखशब्दः सुखशब्दो वा । एवम् इदं विज्ञानं प्रथमच्युतशरीरबिम्बं परित्यज्य स्वबिम्बाकृतिवद् भवति ।"]], "txt_src": "āryadeva_sūtaka.txt_30"}
{"id": 251, "text": "श्रीहेरुकादिरूपभावनया तन्मात्रम् एव निष्पद्यते। तथा च—\n\n अनन्तबोधिः सुगतेन देशिता\n\nइत्य् अपरे। इत्यादि।", "ground_truth": [["Quote", "अनन्तबोधिः सुगतेन देशिता"]], "txt_src": "ratnarakṣita_padminī.txt_4"}
{"id": 438, "text": "वेदनं वित् ज्ञानम्। संपदादित्वाद् भावे क्विप्। तेन ठाः शून्याः। ठः शून्ये च बृहद्धनौ इत्य् अभिधानात्। तान् लाति आदते आत्मीयतया गृह्णाति। ला आदाने। अस्मात् आतो ऽनुपसर्गे कः इति कप्रत्ययः। अज्ञानुग्राहक इत्य् अर्थः। तथा च श्रीरामचन्द्राचार्यैर् निरुक्तम्।\n\n विदा ज्ञानेन ठान् शून्यान् लाति गृह्णाति यः स्वयम् ।\n अज्ञानुग्रहकृद् देवो विट्ठलः कथ्यते बुधैः ॥\n\nइति। अनेन भ्रान्तेः पुरुषधर्मत्वे ऽप्य् अज्ञानुग्रहकृत्स्वभावं श्रीमद्विट्ठलं नमतां भ्रान्तिलेशानवकाशः सूचितः। तं श्रीमद्विट्ठलं पाणिन्यादिमुनीन्।", "ground_truth": [["Author", "श्रीरामचन्द्राचार्यैर्"], ["Author", "पाणिन्य्"], ["Quote", "ठः शून्ये च बृहद्धनौ"], ["Quote", "आतो ऽनुपसर्गे कः"], ["Quote", "विदा ज्ञानेन ठान् शून्यान् लाति गृह्णाति यः स्वयम् ।\n अज्ञानुग्रहकृद् देवो विट्ठलः कथ्यते बुधैः ॥"]], "txt_src": "viṭṭhalācārya_prasāda.txt_2"}
{"id": 411, "text": "यथोक्तं भगवता वैरोचनाभिसम्बोधितन्त्रे ।\n\n इन्द्रायुधनिभं कायं लभते तत्त्वभावनाद् इति ।\n\nअस्यायम् अर्थः । इन्द्रेति शक्रः । यथा इन्द्रधनुः पञ्चरश्मिवर्णोपलक्षितं गगनतले परिस्फुटं तथैव काय उपलक्षितव्य इत्य् अर्थः । लभते तत्त्वभावनाद् इति । लभते गुरुपादोपदेशात् तत्त्वभावनात् परमार्थसत्यालम्बनार्थम् इत्य् अर्थः ॥", "ground_truth": [["Author", "भगवता"], ["Title", "वैरोचनाभिसम्बोधितन्त्रे"], ["Quote", "इन्द्रायुधनिभं कायं लभते तत्त्वभावनाद् इति ।"]], "txt_src": "āryadeva_sūtaka.txt_31"}
{"id": 303, "text": "भावं भाव्यम् इत्यादिनेति।\n\n भावं भाव्यं भवेत् प्रज्ञा अभावं च परिज्ञया ।\n तद्वद् धेरुकं भाव्यम् अभावं च परिज्ञया ॥\n\nइति श्रीहेवज्रतन्त्र उक्तम्।", "ground_truth": [["Title", "श्रीहेवज्रतन्त्र"], ["Quote", "भावं भाव्यं भवेत् प्रज्ञा अभावं च परिज्ञया ।\n तद्वद् धेरुकं भाव्यम् अभावं च परिज्ञया ॥"]], "txt_src": "raviśrījñāna_guṇabharaṇī.txt_35"}
{"id": 350, "text": "तत्र निरुत्तरधर्मैश्वर्यसम्पदा श्रावकप्रत्येकबुद्धबोधिसत्त्वेभ्यो ऽपि परमैश्वर्यसम्पन्नतया श्रावकादीनां तदाज्ञावशवर्तित्वाच् च मुनीन्द्रा इत्य् उच्यन्ते बुद्धा भगवन्तः । तेभ्यो जाता मुनीन्द्रजाः श्रावकादयः । कथं कृत्वा । सति हि बुद्धानामुत्पादे ऽविपरीतप्रतीत्यसमुत्पाददेशनायाः सम्प्रवृत्तेः । तच्छ्रवणचिन्ताभावनाक्रमतश् च यथाधिमुक्ति श्रावकादीनां परिनिष्पत्तेः । यद्य् अपि प्रतीत्यसमुत्पादोपदेशश्रवणादधिगतपरमार्थश्रवणा अपि न दृष्ट एव जन्मनि केचिन् निर्वाणम् अधिगच्छन्ति । तथापि नियतविपाकस्य् एव कर्मणो जन्मान्तरे यथाभिलषितफलपरिणतिम् आसादयन्त्य् अवश्यम् एव तदुपदेशस्य कर्तारः । यथोक्तम् आर्यदेवेन—\n\n इह यद्यपि तत्त्वज्ञो निर्वाणं नाधिगच्छति ।\n प्राप्नोत्य् अयत्नतो ऽवश्यं पुनर्जन्मनि कर्मवत् ॥", "ground_truth": [["Author", "आर्यदेवेन"], ["Quote", "इह यद्यपि तत्त्वज्ञो निर्वाणं नाधिगच्छति ।\n प्राप्नोत्य् अयत्नतो ऽवश्यं पुनर्जन्मनि कर्मवत् ॥"]], "txt_src": "candrakīrti_madhyamakāvatāra_1-5.txt_1"}
{"id": 269, "text": "सादरार्थस् तु निरस्तसर्वावरणाभ्रजाले ग्राह्यग्राहकारोपरहिते। अनेन प्रत्याहारध्यानाङ्गे उक्ते। चक्षते\n\n प्रत्याहारो दशानां विषयविषयिनाम् अप्रवृत्तिः शरीरे\n प्रज्ञा तर्को विचारो रतिर् अचलसुखं ध्यानम् अप्य् एकचित्तम् ।\n\nइति।", "ground_truth": [["Quote", "प्रत्याहारो दशानां विषयविषयिनाम् अप्रवृत्तिः शरीरे\n प्रज्ञा तर्को विचारो रतिर् अचलसुखं ध्यानम् अप्य् एकचित्तम् ।"]], "txt_src": "raviśrījñāna_guṇabharaṇī.txt_1"}
{"id": 201, "text": "तथा चोक्तम्—\n\n रेफो वज्रम् इति प्रोक्तो हकारः पद्मम् उच्यते ।\n\nइति ॥", "ground_truth": [["Quote", "रेफो वज्रम् इति प्रोक्तो हकारः पद्मम् उच्यते ।"]], "txt_src": "sekanirdeśapañjikā.txt_31"}
{"id": 161, "text": "स्याद् एतत्—आत्मभावम् इत्यादिना नैतद् अभिधीयते यद् आत्मानं घटवत् तमसावृतं प्रकाशयति दीपः। अपि तु तत्स्वभावं प्रति परनिरपेक्षतामात्रम् अस्याभिधीयते। एतद् एवोपदर्शयन्न् आह—न हीत्यादि।\n\n न हि स्फटिकवन् नीलं नीलत्वे ऽन्यम् अपेक्षते ।\n तथा किंचित् परापेक्षम् अनपेक्षं च दृश्यते ॥ ब्च_९।१९ ॥\n\nहिर् इति यस्मात्। यथा स्फटिकोपलः स्वयम् अनीलः सन्, नीलत्वे नीलगुणोत्पत्तिनिमित्तम् अन्यम् उपाधिं नीलपत्रादिसंनिधिम् अपेक्षते, तथा स्वयम् एव यद् वस्तु नीलम्, तद् अपि न नीलत्वे ऽन्यम् उपाधिम् अपेक्षते। तथा तेन प्रकारेण किंचिद् घटादिकं परापेक्षं प्रदीपाद्यपेक्षं प्रकाशं दृश्यते, किंचित् पुनः प्रदीपादिकम् अनपेक्षं च स्वयंप्रकाशात्मकं दृश्यत उपलभ्यते। एतावन्मात्रम् एव विवक्षितम्।", "ground_truth": [], "txt_src": "prajñākaramati_bcap_c9_1-20.txt_67"}
{"id": 43, "text": "तथालङ्कारकारेणाप्य् उक्तम्—\n\n यदा तु न विकल्पस्य न चान्यस्य प्रमाणता ।\n तदा विशीर्यमाणे ऽपि सर्वस्मिन् को ऽपराध्यतु ॥\n बद्धमुक्तादिभेदो ऽपि नैवास्ति परमार्थतः ।\n भेदो हि नावभात्य् एव सर्वत्र समदर्शिनाम् ॥\n\nइति। प्रयोगः पुनर् एवम्—यद् एकानेकस्वभावं न भवति न तत् परमार्थसत्, यथा व्योमकमलम्। एकानेकस्वभावं च न भवति विज्ञानम् इति व्यापकानुपलब्धिः। न तावद् अयम् असिद्धो हेतुः, साकारे ज्ञाने बहिरर्थ इव एकानेस्वभावायोग्यत्वस्य परिस्फुटत्वात्। यत्र हि लोकस्य बाह्यार्थव्यवहारस् तद् एव साकारवादिनो ज्ञानम्। ततो यत् तस्य बहिर्भावे बाधकं तद् एवान्तर्भावे ऽपि बाधकम्। न हि स्थूलम् एकम् अनेकं च परमाणुरूपम् अपीष्यते। विज्ञानात्मकानाम् अयम् आकारो यद्य् एकः स्थूलः, यदि वानेकः परमाणुशो भिन्नः, उभयथापि बाह्यार्थपक्षभावि दूषणम् अशक्यम् उर्द्धतुम्।", "ground_truth": [["Author", "आलङ्कारकारेणा"], ["Quote", "यदा तु न विकल्पस्य न चान्यस्य प्रमाणता ।\n तदा विशीर्यमाणे ऽपि सर्वस्मिन् को ऽपराध्यतु ॥\n बद्धमुक्तादिभेदो ऽपि नैवास्ति परमार्थतः ।\n भेदो हि नावभात्य् एव सर्वत्र समदर्शिनाम् ॥"]], "txt_src": "mokṣākaragupta_tarkabhāṣā.txt_44"}
{"id": 217, "text": "यथा दर्पणार्पितं मुखस्य प्रतिबिम्बं मुखं न भवति । न पूर्वसिद्धं नाप्य् अधुना सिद्धिम् । तद् एव मुखप्रतिबिम्बं सादृश्यमात्रम् आपादयति । तथापि लोकाः स्वमुखं दृष्टम् इति कृत्वा भ्रान्त्या सन्तुष्टा भवन्ति । तथैवाचार्याः कुमतयः प्रज्ञाज्ञानम् आसाद्य सहजम् अनुभूतम् इति कृत्वा सन्तोषम् उत्पादयन्ति । सन्तुष्टाश् च सन्तो धर्ममुद्राया वार्त्ताम् अपि न जानन्ति ।\n\nइत्यादि चतुर्मुद्रान्वय आर्यनागार्जुनपादोक्तेश् च ।\n\n केचिद् द्वयेन्द्रियजं सौख्यं तत्त्वम् आहुर् नराधमाः ।\n तच् चापि महासुखं नैव प्रवदन्ति जिनोत्तमाः ॥", "ground_truth": [["Author", "आर्यनागार्जुनपादोक्ते"], ["Title", "चतुर्मुद्रान्वय"], ["Quote", "यथा दर्पणार्पितं मुखस्य प्रतिबिम्बं मुखं न भवति । न पूर्वसिद्धं नाप्य् अधुना सिद्धिम् । तद् एव मुखप्रतिबिम्बं सादृश्यमात्रम् आपादयति । तथापि लोकाः स्वमुखं दृष्टम् इति कृत्वा भ्रान्त्या सन्तुष्टा भवन्ति । तथैवाचार्याः कुमतयः प्रज्ञाज्ञानम् आसाद्य सहजम् अनुभूतम् इति कृत्वा सन्तोषम् उत्पादयन्ति । सन्तुष्टाश् च सन्तो धर्ममुद्राया वार्त्ताम् अपि न जानन्ति ।"], ["Quote", "केचिद् द्वयेन्द्रियजं सौख्यं तत्त्वम् आहुर् नराधमाः ।\n तच् चापि महासुखं नैव प्रवदन्ति जिनोत्तमाः ॥"]], "txt_src": "sekanirdeśapañjikā.txt_47"}
{"id": 190, "text": "किं च—\n\n विचित्रे प्रथमानन्दः परमानन्दो विपाकके ।\n विरमानन्दो विमर्दे च सहजानन्दो विलक्षणे ॥\n\nइत्य् अत्र विरम एव विमर्द इति निश्चितम् । अन्यच् च—\n\n प्रथमानन्दं जगद्रूपं परमानन्दं जगत् तथा ।\n विरमानन्दं जगच् चैव न विद्यते सहजं त्रिषु ॥\n\nइति विरमस्य जगद्रूपतया संसाररूपत्वम् आख्यातम् । इत्थं च विकल्पमात्रं संसारः इत्य् उक्तेर् अस्य सविकल्पत्वम् अभिहितं स्यात् । निर्विकल्पत्वं च सहजतयाभिमतम् इतीदम् अपि विघटते ।", "ground_truth": [["Quote", "विचित्रे प्रथमानन्दः परमानन्दो विपाकके ।\n विरमानन्दो विमर्दे च सहजानन्दो विलक्षणे ॥"], ["Quote", "प्रथमानन्दं जगद्रूपं परमानन्दं जगत् तथा ।\n विरमानन्दं जगच् चैव न विद्यते सहजं त्रिषु ॥"], ["Quote", "विकल्पमात्रं संसारः"]], "txt_src": "sekanirdeśapañjikā.txt_20"}
{"id": 309, "text": "एवं सामान्येनोपक्षिप्य विशेषतः सनिदानं क्रमशो दर्शयति—एकस्मिन् समय इत्यादि। एकः कश्चिद् असाव् अनेकपुण्यज्ञानसम्भारोपनतस् तिथिनक्षत्रादिभिर् अपरिच्छेद्यो ऽचिन्त्यः कालविशेषः। स पुनर् अत्र चतुर्थक्षणरूपः समय इत्य् आख्यायते। तस्मिन्न् एकस्मिन् समये भगवान् स्थिता अभूवन्न् इति वचनविपरिणामेन स्थितो ऽभूद् इति सम्बन्धः। भगो ऽस्यास्तीति भगवान्। स पुनर् ऐश्वर्यादयो गुणाः। तद् उक्तम्—\n\n ऐश्वर्यस्य समग्रस्य रूपस्य यशसः श्रियः ।\n ज्ञानस्याथ प्रयत्नस्य षण्णां भग इति श्रुतिः ॥\n\nइति।", "ground_truth": [["Quote", "ऐश्वर्यस्य समग्रस्य रूपस्य यशसः श्रियः ।\n ज्ञानस्याथ प्रयत्नस्य षण्णां भग इति श्रुतिः ॥"]], "txt_src": "abhayākaragupta_abhayapaddhati.txt_1"}
{"id": 259, "text": "तर्हि तद् एव प्रपञ्चभावनावैयर्थ्यम् आयातम्।\n\nन, साध्यस्य युगनद्धसमाधिरूपत्वात् सर्वस्कन्धधात्वायतनानाम् एव तथतैकरसमहासुखमयतया प्रतिपत्तेः। तद् उक्तं श्रीद्विकल्पराजे—\n\n सुखं कृष्णं सुखं पीतं सुखं रक्तं सुखं सितम् ।\n सुखं श्यामं सुख नीलं सुखं कृत्स्नं चराचरम् ॥\n\n सुखं प्रज्ञा सुखोपायः सुखं कुन्दुरुजं स्मृतम् ।\n सुखं भावः सुखो ऽभावो वज्रसत्त्वः सुख स्मृतः ॥ \n\nइति।", "ground_truth": [["Title", "श्रीद्विकल्पराजे"], ["Quote", "सुखं कृष्णं सुखं पीतं सुखं रक्तं सुखं सितम् ।\n सुखं श्यामं सुख नीलं सुखं कृत्स्नं चराचरम् ॥\n\n सुखं प्रज्ञा सुखोपायः सुखं कुन्दुरुजं स्मृतम् ।\n सुखं भावः सुखो ऽभावो वज्रसत्त्वः सुख स्मृतः ॥"]], "txt_src": "ratnarakṣita_padminī.txt_12"}
{"id": 105, "text": "यथा च युक्त्यागमाभ्यां विचारयतो ऽविपरीतवस्तुतत्त्वप्रविचयः समुपजायते, तद् उपदर्शयितुं सत्यद्वयव्यवस्थाम् आह संवृतिरित्यादि—\n\n संवृतिः परमार्थश् च सत्यद्वयम् इदं मतम् ।\n बुद्ध्ẹरगोचरस्तत्त्वं बुद्धिः संवृतिर् उच्यते ॥ ९।२ ॥\n\nसंव्रियत आव्रियते यथाभूतपरिज्ञानं स्वभावावरणाद् आवृतप्रकाशनाच् च अनयेति संवृतिः। अविद्या मोहो विपर्यास इति पर्यायाः। अविद्या हि असत्पदार्थस्वरूपारोपिका स्वभावदर्शनावरणात्मिका च सती संवृतिर् उपपद्यते। यद् उक्तम् आर्यशालिस्तम्बसूत्रे—\n\n पुनर् अपरं तत्त्वे ऽप्रतिपत्तिः मिथ्याप्रतिपत्तिर् अज्ञानमविद्या\n\nइति।", "ground_truth": [["Title", "आर्यशालिस्तम्बसूत्रे"], ["Quote", "पुनर् अपरं तत्त्वे ऽप्रतिपत्तिः मिथ्याप्रतिपत्तिर् अज्ञानमविद्या"]], "txt_src": "prajñākaramati_bcap_c9_1-20.txt_11"}
{"id": 53, "text": "यद् वात्मास्तित्वादिदेशनावत् तथा विनेयजनापेक्षया भगवतां देशना। तथा चोक्तं लङ्कावतारे—\n\n आतुरे आतुरे यद्वद् भिषग् द्रव्यं प्रयच्छति ।\n बुद्धा हि तद्वत् सत्त्वानां चित्तमात्रम् वदन्ति वै ॥\n\nइति।", "ground_truth": [["Title", "लङ्कावतारे"], ["Quote", "आतुरे आतुरे यद्वद् भिषग् द्रव्यं प्रयच्छति ।\n बुद्धा हि तद्वत् सत्त्वानां चित्तमात्रम् वदन्ति वै ॥"]], "txt_src": "abhayākaragupta_munimatālaṅkāra.txt_6"}
{"id": 1, "text": "प्रथमं तु प्रेक्षावान् अर्थक्रियार्थितया जलानलादाव् अर्थक्रियासन्देहाद् एव प्रवर्तते। यदि नाम तस्यैव नास्ति सन्देहो मे वर्तत इति, तथापि साधकबाधकप्रमाणाभावाद् युक्तः सन्देहो भवन् केन वार्यते इति।\n\nतस्मात् स्थितम् एतत्—आसादितनिरन्तरार्थक्रियाव्यवहारात् पटुतरप्रत्यक्षोदयाद् एवार्थे प्रवर्तते। मन्दबुद्धिस् तु ताद्रूप्यानुमानाद् इति। अत एव तु प्रत्यक्षस्य स्वतः प्रामाण्यम्, कस्यचित्तु परतः। योगिज्ञानस्य स्वसंवेदनस्य च स्वत एव प्रामाण्यम्। अनुमानस्य तु निश्चयात्मकत्वात् स्वत एव प्रमाण्यम् ।", "ground_truth": [], "txt_src": "mokṣākaragupta_tarkabhāṣā.txt_2"}
{"id": 433, "text": "तथा चोक्तं गुह्यसिद्धौ ।\n\n प्रयोगादींश् च तत्त्वेन वर्जयेत् तत्त्ववित् सदा ।\n वज्रसत्त्वस्याहङ्कारं मुक्त्वा नान्यत्र कारयेत् ॥\n प्रयोगो ऽपि न बुध्येत् शुद्धतत्त्वव्यवस्थिते ।\n नैरात्म्यपदयोगेन यावत् तु प्रत्यवेक्षते ॥\n निःस्वभावपदस्थस्य दिव्योपाययुतस्य च ।\n सिद्ध्यते निर्विचारेण यत् किञ्चित् कल्पचोदितम् ॥\n भावनायोगसामर्थ्यात् स्वयम् एवोपतिष्ठते ।\n तत् सर्वं क्षणमात्रेण यत् किञ्चित् सिद्धिलक्षणम् ॥\n\nइति ॥ अतो बाह्याङ्गनाम् अपनीय हृद्गतज्ञानमुद्रया सह समापत्त्या शीघ्रतरं महावज्रधरपदं निष्पादयामीति साहसम् अवलम्ब्य एकाकिना वक्ष्यमाणक्रमेण ध्येयम् ।", "ground_truth": [["Title", "गुह्यसिद्धौ"], ["Quote", "प्रयोगादींश् च तत्त्वेन वर्जयेत् तत्त्ववित् सदा ।\n वज्रसत्त्वस्याहङ्कारं मुक्त्वा नान्यत्र कारयेत् ॥\n प्रयोगो ऽपि न बुध्येत् शुद्धतत्त्वव्यवस्थिते ।\n नैरात्म्यपदयोगेन यावत् तु प्रत्यवेक्षते ॥\n निःस्वभावपदस्थस्य दिव्योपाययुतस्य च ।\n सिद्ध्यते निर्विचारेण यत् किञ्चित् कल्पचोदितम् ॥\n भावनायोगसामर्थ्यात् स्वयम् एवोपतिष्ठते ।\n तत् सर्वं क्षणमात्रेण यत् किञ्चित् सिद्धिलक्षणम् ॥"]], "txt_src": "āryadeva_sūtaka.txt_53"}
{"id": 49, "text": "सा चाशेषत्रैधातुकावचरेषु सत्त्वेषु भाव्यमाना बहुलीकारतो वृद्धिम् उपैति । तस्यैवं कृपाभ्यासबलात् सर्वसत्त्वाभ्युद्धरणप्रतिज्ञया बोधिचित्तम् उत्पाद्यते । महाकारुणिको हि सम्यक्संबोधिगोत्रो बोधिसत्त्वः परदुःखदुःखितया—\n\n यः कश्चिद् आनन्द बुद्धं शरणं गच्छति धर्मं संघं चेति, यश् च शिक्षापदानि च संगृह्य परिपालयति, तस्याहं कुशलमूलस्याप्रमेयम् असंख्येयं पुण्यं वदामि, यन् न शक्यं सर्वश्रावकप्रत्येकबुद्धैः प्रमाणम् उद्ग्रहीतुं यावन् निर्वाणपर्यन्तं वदामि।\n\nइत्याद्यनुशंसश्रुत्या स जातप्रहर्षः—\n\n आबोधिं शरणं यामि बुद्धं धर्मं गणोत्तमम् ।\n\nइति रूपकायं धर्मकायम् अवैवर्तिकबोधिसत्त्वसङ्घं च शरणं आश्रित्य सर्वम् एवामुं लोकम् अहं सम्यक्सम्बुद्धो भूत्वा दुःखाद् उद्धृत्य सम्यक्सम्बुद्धत्वेन योजयिष्यामीति बोधिचित्तं संवरस्वभावम् उत्पादयति। संक्षेपाद् अधिमात्राधिमात्रेन्द्रियः।", "ground_truth": [["Quote", "यः कश्चिद् आनन्द बुद्धं शरणं गच्छति धर्मं संघं चेति, यश् च शिक्षापदानि च संगृह्य परिपालयति, तस्याहं कुशलमूलस्याप्रमेयम् असंख्येयं पुण्यं वदामि, यन् न शक्यं सर्वश्रावकप्रत्येकबुद्धैः प्रमाणम् उद्ग्रहीतुं यावन् निर्वाणपर्यन्तं वदामि।"]], "txt_src": "abhayākaragupta_munimatālaṅkāra.txt_2"}
{"id": 80, "text": "मिद्धं निद्रा, पञ्चविज्ञानप्रवृत्तिविरुद्धो धर्मो मनोविज्ञानस्यापि जडतापत्तिहेतुः। सुषुप्तावस्थायां तु संवेदनस्याभावः। \n\n निद्राव्यपगमे पूर्वज्ञानसंस्कारतो धियः । \n तथाविधाः संभवन्ति ततो देहो न कारणम् ॥\n\nइति चाहुः ॥ यद्धर्मयोगाद् आत्मापेक्षयापेतशङ्कः पापे प्रवर्तते स प्रकृतिदुष्टो धर्म आह्रीकम् ।", "ground_truth": [["Quote", "निद्राव्यपगमे पूर्वज्ञानसंस्कारतो धियः । \n तथाविधाः संभवन्ति ततो देहो न कारणम् ॥"]], "txt_src": "abhayākaragupta_munimatālaṅkāra.txt_33"}
{"id": 205, "text": "यदि घृष्टिपर्यन्तम् आनन्दः स चाचार्यो मणेः पुरः परमः स च गुह्यस् तर्हि—\n\n हसितशुद्ध्या त्व् आचार्य ईक्षणे गुह्यकस् तथा ।\n प्रज्ञा पाण्यवापतौ तु तत् पुनर् द्वन्द्वतन्त्रके ॥\n\nइति कथम् । बाह्योत्पत्त्या तन् नेयम् । तर्ह्य् उदकाभिषेकादीनाम् आचार्यतोक्ता या सा कथम् । सापि बाह्योत्पत्त्या ज्ञेया । तथागताश्वासानन्दे चाचार्यता गम्भीरोत्पत्त्या वज्रधराश्वासानद्ने चोत्पन्नेन । चतुर्मुद्रापक्षे च परिनिष्पन्नेनाचार्यत्वेन कर्मुद्रा बोद्धव्या ॥", "ground_truth": [["Quote", "हसितशुद्ध्या त्व् आचार्य ईक्षणे गुह्यकस् तथा ।\n प्रज्ञा पाण्यवापतौ तु तत् पुनर् द्वन्द्वतन्त्रके ॥"]], "txt_src": "sekanirdeśapañjikā.txt_35"}
{"id": 34, "text": "नन्व् एष एव कार्यस्वभावः—केवलात् समर्थाद् अपि नोदेति। सहकारिणम् अपेक्ष्यैव पश्चाद् भवति। नास्योपालम्भ इति। तन् न युक्तम्। समर्थो हि सहकार्यपेक्षाम् अनादृत्य बलाद् एव कार्यं कुर्यात्, अन्यथा ह्य् अस्य असमर्थत्वप्रसङ्गात्। नापि नित्यः क्रमेण कार्यकारीति युक्तम्, निरपेक्षत्वात्, यद् आह दिङ्मण्डलविख्यातकीर्तिर् धर्मकीर्तिः— \n\n नित्यस्य निरपेक्षत्वात् क्रमोत्पत्तिर् न युज्यते ।\n क्रियायाम् अक्रियायां च कालयोः सदृशात्मनः ॥ \n\nइति। एतेनात्मादीनाम् अक्षणिकानां घटादीनां क्षणिकानां च क्रमेण कार्यकरणं प्रत्युक्तम्। न चात्र प्रत्यक्षविरोधः, प्रत्यक्षेणाक्षणिकस्य ग्रहणायोगात्। न हि क्षणिकं प्रत्यक्षम् अक्षणिकम् ईक्षितुं क्षमते। अनिकक्षणव्यापारो ह्य् अक्षणिकः। स कथम् एकक्षणभाविनाध्यक्षेण ग्रहीतुं शक्यः? न हि प्रागूर्ध्वं चावस्थानम् अधुना प्रकाशते, तस्याप्य् अधुनातनताप्रसङ्गात्, जन्मविनाशावधिप्रतिभासप्रसङ्गाद् इति नेदं प्रत्यक्षं पूर्वापरकालव्याप्तम् अर्थं कञ्चिद् अपि ग्रहीतुम् अलम्।", "ground_truth": [["Author", "धर्मकीर्तिः"], ["Quote", "नित्यस्य निरपेक्षत्वात् क्रमोत्पत्तिर् न युज्यते ।\n क्रियायाम् अक्रियायां च कालयोः सदृशात्मनः ॥"]], "txt_src": "mokṣākaragupta_tarkabhāṣā.txt_35"}
{"id": 263, "text": "उक्तं हि तत्र—\n\n उत्पत्तिक्रमयोगेन प्रपञ्चं भावयेद् व्रती ।\n प्रपञ्चं स्वप्नवत् कृत्वा प्रपञ्चैर् निष्प्रपञ्चयेत् ॥\n\n यथा माया यथा स्वप्नं यथा स्याद् अन्तराभवम् ।\n तथैव मण्डलं भाति सातत्याभ्यासयोगतः ॥ \n\nइति। तथा समाजोत्तरे ऽप्य् उपायतन्त्राख्यस्योत्पत्तिक्रमस्य निष्पन्नक्रमजन्मस्थितिवृद्धिहेतुतयाधाररूपत्वम् उक्तम्। अयम् एवार्थो डोम्बीपादैर् अपि निर्दिष्टः—\n\n उत्पत्तिक्रमभावनां प्रथमतः कुर्यात् सुधीः शाश्वतं\n मुद्रामन्त्रविशुद्धिमात्रवचनं सर्वं न वै विस्मरेत् ।\n प्राप्तोत्कर्षमतिः पुनः प्रतिमुहुस् तत्त्वैकचेताः सुधीर्\n उत्पन्नक्रमभावनां भवभिदां ध्यायात् सदानन्दजाम् ॥ \n\nइति।", "ground_truth": [["Author", "डोम्बीपादैर्"], ["Quote", "उत्पत्तिक्रमयोगेन प्रपञ्चं भावयेद् व्रती ।\n प्रपञ्चं स्वप्नवत् कृत्वा प्रपञ्चैर् निष्प्रपञ्चयेत् ॥\n\n यथा माया यथा स्वप्नं यथा स्याद् अन्तराभवम् ।\n तथैव मण्डलं भाति सातत्याभ्यासयोगतः ॥"], ["Quote", "उत्पत्तिक्रमभावनां प्रथमतः कुर्यात् सुधीः शाश्वतं\n मुद्रामन्त्रविशुद्धिमात्रवचनं सर्वं न वै विस्मरेत् ।\n प्राप्तोत्कर्षमतिः पुनः प्रतिमुहुस् तत्त्वैकचेताः सुधीर्\n उत्पन्नक्रमभावनां भवभिदां ध्यायात् सदानन्दजाम् ॥"]], "txt_src": "ratnarakṣita_padminī.txt_16"}
{"id": 366, "text": "तस्माच् चित्तम् एवात्र कारणं नान्यद् इत्य् अत आह।\n\nपापकर्मोपस्कृतं चित्तम् एव, तेषां कारणं भगवान् कथितवान्। नापरं किंचित्। यत एवम्, तस्मान् न त्रिजगति पापचित्ताद् अपरः कश्चिद् भयहेतुर् अस्ति। तस्माच् चित्तम् एव वशीकर्तव्यम् । यद् उक्तम् आर्यरत्नमेघे—\n\n चित्तपूर्वगमाः सर्वधर्माः। चित्ते परिज्ञाते सर्वधर्माः परिज्ञाता भवन्ति ॥\n\nअपि च—\n\n चित्तेन नीयते लोकश् चित्तं चित्तं न पश्यति ।\n चित्तेन चीयते कर्म शुभं वा यदि वाशुभम् ॥\n\n चित्तं भ्रमते ऽलातवत्। चित्तं विभ्रमते तरङ्गवत्। चित्तं दहते दवाग्निवत्। चित्तं रोहयते महाम्बुवत्।\n\nएवं व्युपपरीक्षमाणश् चित्ते सूपस्थितस्मृतिर् विहरति, न च चित्तस्य वशं गच्छति। अपि तु चित्तम् एवास्य वशं गच्छति। चित्तेनास्य वशीभूतेन सर्वे धर्मा वशीभवन्तीति।", "ground_truth": [["Title", "आर्यरत्नमेघे"], ["Quote", "चित्तपूर्वगमाः सर्वधर्माः। चित्ते परिज्ञाते सर्वधर्माः परिज्ञाता भवन्ति ॥"], ["Quote", "चित्तेन नीयते लोकश् चित्तं चित्तं न पश्यति ।\n चित्तेन चीयते कर्म शुभं वा यदि वाशुभम् ॥"], ["Quote", "चित्तं भ्रमते ऽलातवत्। चित्तं विभ्रमते तरङ्गवत्। चित्तं दहते दवाग्निवत्। चित्तं रोहयते महाम्बुवत्।"]], "txt_src": "prajñākaramati_bcap_c5.txt_6"}
{"id": 91, "text": "शब्दार्थो हि विधिर् निषेधश् च। तौ च विधिवाचिनः शब्दाद् युगपत् प्रतीयेते, पुण्डरीकशब्दाद् धवलिमलिप्तशतपत्रवत्। शाब्दं हि ज्ञानं समारोपितस्वभावविविक्तस्वरूपविषयम्। अत एव जात्याद्यर्थाभावविषयम्। अभिमतार्थाभाव एव चान्यापोहः। यदि वा भावविषयं न भवतीत्य् अभावविषयम् अपोहविषयं, तद् वस्तुतो निर्विषयम् अपि, अभिमानतस् त्व् अर्थविषयत्वम् अस्य। अर्थविषयत्वे ऽपि च न सर्वात्मना, किं त्व् एकव्यावृत्त्यवधिकेन रूपेण। यश् च विजातीयविश्लेषात्मको वस्त्वंशः सविकल्पगोचरः स शब्दार्थः। तद् उक्तं—\n\n निश्चयैर् यन् न निश्चीयते रूपं तत् तेषां विषयः कथम् । \n\nइति। ततः शब्दान्तरप्रवृत्तेर् एवैकैकविजातीयव्यवच्छेदात्मको वस्त्वंशः शब्दस्यार्थः। तस्य भावात् तद्व्यतिरिक्तस्यापरस्याभावात् तन्निबन्धन एव सकलो विधिनिषेधव्यवहारः।", "ground_truth": [["Quote", "निश्चयैर् यन् न निश्चीयते रूपं तत् तेषां विषयः कथम् ।"]], "txt_src": "abhayākaragupta_munimatālaṅkāra.txt_44"}
{"id": 339, "text": "विकल्पकौ तु मनोविज्ञानस्वभावौ, मनोविज्ञानं तु—\n\n   छेदसन्धानवैराग्यहानिच्युत्युपपत्तयः ।\n   मनोविज्ञान एवेष्टाः ।\n   \nइति न्यायात् प्रधानत्वाद् उपभोक्त्र् इति नोपकरणोपभोग्यं प्रज्ञारूपं व्यवस्थापितम् । निरुत्तरप्रज्ञात्वं तु प्राग् व्यस्थापितं मनोविज्ञानस्यास्त्य् एव । यत् तूक्तं मन इति तद् इह निःशेषभावग्रामविचारप्रक्रमार्थम् ।", "ground_truth": [["Quote", "छेदसन्धानवैराग्यहानिच्युत्युपपत्तयः ।\n   मनोविज्ञान एवेष्टाः ।"]], "txt_src": "abhayākaragupta_abhayapaddhati.txt_31"}
{"id": 424, "text": "तस्मात् सत्यद्वयपरिगृहीतमूर्तीनां सकलपदार्थपरिच्छेदकारिणां परममहासुखफलान्वेषिणां श्रावकसौत्रान्तिकचर्या न युक्ता । यथा श्रावकादयो हीनाधिमुक्तिका वितर्कचरिता आत्मसाधनरहिता दानशीलादिक्रियामार्गारूढास् तत्त्वज्ञाने ऽश्रद्धधाना मोक्षे दूरसञ्ज्ञिनः सुखोपायम् अनधिगम्य द्वादशधूतगुणादिदुष्करचर्याभिश् चिरकालेन बोधिम् अन्वेषयन्ति । तथापि न प्राप्नुवन्ति निष्पन्नक्रमाधिगमरहितत्वात् । अत एवोक्तं भगवता ॥\n\n भिक्षुभावे स्थिता ये तु ये तु तर्करता नराः ।\n वृद्धभावे स्थिता ये तु तेषां तत्त्वं न देशयेत् ॥\n\nइति ॥", "ground_truth": [["Author", "भगवता"], ["Quote", "भिक्षुभावे स्थिता ये तु ये तु तर्करता नराः ।\n वृद्धभावे स्थिता ये तु तेषां तत्त्वं न देशयेत् ॥"]], "txt_src": "āryadeva_sūtaka.txt_44"}
{"id": 52, "text": "यच् चोक्तम्—\n\n नास्त्य् अर्थश् चित्तम् एव तु ।\n\nतथा—\n\n वासनालुठितं चित्तम् अर्थाभासं प्रवर्तते ।\n\nइत्यादि,\n\nतत्रापि निराकारेण चेतसा कथंचिद् विषयग्रहणायोगात्, अवश्यं साकारतैव तस्याङ्गीकर्तव्या। ततश् च चित्ताकारव्यतिरिक्तार्थाकाराप्रतिभासनात् तत्प्रतिषेधेन केवलं साकारतैव चित्तस्य प्रतिपादिता। न तु तत्त्वतो बाह्यार्थासत्त्वं प्रतीयते।", "ground_truth": [["Quote", "नास्त्य् अर्थश् चित्तम् एव तु ।"], ["Quote", "वासनालुठितं चित्तम् अर्थाभासं प्रवर्तते ।"]], "txt_src": "abhayākaragupta_munimatālaṅkāra.txt_5"}
{"id": 345, "text": "एवं च योगी यदा निष्प्रपञ्चप्रज्ञोपाययोगात्मा तदा सर्वपुण्यमयः सर्वज्ञानमयः समस्तमाण्डलेयदेवतात्मकः सकलपारमितामयश् च नाथैर् व्यवस्थाप्यते ।\n\nतद् उक्तम्—\n\n   अयं स परमो योगः सर्वसंकल्पवर्जितः ।\n   योगी यत्र स्थितः साक्षात् सर्वज्ञो भगवान् भवेत् ॥\n   इदं तत् परमं तत्त्वं प्रज्ञोपायमयं शिवम् ।\n   इदम् एवाद्वयं ज्ञानं बोधिचित्तम् इदं परम् ॥\n\nइति ।", "ground_truth": [["Quote", "अयं स परमो योगः सर्वसंकल्पवर्जितः ।\n   योगी यत्र स्थितः साक्षात् सर्वज्ञो भगवान् भवेत् ॥\n   इदं तत् परमं तत्त्वं प्रज्ञोपायमयं शिवम् ।\n   इदम् एवाद्वयं ज्ञानं बोधिचित्तम् इदं परम् ॥"]], "txt_src": "abhayākaragupta_abhayapaddhati.txt_37"}
{"id": 264, "text": "उत्पन्नक्रमावस्थायां चोत्पत्तिक्रमभाविताकारचक्रस्य महासुखमयशून्यतैकरसतयावस्थितिर् अच्छिन्नेत्य् अपि यथा मायेत्यादिश्रीहेवज्रगाथातः स्फुटम् अवसीयते। श्रीडाकिनीवज्रपञ्जरे ऽपि—\n\n जिम जलमज्झे चन्दमहि न उ सो सच्च न मिच्छ ।\n तिम सो मण्डलचक्कडा तनू सहावेंसच्छ ॥ \n\nइति। यत् तु—\n\n काइं तथागत लब्भए देविअकोइगणेइ ।\n मण्डलचक्कविमुक्का अच्छü सहजखणेइ ॥ \n\nइत्य् उक्तं कृष्णदेवपादेन तद् आत्मसत्कारेण पुनराभोगाभावात्।", "ground_truth": [["Author", "कृष्णदेवपादेन"], ["Title", "श्रीडाकिनीवज्रपञ्जरे"], ["Quote", "जिम जलमज्झे चन्दमहि न उ सो सच्च न मिच्छ ।\n तिम सो मण्डलचक्कडा तनू सहावेंसच्छ ॥"], ["Quote", "काइं तथागत लब्भए देविअकोइगणेइ ।\n मण्डलचक्कविमुक्का अच्छü सहजखणेइ ॥"]], "txt_src": "ratnarakṣita_padminī.txt_17"}
{"id": 241, "text": "विद्यास्थानत्वं नाम चतुर्दशानां शास्त्राणां पुरुषार्थसाधनज्ञानोपायत्वम् एवोच्यते। यतो वेदनं विद्या। तच् च न घटादिवेदनम्, अपि तु पुरुषार्थसाधनवेदनम्। विद्यायाः स्थानं आश्रयः, उपाय इत्य् अर्थः। तच् च पुरुषार्थसाधनपरिज्ञानोपायत्वं कस्यचित् साक्षाद् एव, कस्यचिद् उपायद्वारेणेति तानीमानि चतुर्दश विद्यास्थानान्य् आचक्षते। यथोक्तम्—\n\n पुराणतर्कमीमांसासाधर्मशास्त्राङ्गमिश्रिताः ।\n वेदाः स्थानानि विद्यानां धर्मस्य च चतुर्दश ॥\n\nइति।", "ground_truth": [["Quote", "पुराणतर्कमीमांसासाधर्मशास्त्राङ्गमिश्रिताः ।\n वेदाः स्थानानि विद्यानां धर्मस्य च चतुर्दश ॥"]], "txt_src": "jayanta_nyāyamañjarī_śāstrārambha.txt_7"}
{"id": 13, "text": "यच् चोक्तं त्रिलोचनेन—चक्षुषो ऽग्रहणे ऽपि चाक्षुषं रूपं प्रतीयते। तथा ज्ञानानवबोधे ऽपि ज्ञातो ऽर्थ इति घटिष्यते इति तद् असाधु, प्रस्तुते ऽनुपयोगात्। न हि चक्षू रूपस्य विशेषणम्। किं तर्हि? चक्षुर्विज्ञानं ततश् चक्षुर्विज्ञानासंवेदने कथं रूपं ज्ञायताम् इति चोद्यम् अक्षतम् एव।\n\nयत् पुनर् ज्ञानस्य परोक्षत्वप्रतिपादनाय भट्टेनोक्तम्—यथा च रूपादिप्रकाशान्यथानुपपत्या इन्द्रियसिद्धिः, तथा ज्ञानस्यापि सिद्धिर् इति। तथा हि तत्र भाष्यम्—न हि कश्चिद् अज्ञाते ऽर्थे बुद्धिम् उपलभते। ज्ञाते त्व् अनुमानाद् अवगच्छतीति। वार्तिकं च—तस्य ज्ञानं तु ज्ञाततावशाद् इति।", "ground_truth": [["Author", "त्रिलोचनेन"], ["Author", "भट्टेनोक्तम्"], ["Quote", "चक्षुषो ऽग्रहणे ऽपि चाक्षुषं रूपं प्रतीयते। तथा ज्ञानानवबोधे ऽपि ज्ञातो ऽर्थ इति घटिष्यते"], ["Quote", "यथा च रूपादिप्रकाशान्यथानुपपत्या इन्द्रियसिद्धिः, तथा ज्ञानस्यापि सिद्धिर्"], ["Quote", "न हि कश्चिद् अज्ञाते ऽर्थे बुद्धिम् उपलभते। ज्ञाते त्व् अनुमानाद् अवगच्छतीति"], ["Quote", "तस्य ज्ञानं तु ज्ञाततावशाद् इति"]], "txt_src": "mokṣākaragupta_tarkabhāṣā.txt_14"}
{"id": 315, "text": "अत्र शुक्रनाम्नेति बोधिचित्ताकारस्यैव चेतसस् तथा प्रकाशनात्। परमान्तविरमादिकम् इति। परमस्यान्तो विरम आदिर् यस्य। परमानन्तरं विरमस् तदनन्तरं सहजम् इत्य् अर्थः। मतान्तरे तु विरमस्यादिः। परमविरमयोर् अन्तराल इत्य् अर्थः। एतच् च मतम् असंगतम्।\n\n विरमादौ लक्षयेत् तच् च आनन्दत्रयवर्जितम् । \n\nइति वचनात्। अनेन हि विरमश् चासाव् आदिश् चेति विरमकाल एवासन्नोदयं सहजम् आदित एव लक्षयेद् इति प्रतिपादितम्। सहजोदये तु सर्वविकल्पानाम् अस्तमयात् कुतो लक्षणम्। अत एवार्यपादैः—\n\n ज्ञानत्रयप्रभेदो ऽयं स्फुटम् अत्रैव लक्ष्यते ।\n\nइत्य् अनेनानन्दत्रयस्य लक्षणम् अलक्षणं चतुर्थस्योक्तम्। भगवता च\n\n विलक्षणं त्रिभ्यो ऽन्यत्\n\nइत्य् अनेन। अतः कथं सहजानन्तरम् विरमोपपत्तिः, अशक्यलक्षणत्वात्। विरमानन्तरम् अनुस्मरणस्यैव लक्षणत्वे ऽनुभवोपायो न दर्शितः स्यात्। सहजोदयस्थाने त्व् अविप्रतिपत्तिर् एव। नन्व् आदाव् अपि कुतो लक्षणम् अननुभूतत्वाद् एव। न। उषःकाल इव सन्ध्यायाः। ननु तथापि तद्रूपम् अनुपलक्षितम् एव। सत्यम्, अनुभवोपायस् त्व् एवम् उपदिश्यते। नन्व् एवम् उपायो ऽपि भवितुं नार्हति, ततः प्रभृति तदुपलक्षणाभिनिवेशिनो ऽस्य तदसम्भवात्। सत्यं यद्य् एवं स्यात्। तत्र तु तथोदीयमाने यथा कर्तव्यं तथा गुरवो वक्ष्यन्ति। एवम् उभयत्रापि मते उपलक्षणक्रमः सूचितः। विरमस्य सहजानन्तरत्वे तन्त्रान्तराणि षोडशार्धार्धबिन्दुधृग् मुद्रासिद्धिश् च विघटते। सहजानुभवोपायश् च न सम्भवति। सहजस्वरूपम् एव केवलं न विघटत इति पूर्वकम् एव मतम् आम्नायविदो वदन्तीत्य् अलम् अतिप्रसङ्गेन।", "ground_truth": [["Author", "आर्यपादैः"], ["Author", "भगवता"], ["Title", "तन्त्रान्तराणि"], ["Quote", "विरमादौ लक्षयेत् तच् च आनन्दत्रयवर्जितम् ।"], ["Quote", "ज्ञानत्रयप्रभेदो ऽयं स्फुटम् अत्रैव लक्ष्यते ।"], ["Quote", "विलक्षणं त्रिभ्यो ऽन्यत्"], ["Quote", "षोडशार्धार्धबिन्दुधृग्"]], "txt_src": "abhayākaragupta_abhayapaddhati.txt_7"}
{"id": 88, "text": "यथा च बहुषु मायानरेषु नरो नर इति सामान्याकाररूपः कल्पितः शब्दार्थो व्यवस्थाप्यते, तथा परमार्थास्वभावेष्व् अपि भावेषु परमार्थो ऽप्य् अध्यारोपितरूपेण कथ्यमानः संवृतिर् एव भवेत्, तस्य सर्वप्रपञ्चातिक्रान्तत्वात्। तथा चोक्तं सूत्रे—\n\n यदि देवपुत्र परमार्थतः परमार्थसत्यं कायवाङ्मनसां विषयभावम् आगच्छेत्, न परमार्थसत्यम् इति संख्यां गच्छेत्। संवृतिसत्यम् एव तद् भवेत्। अपि तु परमार्थतः परमार्थसत्यं सर्वव्यवहारातिक्रान्तम्।\n\nइति।", "ground_truth": [["Title", "सूत्रे"], ["Quote", "यदि देवपुत्र परमार्थतः परमार्थसत्यं कायवाङ्मनसां विषयभावम् आगच्छेत्, न परमार्थसत्यम् इति संख्यां गच्छेत्। संवृतिसत्यम् एव तद् भवेत्। अपि तु परमार्थतः परमार्थसत्यं सर्वव्यवहारातिक्रान्तम्।"]], "txt_src": "abhayākaragupta_munimatālaṅkāra.txt_41"}
{"id": 387, "text": "तत्रायं क्रमः—प्रथमं तावद् बुद्धयानाशये शिक्षते। यदा बुद्धयानाशये शिक्षितो भवति तदा नवयान एकस्मृतिसमाधौ शिक्षते। यदा नवयाने शिक्षितस् तदा कल्पितयोगे शिक्षते। यदादिकर्मिकसमाधौ प्रतिष्ठितो भवति तदा शतकुलप्रभेदे ऽवतरति। यदा शतकुलक्रमेण कायविवेकं प्रजानाति तदा कायवज्रसमाधौ प्रतिष्ठितो भवति। कायविवेके स्थित्वा, आलिकालिद्वारेण वाग्विवेके ऽवतरति। यदा वज्रजापक्रमेण प्राणायामम् अधिगतो भवति तदा वाग्वज्रसमाधौ प्रतिष्ठितो भवति। वाग्विवेके स्थित्वा प्रकृत्याभासक्रमेण चित्तविवेके ऽवतरति। यदा प्रकृत्याभासं वायुवाहनप्रभेदं यथाभूतं शिक्षते तदा चित्तवज्रसमाधिसमापन्नो भवति। चित्तस्य यथाभूतपरिज्ञाने स्थित्वा द्वादशमायादृष्टान्तेन संवृतिसत्ये ऽवतरति। यदा मायोपमसमाधिसमापन्नो भवति तदा सर्वबुद्धाभिषेकं प्रतिलभते। मायोपमसमाधौ स्थित्वाष्टादशमहाशून्यतानुक्रमेण परमार्थसत्ये ऽवतरति। यदा पिण्डग्रहानुभेदसमाधिना भूतकोटिं प्रविशति तदा सर्वक्लेशविशुद्धो भवति। यदा ज्ञानक्रमेण व्युत्थाय प्रकृतिप्रभास्वरं सत्यद्वयाद्वैधीकारेणात्मानम् अभिसम्बुध्यति तदा निष्पन्नक्रमसमाधौ शिक्षितो भवति।", "ground_truth": [], "txt_src": "āryadeva_sūtaka.txt_7"}
{"id": 273, "text": "अखिलसुखं परमाक्षरपञ्चकामोपभोगसुखं तन्वानः स्फारयन्। कल्पोज्झितो द्वन्द्वरहितः। निर्गतिर् अक्षरत्वेनाचलद्रूपः। जगदुपसेव्यत्वान् नाथः। अवाग्गोचरत्वेन कश्चित्। अलंकरोतु अधितिष्ठतु। जगतश् चित्तं जगन्मानसम्। विचित्तम् अचित्तचित्तं तेनोदेतीति विचित्तोदयः। विरोधस् तु सुगमः।\n\n गुरुर् बुद्धो गुरुर् धर्मो गुरुः सङ्घस् तथैव च ।\n गुरुर् वज्रधरः श्रीमान् गुरुर् एवात्र कारणम् ॥\n\nइति सद्भूतगुणोद्भावनापुरःसरम् अविपरीततत्त्वोपदेष्टारं श्रीगुरुं नमस्कारम् आह—किंचिद् इति।", "ground_truth": [["Quote", "गुरुर् बुद्धो गुरुर् धर्मो गुरुः सङ्घस् तथैव च ।\n गुरुर् वज्रधरः श्रीमान् गुरुर् एवात्र कारणम् ॥"]], "txt_src": "raviśrījñāna_guṇabharaṇī.txt_5"}
{"id": 166, "text": "स्याद् एवम्—युक्तिशून्यं वचनमात्रम् एतत्, यतः इयम् अत्र युक्तिर् अस्तीत्य् आह—यदि नास्तीत्यादि ।\n\n यदि नास्ति स्वसंवित्तिर् विज्ञानं स्मर्यते कथम् ।\n\nयदि स्वसंवेदनं विज्ञानस्य नास्ति न विद्यते, तदा विज्ञानं स्मर्यते कथम्? विज्ञानस्य स्वसंवेदनाभावाद् उत्तरकालं स्मरणं न स्यात्। न हि अननुभूतस्मरणं युक्तम्, अतिप्रसङ्गात्। तस्माद् अनुभवफलस्य स्मरणस्योत्तरकालं दर्शनाज् ज्ञानसंवेदनम् अस्तीत्य् अनुमीयत इति। नैतत् साधनं साधीयः। यतो यदि स्वसंवेदनकार्यतया स्मरणं निश्चितं भवेत्, भवेद् वह्नेर् यथा धूमः स्वसंवेदनस्य कारणं स्मृतिः। न चासिद्धे स्वसंवेदने प्रमाणतः। स्मरणस्य तत्कार्यताग्रहणम् अस्ति। सर्वथोभयप्रतिपत्तिनान्तरीयकत्वात् कार्यकारणभावप्रतिपत्तेः। न च चक्षुरादेर् इव विज्ञानम्, अदर्शने ऽपि स्मरणं तत्कार्यं सेत्स्यति। चक्षुषो हि व्यतिरेके नीलादिज्ञानाभावतो तत्कार्यमनुमीयते। स्मृतिस् तु ज्ञानसंवेदनम् अन्तरेणापि भवतीति प्रतिपादयिष्यामः, इति स्वसंवेदनकार्यतानिश्चयमन्तरेण स्मरणस्य तद्विनाभावान् न संवेदनसिद्धिः। अतः स्मरणम् अपि ज्ञानत्वात् कथं सिद्धम् इति वक्तव्यम्। न च स्वयम् असिद्धं लिङ्गं ज्ञापकम् अन्यस्य। न च स्मरणं स्वसंवेदनस्य प्रत्यक्षतया ग्राहकम्, तस्य तस्माद् अन्यत्वात्। न च ज्ञानस्य ज्ञानान्तरविषयत्वम्, बहिरर्थवत् संबन्धासिद्धयादिदोषप्रसङ्गात्। अन्यत्वाविशेषात् संतानान्तरभाविनापि स्मरणेन तस्य ग्रहणं स्यात्। अथ तेन पूर्वम् अननुभूतत्वान् न स्मर्यत इति चेत्, एकसंततिपतितेनापि न पूर्वम् अनुभूतम् इति समानः प्रसङ्गः।", "ground_truth": [], "txt_src": "prajñākaramati_bcap_c9_1-20.txt_72"}
{"id": 328, "text": "हरीत्यादि तीर्थिकपक्षे पञ्चमप्रश्नविसर्जनम्। हरिहरादयो विपर्यस्तबुद्धयो वस्तुतत्त्वानभिज्ञास् तेषां मते। दंष्ट्रा दष्टो विषं मरणं च पारमार्थिकम् अस्ति। अतः सत्त्वास् तत्त्वाज्ञानाद् विषदोषैर् बाध्यन्ते म्रियन्ते गारुडेनापि जीवयितुं न शक्यन्ते। एवं कालदष्टं वदन्तीति।\n\n बाणपक्षर्तुवह्न्यश्वयुगचन्द्राद्रिभिर् दिवा ।\n षड्वेदभुजसप्तीषुगुणलक्ष्मीनगैर् निशि ॥\n\nइत्य् आदित्यादिवारेषु यथाक्रमम् अर्धप्रहराः कालः, तत्र दष्टम् अप्रतिक्रियं वदन्तीति तृतीयप्रश्नविसर्जनम्।", "ground_truth": [["Quote", "बाणपक्षर्तुवह्न्यश्वयुगचन्द्राद्रिभिर् दिवा ।\n षड्वेदभुजसप्तीषुगुणलक्ष्मीनगैर् निशि ॥"]], "txt_src": "abhayākaragupta_abhayapaddhati.txt_20"}
